{"url": "http://epicenter.bg/article/Paskov--Izbivat-zhivotnite-v-Strandzha-zaradi-chuzhd-kolonizator--zemyata-shte-bade-izkupena-na-beztsenitsa/159387/2/48", "text": "\"Странджа. Унищожаване на поминъка. Обезлюдяване, прокуждане\". Така ветеринарният лекар Пламен Пасков е озаглавил видео, което е записал. Видеото започва с добре познатата ви вече плачеща баба Дора. Пасков казва, че чумата е тропическа болест и че решението за избиването на домашните животни е политическо.   Това, което ще напиша, пак няма да се хареса на много хора. Но пробвайте да кажете и покажете - кое не е така, и как е, ако не е така.   Започвам:  1.  я. Като ветеринар го твърдя, и с този албум и с други подобни съм в състояние да го докажа във всеки съд.    2.  . По-точно: минимум от средата на 50-те години на 20 век. Защото съществуващата ветеринарна служба и организация на ветеринарното дело профилактираха, изключваха, и не допускаха появата не само на тази тропическа болест, а и на 80% от това, което се учеше в курса по обща и частна епизоотология (заразни болести).   3.  т, най-разпространена в Западна (бивша френска) Африка.   4.  . Серумират се с хипер-имунен серум (който си го произвеждахме в \"страшния лош соц\") и си работи. Животните, които са в контакт, или са в региона, но нямат признаци на заразяване, се ваксинират. Поясът е от 60-100 км за България. И пак няма избиване. Защото избиването на животните при тази болест не решава нито един ветеринарен въпрос.   5. . Няма и хуманно-медицински основания. Няма и икономически основания, ако не броим унищожаването на поминъка и компенсацията на собствениците за икономика. Понеже това си е анти-икономика. Следователно, това не е здравен, не е хуманитарен въпрос, и не е икономическо решение. То е чисто политическо.    Нямат интерес животните.   Нямат интерес стопаните.   Нямат интерес даже и ветеринарите, въпреки, че те са машата за това действие.  Няма интерес държавата (каквото и да е останало от нея). Нямат интерес дори и външно-управляваните \"управляващи\". Те са наясно, че това са само главоболия и проблеми, при това - с достатъчно \"видими резултати\" за населението и народа. И реакция (от народа) вече има. . Тоест, потенциален или вече действащ завоевател, колонизатор, и подобните на тях. Другите, които имат косвен интерес, са търговците на продукти от животински произход. Техният бизнес от това само ще се подобри. И те като правило са именно мултинационални и/или офшорно-регистрирани компании.   . Това е вината на палача, изпълняващ заповедта на краля да отсече главата на брат, роднина, сънародник. Те го правят.   Дали получават някакво нездраво удоволствие при това, или страдат от угризения, е въпрос без значение, защото крайният резултат е чудовищен за хората там и в България.   ? Може, но при условие достатъчното наличие на народ, който иска това да стане, наясно е с личния си и национален интерес, и е готов на действия за това. На организация.   Един Добрин Петков, фейсбук-активисти зад клавиатурата или на улицата не са достатъчни. Тук трябва народ.  Народ трябва, не население!  Иначе баба Дора ще плаче, такива като нея с изгорени души и изсъхнали от плач очи има десетки хиляди, а имаше стотици хиляди за тези 30 години. А ние си кютахме, и го допуснахме като мухльовци, глупаци, и наивници, които се полъгаха като туземци за мъниста на най-старата игра на англосаксонските колонизатори.   Може сега сърцето ви да се къса, но това ще продължава, ще се усилва, и ще става все по-зле, и по-страшно.   Правото да живееш на родната земя е привилегия, чест, и титла, която се защитава, отвоюва, и брани от всяко едно поколение. Не само от завоевателите преди векове, или от последните защитници - нашите и вашите дядовци.  Разбрахте ли го?   Пак ви питам - разбрахте ли?", "date": "2018.07.16", "title": "Пасков: Избиват животните в Странджа заради чужд колонизатор, земята ще бъде изкупена на безценица"}
{"url": "http://epicenter.bg/article/Rumen-Radev-za-masovoto-izbivane-na-zhivotni--I-zanapred-li-taka-se-se-deystva-v-podobni-krizi-/159341/2/48", "text": "Президентът Румен Радев разпространи позиция по повод масовото избиване на домашни животни в Странджа от БАХБ. Държавният глава критикува действията на правителството на Бойко Борисов и задава серия от въпроси. Радев очаква фермерите да бъдат компенсирани от държавата за нанесените им материални щети.     „ С тревога следя действията на кабинета по ликвидирането на огнищата от чума по дребните преживни животни в Странджа. В ръцете на правителството са всички инструменти за овладяване на кризата.    За съжаление, гневът на пострадалите стопани и на хора в цялата страна е вече налице. Властите дължат отговор   детайлно и предварително, за да бъдат убедени в предприетите мерки, както и в гарантирането на интересите им.    ще е единствената мярка за овладяване на подобни кризи.    не бяха предприети превантивни мерки: налагане на карантина, наблюдение?    се пренебрегва ваксинирането?   За пореден път се поставя въпросът за надеждността на оградата по границата.   Очаквам адекватно  компенсиране на материалните щети от болестта. Възстановяването на качеството на стадата и психологическата травма от унищожаването на животните изискват време. То трябва да бъде използвано от правителството за подкрепа на засегнатите стопани, за да възстановят поминъка си и най-вече за разумни действия за предотвратяване на подобни кризи в бъдеще.“", "date": "2018.07.16", "title": "Радев за масовото избиване на здрави животни: И занапред ли така ще се действа при подобни кризи?!"}
{"url": "http://epicenter.bg/article/NYaMA-PRIZNATsI-ZA-ChUMA--pishe-v-doklada-na-Tsentara-za-otsenka-na-riska-po-hranitelnata-veriga-kam-MZHG-/159349/2/0", "text": "  Документът, озаглавен “ОЦЕНКА НА ЕПИЗООТИЧНАТА СИТУАЦИЯ В РЕПУБЛИКА БЪЛГАРИЯ ВЪВ ВРЪЗКА С ВЪЗНИКНАЛИТЕ ОГНИЩА НА ЗАБОЛЯВАНЕТО ЧУМА ПО ДРЕБНИТЕ ПРЕЖИВНИ ЖИВОТНИ (PPR) И БЪРЗА ОЦЕНКА НА РИСКА“,    В него е записано, че   Единичните случаи на заболяване не са потвърдени с повторни изследвания, че става въпрос за чума. По-скоро съмненията са за други болести: шап, син език, шарка... От написването на доклада  Това е „ , заяви тази сутрин в тв ефира директорът на Българската агенция за безопасност на храните (БАБХ) инж. Дамян Илиев.    не стана ясно дали се прави разчет колко от тях са болни и колко здрави, както и няма черно на бяло доказателства, че това именно е болестта чума по дребните преживни животни, известна като (Peste des petits ruminants - PPR). Илиев заяви, че е , които може да са били в контакт с болни животни.    След като подробно се описват правните основания за изготвяне на доклада, симптомите на болестта чума (PPR), нейното появяване и разпространение по света, конкретно на Балканите и специално в Турция (  , авторите дават подробна  Тогава за първи път стадото на Йордан Трифонов от с. Воден, общ. Болярово, обл. Ямбол се появяват съмнения за чума.  излиза лабораторният резултат и в с. Воден е обявено огнище на чума.  (инж. Дамян Илиев) “по хуманен начин“ са евтаназирани 1408 броя ДПЖ  (овце и кози) в село Воден, взети са 1337 кръвни проби.   на с. Костен, обл. Бургас, които нямат допирни точки, са убити и загробени 150 животни във всяка стадо. По думите на   десетина от животните са имали затруднено дишане и олюляване.   (При чумата смъртността е от 90% до 100% като фаталният изход настъпва след 10-15 дни от началото на болестта. За категоричност при установяването на диагнозата се взимат двойни кръвни проби през 14 дни. В настоящата ситуация двойни проби не са правени.) .  Няколко дни преди появата на клиничните признаци по животните, собственикът  е чул лай на кучетата, които охраняват обора (кучетата са лаели особено, „като за чужди хора“!). На сутринта, около обора са намерени бутилки от минерална вода (не българско производство) и районът е бил отъпкан.     за изследване в лабораторията по екзотични и особено опасни инфекции към НДНИВМИ (Националната ветеринаро-медицинска лаборатория ), гр. София. Освен кръвните проби са изпратени за изследване и очни тампони, струпеи, материал от язвичките по езика, бял дроб, далак, глътка и сливици и мезентериални лимфни възли.      Експертната група, изготвила Доклада, пише в   си: \" . В диференциално диагностично отношение следва да се имат в предвид шап, син език, ектима (Orff), шарка по овцете и козите, заразна плевропневмония по козите, ентеротоксемия.  . Липсва епизоотичен ход на болестта и позитивен серологичен отговор за специфични антитела при първите изследвани контактни животни.    От този извод в Доклада естествено възниква ВЪПРОСЪТ -  Защо? За да освободят територия? За кого? В интервюта през 2016 години Румяна Бъчварова и Красимир Каракачанов обясняват как пограничните райни и особено Странджа са подходящи места за обособяване на бежански лагери.  двата случая на съмнеия за чума в с. Воден и в с. Кости. Двете ЕО е различават и твърде много по наблюдаваната клинична симптоматика и непълнотите в патологичната находка. Най-вече разликата между тях е в скоростта на развитие на епизоотичния процес и    включват: повишена информираност и обучение за болестта PPR на фермери и ветеринарни лекари, особено на тези в пограничните райони, по-добра проследимост и контрол на нерегламентирания транспорт на ДПЖ, адекватни ветеринарни мерки и своевременното им предприемане при възникване на заболяване, разработване и спазване на адекватна стратегия за предотвратяване проникване и разпространение на заболяването в България“.    Очакваме и резултатите от \"френската\" референтната лаборатория за ЕС в Монпелие, които трябва да предоставят заключенията си и генетичния тест. Защото от данните и от    Освен това от действията на органите в последните дни се вижда, че не се прави нищо за масова и тотална дизинфекция. Убиват се животните - бързо и скоротечно, а ударението при такива кризи трябва да се постави върху дезинфекцията. И още нещо - в стадата, които има диагностицирани заболели животни, всички стопани твърдят, че   говори Дамян Илиев?    за избитите животни, самите животни са колатерална жертва, и за това им трябват свръхрестрикции и свръхмерки. И ги получават от еврочиновниците. А след това в София  ще си измият ръците с отговорността на ЕК и Брюксел.  Хората ще видят пълнитеси банкови сметки и ще се успокоят, надяват се сигурно от БАБХ. В Доклада ясно е подчертано, че в европейската част на Турция няма огнище на чума.    ", "date": "2018.07.16", "title": "НЯМА ПРИЗНАЦИ ЗА ЧУМА, пише в доклада на Центъра за оценка на риска по хранителната верига към МЗХГ "}
{"url": "http://epicenter.bg/article/Tsigani--maskirani-kato-lekari--izbivat-zhivotnite-v-Strandzha--video-/159358/2/0", "text": "Разпространяван клип в  социалните мрежи  показва брутално отношение на лицата, изпратени да избиват животните в Странджа. На видеото се вижда как циганите псуват и скачат на бой срещу хората от селата.   „А вчера обещах да пусна клип, как въпросните цветнокожи псевдо доктори, докарани да избиват животните на хората скочиха да ме псуват и замерят с камъни.. На клипа се вижда, как трима цигани клякат да вземат камъни, а единя и показва неприлични жестове към нас настървено.   Трима полицай едвам ме удържаха, да не стане битка... а вижте колко много пазят тях...   Просто \"експертите\" в бели дрехи, изпаднаха в дива ярост, че цял ден не успяха да умъртвят нито едно животно и да приберат заветните и обещани 50 лева надник...\"", "date": "2018.07.16", "title": "Цигани, маскирани като лекари, избиват животните в Странджа (видео)"}
{"url": "http://epicenter.bg/article/Tsveta-Karayancheva-svikva-izvanredno-zasedanie-na-Predsedatelskiya-savet-na-NS/159359/2/0", "text": "Председателят на парламента Цвета Караянчева свиква извънредно заседание на Председателския съвет на Народното събрание на 17 юли 2018 г., от 09.00 часа. Това съобщиха от пресцентъра на Народното събрание.   На заседанието ръководствата на всички парламентарни групи ще бъдат информирани във връзка със случаите на чума по животните в страната.   Заседанието се свиква по молба на Оперативния щаб, който координира борбата с чумата по животните.", "date": "2018.07.16", "title": "Цвета Караянчева свиква извънредно заседание на Председателския съвет на НС"}
{"url": "http://epicenter.bg/article/Bosiya-ne-doyde-v-parlamenta--Chakat-go-ministar-i-predsedatel-na-parlamenta/159360/2/0", "text": "Николай Колев-Босия не дойде в Народното събрание, където имаше насрочена среща за 15.30 часа, съобщи \"Канал 3\".  Той бе поканен от председателя на парламента Цвета Караянчева на среща тази сутрин. Поканата е била предадена чрез Пламен Даракчиев, уточниха от пресцентъра.  Заедно с парламентарния шеф повече от половин час го чака и министърът на вътрешните работи Валентин Радев, който е тук заради естеството на сигналите на Босия.  Десидентът протестира повече от месец с гладна стачка. Той обвинява транспортното министерство в корупция и по специално ДАИ за покупка на шофьорски книжки. По тази причина Босия иска разпускане на НС, програмно правителство и оставки.    ", "date": "2018.07.16", "title": "Босия не дойде в парламента! Чакат го министър и председател на парламента"}
{"url": "http://epicenter.bg/article/Otpada-izdavaneto-na-hartiya-na-6-vida-udostovereniya-za-grazhdanite-i-biznesa/159362/2/0", "text": "Общо шест от най-масово издаваните хартиени удостоверения вече не се изискват от гражданите и бизнеса, а данните за тях се проверяват служебно. Справките се извършват само по електронен път чрез достъп на служителите до основните регистри, сред които Търговския, Имотния, БУЛСТАТ, Регистъра на задълженията към митническата администрация и др уги, съобщиха от Правителствената информационна служба.   Преустановява се изискването на хартиен носител на следните удостоверения:   Мерките са част от дългосрочния приоритет на правителството за провеждане на административна реформа чрез облекчаване на процедурите и повишаване качеството на административно обслужване за гражданите и бизнеса. Тази цел се постига чрез премахване на изискването за представяне на някои от по-разпространените официални документи на хартиен носител, опростяване на режимите, регламентиран достъп до регистри, електронен документооборот и служебен обмен на информация между институциите.   В отговор на постъпили оплаквания, че административни структури в страната продължават да изискват отпаднали като необходимост удостоверения и свидетелства, вицепремиерът Дончев инициира създаването на нарочен електронен адрес  udostoverenia @ government . bg , където граждани да сигнализират за неправомерно изисквани от тях документи. Сигнали се проверяват от Главния инспекторат на Министерския съвет.", "date": "2018.07.16", "title": "Отпада издаването на хартия на 6 вида удостоверения за гражданите и бизнеса"}
{"url": "http://epicenter.bg/article/Na-sreshta-s-Radev--studenti-prizovaha-za-priobshtavane-na-mladezhite-kam-rabotata-na-institutsiite-u-nas/159364/2/0", "text": "Държавният глава Румен Радев проведе среща на „Дондуков“2 с представители на Студентски клуб на политолога към Софийски университет „Свети Климент Охридски“, съобщиха от прессекретариата на държавния глава.   По време на срещата студентите призоваха за по-активно включване на младите хора към политическите процеси у нас и в работата на институциите. Студентите запознаха държавния глава с изследване на Фондация „Фридрих Еберт“, проведено едновременно в 10 балкански държави, според което през 2017 година българските младежи се интересуват три пъти по-малко със случващото се у нас, в сравнение с 2014 година.   Продължаващата емиграция на много млади хора от България, беше откроена като един от актуалните проблеми за страната ни. По думите на Румен Радев големият въпрос пред обществото ни днес е как да постигнем европейска интеграция като правила, икономически възможности и стандарт на живот, тук, в България, за да не допускаме повече младите ни хора да търсят индивидуално своята професионална и житейска реализация в други страни.   Усъвършенстването на механизмите на функциониране и процесите на взимане на решения в Европейския съюз също бяха сред темите, обсъдени по време на срещата.   Според младите политолози динамичните процеси в света днес изискват много по-ефективен механизъм за взимане на решения и формирането на политики в рамките на ЕС. Те са на мнение, че сегашният механизъм води до изоставането на Европейския съюз по отношение на разработването, приемането и прилагането на политически решения, в сравнение със САЩ, Китай и Русия.", "date": "2018.07.16", "title": "На среща с Радев, студенти призоваха за приобщаване на младежите към работата на институциите у нас"}
{"url": "http://epicenter.bg/article/Tyalo-na-mazh-e-otkrito-v-rayona-na-sportnata-zala-v-zhk---Lazur--v-Burgas/159332/3/0", "text": "Тяло на мъж е открито в района на спортната зала в жк. „Лазур“, това потвърди говорителят на ОДМВР – Бургас Цветелина Рандева, предаде радио „Фокус“.   При извършения оглед е установено, че тялото е на 63-годишен мъж с инициали Г. Ж. от Бургас, водещ клошарски начин на живот.   Видими следи от насилие не са открити.   Изясняват причините за настъпването на смъртта.    ", "date": "2018.07.16", "title": "Тяло на мъж е открито в района на спортната зала в жк. „Лазур“ в Бургас"}
{"url": "http://epicenter.bg/article/Rekordno-niska-bezrabotitsa-otchita-Agentsiyata-po-zaetostta-prez-yuni/159350/4/0", "text": "Безработица през юни продължава да намалява, като през месеца равнището ѝ се установява на 5,7% . Административната статистка на Агенцията по заетостта отчита понижение от 0,4 процентни пункта спрямо май 2018 г. и от 1,1 процентни пункта на годишна база.  Регистрираните безработни в края на месеца са общо 188 576, като числеността им се свива с 5,9% спрямо предходния месец и с 15,9% спрямо година по-рано.  Новорегистрираните лица през юни са 21 898, като от тях 1704 са били неактивни, т.е. не са били нито заети, нито учащи, и не са търсили работа. От началото на годината служителите от бюрата по труда са активирали 31 903 лица, като е приложен целия инструментариум за активиране на Агенцията по заетостта: трудови борси, срещи и презентации със завършващите образование, организирани от кариерните центрове, дейности на младежки, ромски, трудови медиатори и др.  Освен към безработните, дейността на бюрата по труда е насочена също към заети, учащи и пенсионери, като през юни 818 души от тези групи са били регистрирани като търсещи работа.  Общо 23 769 лица са постъпили на работа през месеца, като 75,2% от тях са устроени в реалната икономика. В резултат от изпълнението на активните мерки за насърчаване на заетостта сред безработните, през месеца в субсидирана заетост са включени 5886 лица: 2720 – по програми, 2488 – по схеми на Оперативна програма „Развитие на човешките ресурси” и 678 – по мерки.  През месеца общо 797 безработни лица са включени в обучения за придобиване на нова квалификация и ключови компетентности. Основно професиите, в които се обучават курсистите, са в областта на хотелиерството, туризма, строителството, а ключовите компенетности са: дигитална, предприемачество, умения за учене.  Заявените работни места на първичния пазар на труда през юни са 17 339, като 83,3% от тях са в частния сектор. Най-голям дял свободни работни места са заявени в преработващата промишленост (30,3%), търговията (14,7%), хотелиерството и ресторантьорството (11,9%), административните и спомагателните дейности (8,3%), операциите с недвижими имоти (6,5%), строителството (5,6%) и др.  Най-търсените групи професии през месеца са били: персонал, зает в сферата на персоналните услуги (бармани, сервитьори, готвачи, камериери и др.); работници в добивната и преработващата промишленост, строителството и транспорта; оператори на стационарни машини и съоръжения; продавачи; работници по събиране на отпадъци и сродни на тях; квалифицирани работници по производството на храни, облекло, дървени изделия и сродни на тях; металурзи, машиностроители и сродни на тях и занаятчии; монтажници; помощници при приготвяне на храни; преподаватели; водачи на МПС и подвижни съоръжения и др.    ", "date": "2018.07.16", "title": "Рекордно ниска безработица - 5,7%!"}
{"url": "http://epicenter.bg/article/Sreshtata-Putin-Tramp--veroyatnostta-ot-sdelka-e-nuleva/159304/11/0", "text": "Те имат много общи интереси, но вероятността от сключването на сделка е равна на нула. Когато американският президент Доналд Тръмп се срещне с руския президент Владимир Путин на 16 юли, някои американци ще изпитват сериозна тревога: какво ще се случи, ако те сключат сделка, която може да навреди на американските интереси? Какво ще стане, ако Путин за Тръмп не е просто чуждестранен колега, а попечител?   Те не трябва да се вълнуват. Няма никакви съмнения в това, че Путин може да манипулира Тръмп, но не като свой агент, както смятат някои теоретици на заговора. Дори ако Путин има компромат за Тръмп, както смятат някои, той нищо не може да постигне, правейки публичен този компромат – в резултат Путин ще получи още по-враждебно настроена администрация, с Тръмп или без него начело. Въпреки това Путин ще пристигне добре подготвен, имайки ясна картина за това, какви интереси могат да го обединят с американския президент, въпреки че нито единият, нито другият сега ще успеят да постигнат някакви конкретни резултати.   Въпросът, по който между тях може да има най-силно взаимно разбирателство, това е Сирия. Тръмп иска да изкара от там колкото е възможно по-бързо американските войски, но без да дава тези територии на иранските отряди или проиранската „Хизбула“.   Путин също желае американците да си тръгнат, за да може неговият клиент, президентът на Сирия Башар ал Асад да контролира по-голяма територия, включително богатите на петрол райони, от които може да спечели пари за възстановяването на своята страна. Но Путин не желае (или възможно, не може) да изтласка от Сирия иранците, въпреки че лидерите на Израел и Саудитска Арабия, сътрудничещи си с Русия в някои сфери, го помолиха да направи това. Без подкрепата на иранците режимът на Асад, най-вероятно, ще падне, а Путин не иска да изпраща свои войски, за да го подкрепя. Помагайки на Асад, Иран гарантира, че в Сирия ще се запазят руските военни бази. Освен това, Русия нищо не може да предложи на Иран в замяна на изтеглянето от Сирия.   Путин може да подкрепи предложението за ограничаване на влиянието на Иран в Сирия в замяна на отстъпки на САЩ в Украйна – например, в замяна на признаването на Крим за част от Русия (Тръмп намекна, че може за помисли над това). На Путин му е ясно, че Тръмп не може официално да признае законността на превземането на тази територия без одобрението на Конгреса. Путин също така не очаква от САЩ никакви отстъпки за Източна Украйна, която става още една причина за въвеждането на американските и европейските санкции против руските компании и граждани. Специалният представител на Тръмп за Украйна Курт Уолкър неотдавна заяви, че от негова гледна точка, Русия се е приготвила за дълга борба. Следователно, вместо да обсъждат жизненоважното споразумение за Сирия, Путин вероятно ще обещае на Тръмп някаква сделка, условията на която той не смята да изпълнява. Руският лидер на няколко пъти вече използва тази тактика на преговорите със САЩ за Сирия и на преговорите с Франция и Германия за Украйна. Тръмп обича да обявява сключените от него сделки, а Путин има какво да му предложи в Сирия – възможно, нова версия на зоните за деескалация, където няма да има ирански бойци.   Още една сфера на общи интереси – подкопаването на Евросъюза, особено на позициите на правителството на германския канцлер Ангела Меркел. За Тръмп това е въпрос на победа в търговската война и усмиряването на тези, които той смята за живеещи на чужд гръб. За Путин това е начин да се избави от санкциите: Меркел остава един от малцината убедени привърженици на антируските санкции, докато в същото време по-консервативните правителства на Италия, Австрия и Унгария предпочитат тяхната отмяна и възобновяването на бизнеса с Русия както преди.   Въпреки това, Тръмп и Путин едва ли ще успеят да постигнат консенсус по въпроса за отслабването на позициите на Меркел. Руският президент иска да построи „Северен поток-2“, който ще позволи да се намалят доставките на руски газ през Украйна. Тръмп не се вълнува от украинците, но той е против „Северен поток-2“, защото този газопровод негативно ще се отрази на доставките на втечнен природен газ от САЩ. За Путин този газопровод не е разменна монета, а ключов елемент от неговата енергийна стратегия. Макар Путин и Тръмп да са обединени от неуважителното отношение към Европа, те не се нуждаят от договарянето на общ план за действие. Двамата ще продължат да подкрепят крайнодесните политически сили вътре в ЕС, без да сключват никакви сделки помежду си: техните некоординирани действия нанасят същите щети, каквито биха могли да нанесат общите им усилия. Путин е заинтересован от по-нататъшната дезинтеграция на НАТО, който Тръмп многократно е осмивал. Но визитата на американския президент в централата на НАТО в Брюксел тази седмица показа, че той не възнамерява да разрушава този алианс.   Макар и на висок глас да поиска страните-членки да увеличат разходите си за отбрана, той също така подписа декларация, потвърждаваща принципа за взаимна отбрана и сдържане на Русия. Вероятно Тръмп разбира, че, разрушавайки или отслабвайки НАТО, той не може да увеличи своите точки у дома. Главният приоритет на Путин, вероятно, е свалянето на санкциите, които пречат на свободното движение на руския капитал. Икономическата система, която той е изградил, се нуждае от достъпа до външните пазари и Кремъл никога не се е стеснявал да купува влияние на Запад. Съществуват сериозни доказателства за това, че бизнесът на Тръмп в сферата на недвижимите имоти е получил изгода от този източник на пари. Но Путин разбира, че Тръмп не може открито да лобира за отмяната на руските санкции и че Конгресът ще му попречи да направи това. Всичко, на което може да се надява руският лидер е неофициален меморандум, засягащ новите мерки, включително санкциите против европейските компании, финансиращи „Северен поток-2“.   Тръмп и Путин имат общи интереси и цели, но ще им бъде изключително трудно да ги оформят официално или дори просто да ги облекат във формата на неофициални договорености, които и двете страни ще изпълняват. В най-добрия случай резултатът от тази среща ще стане някакво неясно споразумение за ограничаването на влиянието на Иран в Сирия, което Русия няма да може да изпълни в действителност, в замяна на също толкова неясно, неофициално обещания за въздържане от въвеждането на нови сурови санкции, което Тръмп няма да може да изпълни.    ", "date": "2018.07.16", "title": "Срещата Путин-Тръмп: вероятността от сделка е нулева"}
{"url": "http://epicenter.bg/article/Vezhdi-Rashidov-sreshti-/159363/6/0", "text": "За мигрантите, за силната държава, за ролята на творците и за духа, който ни държи винаги изправени - за това си говориха наскоро в Анкара унгарският премиер Виктор Орбан и прочутият ни творец Вежди Рашидов.   Председателят на комисията по култура и медии се надява, че през лятната ваканция ще има време да опише най- интересните си срещи от последните месеци. Една от тях несъмнено е срещата му с унгарския премиер Виктор Орбан. Двамата се видяха преди седмица в Анкара и имаха интересен разговор.", "date": "2018.07.16", "title": "Вежди Рашидов и Виктор Орбан се срещнаха в Анкара"}
{"url": "http://epicenter.bg/article/Anita-Doganova-se-izpravya-sreshtu-Aleksandra-Toncheva-na-MAXFIGHT-41-/159329/8/0", "text": "Зрелищен двубой се задава на 2 август в гала вечер в Свети Влас. Срещата в клетката между най-добрите ни ММА състезателките се организира от веригата MAXFIGHT.   Анита Доганова ще застане срещу Александра Тончева след две победи в професионалния ММА. Бижу, което впечатлява със своята женственост, Анита е истински войн в клетката. Родена е на 21.12.1989 г. в София. По професия е учителка в детска градина  – работа, която ежедневно й напомня за истински важните неща в живота – да имаш сетивността да празнуваш първата си рисунка с тебешир катонаграждаване с олимпийски медал,да прегръщаш без повод и да гледаш на всичко, което те заобикаля, като на дар.   казва Анита. С бойните спортове се среща, когато е на 18. И те се превръщат в новата й страст.         Историята на професионалните женски битки започва в САЩ през 1876 година. Историческият двубой е настъпил между Нел Саундърс (Nell Saunders) и Роуз Харленд (Rose Harland). Въпреки това, щата Невада издава първия лиценз за провеждането на женски боксови мачове чак през 1975 година. Той е бил издаден от Каролин Свендсен (Caroline Svendsen). Всъщност, женският бокс е трябвало да дочака настъпването на 1996 г., когато Кристи Мартин (Christy Martin) е сразила Дейрдре Гогарти (Deirdre Gogarty). Този мач официално е бил признат за първия съвременен професионален женски бокс в САЩ.   Днес професионалните женски битки са една от най-популярните форми на забавление. През 2012 г. битката в лека категория между жените Ронда Раузи (Ronda Rousey) и Лиз Кармуш (Liz Carmouche) събира 450 000 платени посещения на „UFC 157″. Това количество посещения надвишава това на мачовете с участието на Андерсън Силва (Anderson Silva), Жорж Сен Пиер (George St-Pierre) и други мъже шампиони.", "date": "2018.07.16", "title": "Анита Доганова се изправя срещу Александра Тончева на MAXFIGHT 41  "}
{"url": "http://epicenter.bg/article/Izlyazoha-ofitsialnite-snimki-ot-krashteneto-na-prints-Lui--Galeriya-/159318/10/99", "text": ". Дворецът Кенсингтън публикува в официалния си профил в Instagram няколко официални снимки, направени след кръщенето на малкия принц Луи. На кадрите позират  , заобиколени от членовете на кралското семейство. В центъра на вниманието обаче отново се оказаха принц Джордж и принцеса Шарлот. На част от снимките   и позира с широка усмивка, а сестра му гледа с обич по-малкото си братче. Особено любим кадър на потребителите на социалната мрежа е този, на който , а всички за пореден път се възхитиха на стила и излъчването ѝ.   Източник: Дарик", "date": "2018.07.16", "title": "Излязоха официалните снимки от кръщенето на принц Луи (Галерия)"}
{"url": "http://epicenter.bg/article/Silviya-Chavdarova-ot-Hell-s-Kitchen-izkushava-sas-sushi-v-Spaghetti-Kitchen-Bar/159383/9/0", "text": "По време на атрактивно Perfect Paring събитие в култовия столичен ресторант, Силвия Чавдарова и Стилян Краев приготвиха феерия от суши изкушения. Гост на ресторанта бе опитния миксолог Алксандър Симеонов.    Той предложи на посетителите три вида коктейли с екзотични имена. Green Fire, Dragons Tears, Asian Mysteryбяха главните герои на огнената дегустация, която потопи публиката в азиатската мистерия на най-престижната алкохолна напитка - Маутай.    Миксовете от нотки ананас, печен бадем и захарен сироп, уасаби и прясно изцеден лимонов сок, азиатски цитрусов плод, мед, зелен пипер и кардамон се превърнаха във фаворита на вечерта, а всеки поръчал сет суши получи подарък – шот с уникалната огнена напитка - Маутай.   Маутай е символ на качество и престиж в Китай. 53-градусовата алкохолна напитка  е най-популярното байджу в света. Произвежда се от сорго – вид житна култура, която издържа на засушавания и горещини, може да се отглежда в бедни почви и не съдържа глутен.   Маутай е продукт, превърнал се в национален символ за Китай и е най-известната марка байджу в света. Moutai Yingbin, представляващ бленд от дестилати с над 1 година отлежаване, Moutai Prince – над три години и Kweichow Moutai - над 5 години отлежали дестилати. Moutai е резултат от традиционно производство с вековни традиции, който преминава през 8 ферментации и 7 дестилации. Бленд от дестилати, с над 5 години отлежаване в ръчно произведени глинени съдове, придават на напитката плътен аромат с остатъчен послевкус на какаови зърна.   Специалистите откриват над 1200 аромата в огнения еликсир. Разнообразието от хиляди марки и видове байджу в Китай не успява да засенчи абсолютния лидер на пазара – Маутай. Компанията отделя огромни средства от приходите си за устойчиво био-земеделие, медицина и образование, осигурявайки стипендии за студенти. В световен мащаб китайското байджу предизвика истински пазарен бум.   Призната като „напитката на дипломацията” в Китай, Маутай е свежото откритие на годината. Летният сезон и в България ще мине под знака на новата мода в консумирането на коктейли. Освен като изкусителен компаньон на плажа, коктейлите са чудесен партньор за източната кухня.     Силивя и Стилян от Сашими бар са приготвили още екзотични суши изненади. Кулинарното дуо е гост на Spaghetti Kitchen&Bar до края на лятото, а есенната си колекция от суши, двамата ще представят в най-популярните столични заведения. За почитателите на азиатската кухня организаторите са предвидили поредица от изненади, награди и множество кулинарни предизвикателства.   Повече информация на:", "date": "2018.07.16", "title": "Силвия Чавдарова от Hell`s Kitchen изкушава със суши в Spaghetti Kitchen&Bar"}
{"url": "http://epicenter.bg/article/Skarlet-Yohanson-otkaza-da-se-prevaplati-v-obraza-na-transdzhendar/159319/10/100", "text": "да изпълни , след като  , съобщиха световните информационни агенции, цитирани от Дарик. 33-годишната актриса бе избрана да се снима в главната роля във  , станал . Роден като Лоис Джийн Гил, \"Като се имат предвид неотдавнашните въпроси от етично естество, които бяха повдигнати, след като бях избрана да изпълня ролята на Данте \"Текс\" Гил, реших да се оттегля от проекта\", заяви Йохансон пред сп. \"Аут\". \"   и си дадох сметка, че  \", обясни актрисата.   Изборът Скарлет да изпълни ролята предизвика полемика в социалните мрежи.  , че на трансджендърите. От обкръжението на Йохансон все пак отбелязаха, че Джефри Тамбор, Джаред Лето и Фелисити Хъфман успешно изпълниха роли на транссексуални.", "date": "2018.07.16", "title": "Скарлет Йохансон отказа да се превъплъти в образа на трансджендър"}
{"url": "http://epicenter.bg/article/Baba-Dora--Gorda-balgarka-sam--nyama-da-im-se-dam/159302/2/0", "text": "Горда българка съм, няма да им се дам. С подкрепата, която имам, трябва да бъда много силна. Това каза в сутрешния блок на БТВ баба Дора от Шарково, чието стадо от кози остана единственото оцеляло в селото, където властите евтанизират домашните животни заради африканска чума.   Не вярвам на Агенцията по храните, те лъжат. Дават фалшиви документи. За да подпишеш документ, трябва да си сигурен в него, добави жената. Дано тази битка завърши с добър край, каза още баба Дора.   В разговора се включи и Наталия, която помага на баба Дора. Тук съм, за да покажа на тази жена, че не е сама, че младите хора я подкрепят. Баба Дора не е спала от четири дни, всеки ден е на успокоителни. Това не е проблема на баба Дора, това е проблем на цяла България. Затриват труда на хората, заяви младата жена.    ", "date": "2018.07.16", "title": "Баба Дора: Горда българка съм, няма да им се дам"}
{"url": "http://epicenter.bg/article/D-r-Damyan-Iliev--Stadoto-na-baba-Dora-nyama-da-otselee--zhivotnite-shte-badat-izbiti-/159307/2/0", "text": "\r\n \r\n   \r\n \r\n   \r\n Той категорично отхвърли твърденията, че е разпоредил масовата евтаназия преди да станат готови резултатите. „Нашето изследване е на 19 юни. На 23 юни изпращаме същата проба в референтна лаборатория и на 23 юни получаваме потвърждение. На 25 юни е издадена заповед”, обясни той. По думите му нашата лаборатория не е референтна, а акредитирана. \r\n   \r\n   \r\n \r\n   \r\n На въпрос защо агенцията преди броени месеци е  той отговори, че документът е написан за случаи, в които няма такъв голям риск от разпространение на вируса:  \r\n   \r\n От думите му стана ясно още, че никъде  \r\n   \r\n Илиев на няколко пъти подчерта, че БАБХ действат в синхрон с европейския орган по безопасността на храните  „Ди Джи Санте”. „Смятам, че може би спасяваме бизнес за над 1 млрд. Създаваме впечатление, че на агенцията може да се вярва от всички, които търгуват с България”, категоричен беше Дамян Илиев. \r\n   \r\n   \r\n  Вчера заловихме животни, изнасяни в багажници, застрашена е сигурността на страната. \r\n Министър Порожанов не е искал неговата оставка: „Аз смятам, че трябва да си върша професионално работата. Ако бъда спиран да си върша работата, ще си я дам”. \r\n   \r\n \r\n   \r\n \r\n   \r\n \r\n - Водим се по правила, които се спазват в ЕС и по целия свят. \r\n   \r\n \r\n - Написани са от ЕК и се вземат решения за всеки конкретен случай.  „Ди Джи Санте” е органът, които решава какви да бъдат мерките, които ще бъдат ефективни срещу заболяването. \r\n   \r\n \r\n - Всеки път за всеки случай се излиза с решение на „Ди Джи Санте”. \r\n   \r\n \r\n - Не, те казаха, че трябва да предприемем мерки, които са стандартни в тези случай. \r\n   \r\n \r\n - Това е 3-километрова зона в района, където е установено заболяването, където всички контактни животни, при които е установен вирусът, се евтаназират. \r\n   \r\n \r\n - Да. Всички. \r\n   \r\n \r\n - Чели сме го, но това  в момента не е състоятелно в случая. \r\n   \r\n \r\n - В момента решенията са взети оперативно в „Ди Джи Санте”. \r\n   \r\n \r\n - Заедно. \r\n   \r\n \r\n - На базата на ситуацията. \r\n   \r\n \r\n - Знам. Но казвам, че се избиват стадата така, че да се предотврати разнасяне на вируса. \r\n   \r\n \r\n - Навсякъде, където се наложи. Например, в Гърция преди година, по време на дерматит. \r\n   \r\n \r\n - Независимо от това, че заболяванията са различни имаме понякога еднакви принципи за действие. \r\n   \r\n \r\n - Тук не говорим за масово. А за мерки, за да не се разпространи заболяването. \r\n   \r\n \r\n - Не само Европа. Това са договорености, така се действа при такива ситуации. Ръководството, което имаме е разписано по Директивата за борба с чумата по дребните преживни животни. \r\n   \r\n \r\n - Компетентните органи решават в ситуацията. Не може някъде да бъде написано нещо, което да важи за всичко. \r\n   \r\n \r\n - Това е написано и не действа, но то е написано в случаите, в които няма такава опасност от внасяне на вирус. \r\n   \r\n \r\n - Да, когато го имаме. \r\n   \r\n - Да, ние го имаме.  \r\n - Нека различаваме нещата. Има страни, в които... \r\n   \r\n \r\n - Турция – не е част от ЕС, но е част от ОИЕ. Подписала е всички документи на ОИЕ. Така е с всички страни, които имат търговски отношения помежду си да дадат гаранция, че към тях няма да се движат опасности. \r\n   \r\n \r\n - Нашето изследване е на 19 юни, на негова база. Районът в Странджа е под особен мониторинг. Това е програма на „Фаун”, която прилага програма за повече изследвания на базата на това какви изследвания са опасни да влязат в България. \r\n   \r\n \r\n - Ние съвместно с „Фаун”. \r\n   \r\n \r\n - Лабораторията не е референта, а акредитирана. Трябва да се знае какво значи. \r\n   \r\n \r\n - Нашето изследване е на 19 юни. Изпращаме същата проба в референта лаборатория на ЕС и на 23 юни получаваме потвърждение. На 25 юни е издадена заповед. Има последователност. Няма заповед без протокол, че това трябва да се свърши. \r\n   \r\n \r\n - Не става сума за протокол. Това, което предполагам, че е у г-жа Нинова е решението на комисията за регионализация на страната по отношение на търговия с продукти и животни от тях. Това е документът, в който най-напред, заради санкции на областите Ямбол и Бургас. След това във връзка с това, което правим за ограничаване на заболяването бяха сведени на общинско ниво за пограничните общини. \r\n   \r\n \r\n - Има вариант на вируса с остра форма, има вариант с междинна и такава почти без клиника. Ние сме виждали и клиника. \r\n   \r\n \r\n - Много пъти се съмнявате доколко съм информиран. Ние прилагаме експресни мерки за избиване на животни. \r\n   \r\n \r\n - Необходими са. \r\n   \r\n - Пише, че животни се обособяват в 3-километрова зона и т.н. Но не пише, че това се случва масово.  \r\n - Правилото в случая е, че се избиват и контактните стада. Не го решихме ние, такива са правилата. \r\n   \r\n \r\n - Не. Смятам, че може би спасяваме бизнес за над 1 млрд. Създаваме впечатление, че на агенцията може да се вярва от всички, които търгуват с България. \r\n   \r\n \r\n - Не е необходимо. Щом се докаже вируса, не е. Взели сме 600 проби. Възможно е от тях да излязат още положителни. \r\n   \r\n \r\n - Когато се прилагат мерки с евтаназия, собствениците не се предупреждават, защото има много случаи по света, те да се опитват да спасяват животни. Вчера заловихме и животни да се изнасят от 10-километровата зона. Застрашена е сигурността на страната, вземат се сериозни мерки по границата, но виждате колко е несъстоятелно да се каже, че може да се осигури биосигурност. \r\n   \r\n \r\n - Тук има разбалансирана история във връзка с информацията към хората. Ние трябва да внимаваме какво ще се случи, за да не бъдат скрити животни и може би тук не са достатъчно информирани. Въпреки това преди да започнем действия, когато имаше само съмнения, имаше срещи в областта, имаше срещи с кметове, бяха направени щабове на общинско и областно ниво, които бяха информирани какви ще бъдат стъпките по нататък. \r\n   \r\n \r\n - Не. Общо не може да се каже. Има и пропуск, но има и съзнателно взето решение да не се информират собствениците. \r\n   \r\n \r\n - До момента не я е искал. \r\n   \r\n \r\n - Смятам, че трябва да си върша професионално работата, ако не го правя – да. Ако пък бъда спиран да го правя – отново ще го направя. Аз поканих  „Ди Джи Санте” да дойде, за да види дали нашите мерки са състоятелни. \r\n   \r\n \r\n - От днес още могат да започнат плащания по банков път на регистрирани като фермери. На останалите ще се плаща кеш в кметството. По решение на министъра компенсациите ще бъдат по-високи от тези, които трябва да дадем по линия на статистиката. \r\n   \r\n \r\n - Не. Но искам да добавя, че вирусът трае около 20 дни, не 70 часа и зависи от атмосферните условия. Ето защо животните не бяха сложени под карантина. \r\n   \r\n", "date": "2018.07.16", "title": "Д-р Дамян Илиев: Стадото на баба Дора няма да оцелее, животните ще бъдат избити!"}
{"url": "http://epicenter.bg/article/Mariya-Gabriel--Balgarskite-vlasti-deystvat-adekvatno--Merkite-sa-izklyuchitelno-trudni/159311/2/0", "text": "Българските власти действат изключително адекватно. До момента никой не говори за санкции по въпроса с чумата. Има мерки, които в момента са изключително трудни. Целта е минимални икономически загуби за сектора. Стопаните могат да разчитат на максимална компенсация. Много ясен ангажимент имаме от страна на ЕК. Това каза еврокомисарят по цифрова икономика Мария Габриел в сутрешния блок на БНТ. Ние имаме своите екипи за обмен на информация с Турция. ЕС се е подготвил с адекватни действия, допълни тя.  \"Аз имам един водещ принцип - човекът да е в центъра, искрено вярвам, че роботите и машините никога няма да заместят хората. По отношение на киберсигурността - в рамките на една година имаме законодателно предложение да може да се реагира с помощ при експертизата на евентуална кибератака, допълни тя. Днес хората се страхуват от изкуствения интелект. Мога да съобщя с голяма радост, че имаме над 900 участници в алианса за изкуствен интелект. Горда съм, че България се очертава като регионален лидер по отношение на инвестициите в суперкомпютрите, каза още тя.", "date": "2018.07.16", "title": "Мария Габриел: Българските власти действат адекватно. Мерките са изключително трудни"}
{"url": "http://epicenter.bg/article/Tortata-kato-metafora-na-balgarskiya-parlament/159312/2/0", "text": "Скандал избухна между младежките организации на БСП и ГЕРБ. Той се разрази заради торта за рождения ден на депутата от ГЕРБ Георги Станков. Част от декорацията на тортата са пачки с евро, както и парламентарният звънец. Веднага след излизането на снимки на тортата младежите от БСП изпратиха отворено писмо до премиера.   Председателят на младежкото ГЕРБ Георг Георгиев коментира в студиото на „Тази сутрин“, че депутатът не е имало как да знае, че някой ще му подари такава торта за рождения ден и не бива да се преекспонира с това.   Николай Бериевски, който е председател на младежкото БСП, подчерта, че тази торта издава как един народен представител на ГЕРБ разбира модела си на работа в парламента. Според него от снимки в социалните мрежи се вижда, че той е знаел за тортата и е много щастлив от нея. Депутатската работа струва много усилия, които влагаш за да може крайният политически продукт да изглежда така, че да удовлетвори хората, подчерта Георгиев.", "date": "2018.07.16", "title": "Тортата като метафора на българския парламент"}
{"url": "http://epicenter.bg/article/Poslanikat-na-Frantsiya-u-nas--Tramp-ne-obicha-ES-i-NATO--Shengen-se-nuzhdae-ot-reformi/159313/2/0", "text": "Посланикът на Франция у нас н. пр. Ерик Льобедел заяви в студиото на „Тази сутрин“, че вчера до късно са празнували в посолството победата на Световното. По думите му титлата е развълнувала не само Франция, а цяла Европа, а още от 1998 г. са я очаквали, Льобедел коментира, че в първото полувреме са доминирали хърватите, но са допуснали грешки, с което са дали предимство на Франция във второто полувреме. Присъствието на президента Макрон и подкрепата на 60 млн. французи, както и присъствието на хърватския президент, допринесоха за силния дух на футболистите, смята той.     Посланикът е категоричен, че с Русия трябва да се води диалог, запазвайки ценностите и твърдостта. По думите му Макрон вероятно е говорил за Украйна, за Иран и Сирия с руския президент. Според него днешната среща с Тръмп ще продължи в същата посока.     Льобедел коментира, че американският президент предпочита двустранните отношения и не харесва много комуникацията с големи обединения като ЕС, НАТО. Така има по – голям шанс да налага сила в решенията, които се взимат, подчерта той.   Франция и всички наши партньори смятат, че българското председателство беше реалистично и се отличи с два много успешни приоритета – цифровата икономика и Западните Балкани. По думите му президентът Макрон винаги е вярвал в България и я е оценявал като партньор. Посланикът подчерта, че Шенген в момента не се развива добре и се нуждае от реформи, и България трябва да бъде част от този нов блок, защото участието й като външна граница е много важно. Според Франция България изпълнява всички критерии, за да стане част от ERM2 и в последствие да се присъедини към еврозоната.     По думите му няма „План Макрон“, а просто има обединение между 12 страни, които искат работата, условията на труд и почивка на превозвачите да са едни и същи и по този начин защитават интереса си. Според него се е постигнало решения около пакета „Мобилност“, така че да всички да се удовлетворени.", "date": "2018.07.16", "title": "Посланикът на Франция у нас: Тръмп не обича ЕС и НАТО, Шенген се нуждае от реформи"}
{"url": "http://epicenter.bg/article/Eksperti-ot-EK-pristigat-v-rayonite-s-chumata-po-zhivotnite/159316/2/0", "text": "В България пристига експертна мисия от Главна дирекция \"Здравеопазване и политика за потребителите\" в Европейската комисия, съобщи БНР.   Целта е на място да се установи дали мерките, предприети от българските ветеринарни власти за ограничаване на заразата от чума, съответстват на изискванията, разпоредени в европейското законодателство.   В момента икономическите ограничения са наложени само за 6 села в две общини, в които има констатирани огнища на заболяването, обясни директорът на Агенцията по храните Дамян Илиев:   \"В случай, че започнат да излизат и други огнища, както и в случай, че те не са съгласни, че сме достатъчно стриктни в контрола - възможно е да бъдат върнати санкциите обратно за областите Ямбол и Бургас\".   Обстановката в ямболското село Шарково е спокойна след протестите през почивните дни заради евтаназирането на близо 4 хиляди овце и кози заради чумата. Все още не е ясно дали днес умъртвяването на животни в село Шарково ще приключи. В селото останаха живи 160 овце и кози.   Вчера от правителствената информационна служба съобщиха, че по разпореждане на премиера Бойко Борисов оперативен щаб ще координира мерките срещу разпространението на чумата по дребни преживни животни. Щабът ще следи и подкрепата, която се оказва на стопаните. Оперативният щаб ще работи до овладяване на ситуацията. В състава на щаба влизат министрите на земеделието и на вътрешните работи, изпълнителният директор на Агенцията по храните, председателят на ДАНС, директорите на МВР в Бургас и Ямбол и представители на Главна дирекция \"Гранична полиция\".   Министърът на земеделието Румен Порожанов потвърди вчера пред \"Хоризонт\", че има готовност днес или най-късно утре да започне обезщетяването на фермерите за умъртвените животни.", "date": "2018.07.16", "title": "Експерти от ЕК пристигат в районите с чумата по животните"}
{"url": "http://epicenter.bg/article/Upravlyavashtite-prevarnaha-bitkata-s-chumata-v-agroterorizam/159321/2/48", "text": "Пълната липса на комуникация между институции и граждани доведе до поредния абсурд, вдигнал на бунт села в Източна България. Заради риск от разпространение на чума по овцете и козите Българската агенция по безопасност на храните (БАБХ) проведе мащабно клане на животни в този район. Около 4000 овце и кози са избити. Седем общини са под карантина, след като пробите, взети от животни в първите огнища, били положителни и се потвърдили от анализите на независима френска лаборатория, обясниха от БАБХ. Според официалната версия чумата е „пристигнала“ от Турция, където имало 700 огнища.   Критици на действията на БАБХ нарекоха операцията „агротероризъм“ заради бруталността на мерките. Стотици фермери от засегнатите села в Ямболско и Бургаско, които твърдят, че животните им са здрави, излязоха на протести. Дни наред те молеха властта да не избива здрави животни, но институциите мълчаливо ги пренебрегваха, а през уикенда МВР прати полицаи да „укротяват“ протестиращите и плачещи хора. Едва след като фермерите започнаха да блокират пътища и обявиха, че ще пренесат протеста си в центъра на София, премиерът Бойко Борисов нареди на ресорния министър Румен Порожанов спешно да отиде в засегнатите села и лично да следи събитията.   БАБХ свика неделна пресконференция, за да се оправдае, че си върши работата. И дори обвини някои фермери, че подклаждат заразата, като товарят животните в багажници и се опитват да ги продадат в други райони и извън страната. „Не съм съгласен, че не сме информирали хората, но явно не е било достатъчно. Ако министърът ми поиска оставката, ще я подам веднага“, обяви шефът на БАБХ Дамян Илиев.   БСП се опита да отбележи червена точка и лично лидерката на социалистите Корнелия Нинова се нареди сред протестиращите. Вчера тя пристигна в Шарково, където по-рано през деня жителите на селото посрещнаха полицаите и ветеринарите с жива верига. Блокада имаше и в още няколко села - Болярово, Воден, Крайново, Странджа и др. „Поисках официално документите, на база на които се избиват животни. Беше ми връчена заповед RD11-1245. В нея пише, че решението за изпълнение на комисията е от 4.07.2018 г., а протоколът за лабораторните резултати е от 9.07.2018 г.“, каза лидерът на БСП. Тя съобщи, че вече е уведомила главния прокурор Сотир Цацаров за това „несъответствие“, а в писмена жалба до прокуратурата щяла да настоява за анулиране на заповедта за избиване на животните.   Директорът на БАБХ Дамян Илиев отрече да има разминаване в датите. Той обясни, че заболяването било изключително ново за ЕС и всяко животно реагирало на него по различен начин. „Въпросите защо животните са болни, а не умират, не са състоятелни. Невинаги трябва да се търси смъртност“, обясни той. Заболяването се пренасяло с тесен контакт при животни, но можело да дойде и от мигранти, обясни Илиев.   Министърът на земеделието Румен Порожанов, който в събота също бе в село Шарково, призна, че БАБХ „не работи достатъчно добре“. „Трябваше да им се обясни на място каква е болестта, да им се покаже заповедта“, коментира той пред Би Ти Ви. В момента само едно от стадата в селото е живо. „Това е опасна болест. Ако не я спрем, държавата ни ще бъде обявена за държава със заболяване, ще бъде възбранено продаването и износа на продукти от овцевъдния сектор“, оправда драстичните мерки Порожанов. Министърът обеща да се застъпи за по-големи обезщетения за фермерите. Имало и друг вариант - на стопаните да се дават животни вместо пари.   „По методология на животно компенсацията е средно 150 лева. Независимо от това ще предложа едно увеличение - на 190 лв., което обаче трябва да бъде одобрено от Министерския съвет“, обясни Порожанов. Той не каза дали ще поиска оставката на шефа на БАБХ – първо трябвало да се направи оценка на ситуацията.   Вчера от Асоциацията на българските села се обявиха срещу избиването на доказано здрави животни в село Шарково, вместо въвеждане на карантинни мерки. Те директно определиха акцията на БАБХ като агротероризъм. „Задълбочаващата се криза в овцевъдството и козевъдството, които са основен поминък в селските погранични райони, е в резултат на умишлено провеждани активни действия за унищожаването на фамилното фермерство“, смятат от организацията. Оттам допълват, че никакви обезщетения не биха ; огли да възстановят сектора, ако на всеки две години „животновъдството се тресе от масова болест и се избиват и закриват стопанства“. „Изплащането на тези средства можем да определим като кратко командно дишане, за да не се признае смъртта на един подсектор, за която се работи отдавна“, възмутиха се от асоциацията.   Остри коментари, свързани с непрозрачността на БАБХ, заляха и социалните мрежи. Мария Капон от ЕНП определи действията на институциите като пълна липса на емоционална интелигентност, а експертът Любомир Аламанов коментира, че заради неяснотите от БАБХ тръгват куп слухове. Част от тях са свързани с това, че животните изобщо не са болни, други - че едрите фермери искат да ликвидират бизнеса на дребните собственици, трети предполагат, че в „дъното“ е ромската мафия, която избива животните,  m рибира труповете и ги продава като месо за консумация. „Прекалено много пъти БАБХ реагира ужасяващо неадекватно, пренебрежително, неморално, неуважително. Спомням си случай с лъвчета, случай с птици, втори случай с птици, сигурно има още“, коментира Аламанов. От СДС директно поискаха оставката на шефа на Агенцията по храните Дамян Илиев.   Асоциацията на българските села поставя серия от въпроси към институциите. Браншовата организация настоява да се изясни от кои райони на Турция е дошла болестта. Този въпрос е изключително важен, тъй като фермерите от района, които говорят турски, посочват, че новини за зараза в Турция няма нито по телевизията, нито в интернет издания, нито техни роднини съобщават за такава, посочват те. В същото време потокът на животните с нашата съседка е обратен - износ от България към Турция. Затова трябва да се разбере защо няма адекватен граничен контрол. Кои са лабораториите и кой ги управлява, както и защо се налага избиването на здрави животни вместо те да бъдат поставени под наблюдение, питат от асоциацията.  ", "date": "2018.07.16", "title": "Управляващите превърнаха битката с чумата в агротероризъм"}
{"url": "http://epicenter.bg/article/Maya-Manolova-byasna-na-sotsialnoto-vedomstvo--prepisvali-stari-zakoni/159323/2/0", "text": "Омбудсманът Мая Манолова обясни пред журналисти преди заседанието на работната група към МТСП, която изготвя проекта на Закон за хората с увреждания, че досега изработеният законопроект за хората с увреждания е имитация на реформа.  Припомняме ви, че омбудсманът внесе в парламента законопроект за личната помощ, който изработи съвместно с майки на деца с увреждания. Общественият посредник заяви подкрепата си и за другите два проекта - на Закон за хората с увреждания и на Закон за социалните услуги, и ще следи те да бъдат приети в разумни срокове от Народното събрание, каквото е и искането на хората с увреждания.  Днес Манолова обяви, че тя като омбудсман няма да бъде съучастник в правенето на такъв тип реформи.  „До този момент законопроектът е преписан на близо 70% от стария. Не фигурира никъде индивидуалният подход към всеки един човек с увреждания“, заяви тя.  „Отново средствата ще бъдат раздавани на калпак, а не според нуждите на хората“, каза Манолова. Майките на деца с увреждания, които подкрепят омбудсмана обещаха, че ще започнат брутални протести в края на юли месец, ако законопроектът не бъде внесен в НС.  ", "date": "2018.07.16", "title": "Мая Манолова бясна на социалното ведомство, преписвали стари закони"}
{"url": "http://epicenter.bg/article/Korneliya-Ninova--/159325/2/0", "text": "БСП остава в Шарково, става ясно от пост на лидера на партията Корнелия нинова във фейсбук.   , написа Нинова в социалната мрежа.   Кристиан Вигенин и Николай Пенев са избрани от 31-ви ямболски многомандатен регион.      ", "date": "2018.07.16", "title": "Корнелия Нинова: БСП остава в Шарково!"}
{"url": "http://epicenter.bg/article/Enchev-za-dvulichieto-na-VMROvtsite--Vitsepremierat---kasapin--evrodeputatat-mu---vegan/159326/2/0", "text": "Остър коментар по повод поведението на ръководството на ВМРО написа във „Фейсбук“ бившият депутат Велизар Енчев. През уикенда евродепутатът Ангел Джамбазки бе в Странджа, където фермерите излязоха на бунт срещу евтатизирането на животните им. В същото време партийния му шеф Красимир Каракачанов е вицепремиер в правителтвото, което унищожава козите и овцете.   Няма по-голям лицемер от ВМРО-вския евродепутат!  Джамбазки пожарно е в Странджа, за да го снимат телевизионните камери и за да влезе в новините.    Евтин номер на скъпо струващ ни политик!    Неговата партия е в правителство, което зверски умъртвява здрави животни, а той го играе опозиция на същото правителство. Това е евродепутатът, гласувал \"въздържал се\" за Истанбулската конвенция в Европарламента, а в софийските телевизии се дере като лъв срещу конвенцията.   Това е евродепутатът, заминал за Брюксел, благодарение на парите на КТБ, дарени му от белградския беглец.   Това е общинският съветник в Столична община, влязъл от листата на ГЕРБ, но на заплата във ВМРО, обслужващ всеки, който плати повече. Това е съветникът, протестиращ срещу паметника на бомбардиралите София янки, но гласуващ за същия паметник.  Това е човек с две лица на партия с двойни стандарти. Партия, продала се на мутрите за едното вицепремиерство на Каракачанов и министерстването на Султанка. Абсолютни негодници!   ", "date": "2018.07.16", "title": "Енчев за двуличието на ВМРОвците: Вицепремиерът – касапин, евродепутатът му – веган"}
{"url": "http://epicenter.bg/article/Iliyana-Yotova--Darzhavata-ne-beshe-na-myastoto-si-pri-skandala-s-umartvyavaneto-na-zhivotni-v-Strandzha/159327/2/0", "text": "Държавата не беше на мястото си в последните дни. Това коментира вицепрезидентът Илияна Йотова във връзка със скандала за умъртвяване на животни в Южна България поради наличие на чума по дребния рогат добитък, предаде радио „Фокус“ – Велико Търново.   Йотова посочи, че е било нужно провеждането на извънредно заседание на парламента, на което да бъдат изслушани съответните министри, ръководството на Българската агенция по безопасност на храните или ресорната комисия.    „ За мен най-важно е преди всичко да се гарантира здравето на хората от тези региони. Ще изчакам Европейската експертиза, но за мен това не е най-важно. По-лошото е, че през тези дни имах усещането за липса на държава или по-скоро за държава, която се отнася със своите граждани като с поданици. Без много обяснения се предприемат радикални мерки. Не се обясняват на хората нито рисковете, нито опасностите, не им се дава някаква надежда, че когато тези действия са извършени, те ще са обезщетени“, добави вицепрезидентът.    Тя определи ситуацията като „наказателна операция“ в очите на хората. Йотова коментира, че основното, което трябва да се предприеме, е да се осигури прозрачност на последващите действия. ", "date": "2018.07.16", "title": "Илияна Йотова: Държавата не беше на мястото си при скандала с умъртвяването на животните в Странджа"}
{"url": "http://epicenter.bg/article/Kitay-i-ES-se-dogovaryat--quot-za-quot--razorazhavane-na-Severna-Koreya/159305/7/0", "text": "Министър-председателят на Китай Ли Къцян и ръководството на Евросъюза се договориха да съдействат за мирното премахване на атомното оръжие от Корейския полуостров, както и да се придържат плътно по споразумението за иранската ядрена програма, съобщи председателят на Европейския съвет Доналд Тъск.   „Току що приключихме една продуктивна среща и се договорихме да задълбочаваме европейско-китайското стратегическо сътрудничество“, заяви Туск по време на пресконференция, проведена в рамките на 20-тата среща на върха Китай – ЕС. Тази година срещата Китай – ЕС е посветена на обсъждането на ключови въпроси от глобалния дневен ред; включително на мерките за защита на многостранните механизми и съдействие в търговията, инвестициите, а също и за координиране на позициите, в отговор на значимите международни предизвикателства.   Последният подобен форум се състоя през юни 2017 година в Белгия. Той беше посветен на спазването на Парижкото споразумение относно изменението на климата, нормализацията на обстановката на Корейския полуостров и премахване на противоречията относно търговията със стомана. /ТАСС и БГНЕС    ", "date": "2018.07.16", "title": "Китай и ЕС се договарят \"за\" разоръжаване на Северна Корея"}
{"url": "http://epicenter.bg/article/Frantsiya-sled-pobedata--Vaztorzi-i-pogromi/159310/7/0", "text": "Франция се превърна в гигантска дискотека след победата на националите на финала на Световното първенство по футбол, съобщи Франс прес. Десетки хиляди се събраха на Шанз-Елизе в Париж, за да отпразнуват спечелването на световната купа по футбол. От \"фен-зоната\" на Айфеловата кула и \"Шанз-Елизе\" до централните площади на Лил, Лион, Страсбург или Марсилия, на стадиона в Бордо или площадите на селата, милиони французи изригнаха от радост след последния съдийски сигнал на финала, спечелен с 4 на 2 срещу Хърватия.    Празненствата обаче бяха помрачени от инциденти. Група младежи потрошиха витрините и разграбиха търговски комплекс на \"Шанз-Елизе\". Вандалите, някои от които с качулки, нахлули в супермаркета и изнесли бутилки вино или шампанско, преди полицията да ги разпръсне с помощта на сълзотворен газ.   Близо 4000 полицаи и жандармеристи бяха мобилизирани в Париж във връзка с финала на Мондиала. На остров Корсика фенове на Хърватия и местни хора се сбили по време на мача.   Десет души бяха арестувани в Марсилия, а осем - в Лион.", "date": "2018.07.16", "title": "Франция след победата: Възторзи и погроми"}
{"url": "http://epicenter.bg/article/Natsionalnoto-razuznavane-na-SASht-preduprezhdava-za-nov-11-septemvri/159317/7/0", "text": "Директорът на националното разузнаване Дан Коутс смята, че заплахата за възможна кибератака срещу САЩ нараства. Според него ситуацията е достигнала \"критична точка\", предаде БНР.   \"Предупредителните знаци са налице, системата ни дава сигнали, затова вярвам, че сме достигнали критична точка, заяви Коутс пред членове на института \"Хъдсън\" във Вашингтон.   По думите му цифровата инфраструктура, която обслужва страната е под непрестанни атаки. Коутс сравнява \"предупредителните знаци\" сега с онези, които САЩ са получавали точно преди терористичните атаки от 11 септември, добавя Националното радио.   “Случи се в месеците преди 11 септември 2001 г., когато според тогавашния директор на ЦРУ Джордж Тенет системата започна да показва червени сигнали и ето ни сега близо две десетилетия по-късно - аз съм тук, за да кажа, че предупредителните светлини отново мигат в червено”.   Коутс заяви, цитиран от CNN, че \"най-сериозните нарушители\" са Русия, Китай, Иран и Северна Корея - като според него без съмнения Русия е \"най-агресивният чуждестранен нарушител”, който продължава с опитите си да подкопава демокрацията в САЩ.   Всеки ден тези страни \"проникват в нашата цифрова инфраструктура и провеждат редица кибер атаки\", заяви той.   Някои от целите им са федералното правителство, американската армия, държавните и местните власти и американските предприятия, твърди Коутс.", "date": "2018.07.16", "title": "Националното разузнаване на САЩ предупреждава за нов 11 септември"}
{"url": "http://epicenter.bg/article/Tramp-narushi-tri-pati-protokola-po-vreme-na-sreshtata-si-s-kralitsa-Elizabet-II--Video-/159320/7/0", "text": "Доналд Тръмп три пъти наруши протокола по време на срещата си с кралица Елизабет II в Уиндзорския замък, съобщи Дир.бг Нещата обаче не потръгнаха добре още в самото начало, тъй като   и накара британския монарх да чака между 12 и 15 минути на жега от 26-27 градуса.   Кралицата, която не бе много щастлива от закъснението, дори бе забелязана да поглежда часовника си.   Когато американската двойка пристигна с черен Range Rover, Тръмп веднага наруши протокола.  . За щастие той все пак се съобрази, че е дама и не я раздруса прекалено, както се случи веднъж с френския президент Еманюел Макрон.   Първата дама не направи реверанс на кралицата. Поклон от страна на мъжа и реверанс от страна на дамата не са задължителни, но се смятат за традиционни и въпрос на любезност. \r\n \r\n \r\n \r\n Най-голямата грешка на Тръмп дойде, когато бе поканен на военната проверка. На видео се вижда, че   и тръгва пред нея покрай войниците, което сериозно нарушаване на протокола. Кралицата дори му посочва къде трябва да застане, но той пренебрегва сигнала и продължава.   Третата грешка се оказа лежерния му стил. Той бе оставил  .   Това показва, че американският президент или е забравил правилата или е избрал да не ги следва.", "date": "2018.07.16", "title": "Тръмп наруши три пъти протокола по време на срещата си с кралица Елизабет II (Видео)"}
{"url": "http://epicenter.bg/article/Donald-Tramp-i-saprugata-mu-na-rabotna-zakuska-s-finlandskiya-darzhaven-glava-predi-sreshtata-s-Putin/159324/7/0", "text": "Президентът на САЩ Доналд Тръмп и съпругата му Мелания пристигнаха в резиденцията на финландския държавен глава Саули Нинистьо в Хелзинки за работна закуска, преди планираната за по-късно днес среща с руския президент Владимир Путин, предаде БНР.   Освен перспективите пред двустранните отношенията, във фокуса на разговорите между двамата лидери, се очаква да бъдат още руската анексия на Крим, войната в Сирия и ядреното разоръжаване.   По-рано държавният секретар на САЩ Майк Помпейо заяви, че подобряването на руско-американските отношения зависи от Москва.   Тръмп пък коментира американско-руските отношения в Туитър. Според него те никога не са били по-лоши. Той обвинява за това \"многото години американска глупост и сега, измисления лов на вещици\", извършван, по думите му, от ФБР, което разследва руската намеса в президентските избори през 2016 г.   Тръмп и Путин са се срещали два пъти досега по време на международни форуми, но това ще е първата им самостоятелна среща.   Първите дипломати на Русия и САЩ - Сергей Лавров и Майк Помпейо, също ще разговарят в кулоарите на срещата на високо равнище.   В четвъртък Тръмп описа Путин като \"съперник\", а не като \"враг\" и заяви, че очаква срещата да мине добре. Вчера пред телевизия Си Би Ес обаче той изрази слаби очаквания за предстоящия диалог:   \"Може би ще се случи нещо хубаво, но не отивам с големи очаквания. Не мога да ви кажа какво ще се случи, но знам какво ще поискам, и ще видим дали ще се получи.\"   Пред телевизия Ей Би Си съветникът по националната сигурност в Белия дом Джон Болтън заяви, че САЩ не търсят \"конкретни резултати\" от срещата и че тя няма да бъде организирана в строги рамки.   Руската страна гледа на разговорите като на шанс за подобряване на отношенията с Вашингтон. Русия е недоволна обаче от американските проекти за изграждане на система за противоракетна отбрана с европейско базиране.   Пред вестник \"Билд ам Зонтаг\" вчера германският външен министър Хайко Маас приветства срещата, но и предупреди американския президент да не сключва едностранни сделки с Русия, тъй като те могат да се окажат с висока цена, а именно - западните съюзници на САЩ. Преди това Тръмп обвини Германия, че е \"заложник\" на Русия, заради зависимостта й в енергийната сфера.", "date": "2018.07.16", "title": "Доналд Тръмп и съпругата му на работна закуска с финландския държавен глава преди срещата с Путин"}
{"url": "http://epicenter.bg/article/Planinski-spasiteli-pomognaha-na-zhena-s-kontuzen-glezen/159303/2/0", "text": "Поредна спасителна операция на планинската служба. Този път заети в планината се оказаха спасителите от Добринище и Банско, които трябваше да помагат на българска туристка, която контузи крака си по време на преход в Пирин планина, съобщи Нова телевизия. Тя успяла да стигне до Самодивските езера над хижа \"Безбог\", когато обаче заради травма в глезена не можела да продължи. Оказало се, че жената няма застраховка и ще трябва сама да плати разходите по спасителната операция.   „Все още няма култура туристите да сключват планинска застраховка”, коментира в „Здравей, България” планинският спасител Ивайло Валелов. Той посъветва туристите, когато отиват в планината, да са добре екипирани, а телефоните им да бъдат заредени. Ивайло Валелов уточни, че една спасителна акция излиза около 1000 лева, но няма точно фиксирана цена, защото зависи от различни обстоятелства.    ", "date": "2018.07.16", "title": "Планински спасители помогнаха на жена с контузен глезен"}
{"url": "http://epicenter.bg/article/Tsvetan-Dimitrov--Edva-li-nyakoga-shte-obezshtetim-stresa-na-horata/159306/2/0", "text": "В тази тежка ситуация нищо не е достатъчно.  Това каза в „Денят започва” на БНТ заместник-министъра на земеделието и храните Цветан Димитров. „Въпреки това в момента имаме извънредни обстоятелства, така че всички ще получат обезщетение за убития добитък.  ”, каза той.   Димитров съобщи, че обезщенията за  ”, каза Димитров.     ,,Европа трябва да погледне по-обстойна този регион.  ', коментира той.   Според Димитров  , ,,Европа трябва да погледне по-обстойно този регион. Това е четвъртата подобна болест, която връхлита този район на България за последните десет години'', коментира той. \"Министърът разпореди всеки разход, всяка стотинка, похарчена от фермера, да се осчетоводи. Така че, очаквам до края на деня да започнат плащанията. Една от животновъдните организации започна и кампания за даряване на животни\", посочи още зам.-министърът.  \"В седем общини имаме възбрана - две в Ямболско и пет в Бургаско. За хората болестта не е опасна, но икономическите щети могат да бъдат огромни\", допълни още зам.-министърът.", "date": "2018.07.16", "title": "Зам.-министър на земеделието: Едва ли някога ще обезщетим стреса на хората"}
{"url": "http://epicenter.bg/article/Yavor-Gechev--Nikade-ne-pishe--che-tryabva-da-ima-masovo-izbivane-na-zhivotni--Tova-e-voyna-s-darzhavata-/159308/2/0", "text": "Странно прибързаните действия на властите по случая с чумата в Ямболско и липсата на комуникация с животновъдите при избиването на добитъка им нанасят удар не само по реномето на Българската агенция за безопасност на храните, но и по държавността въобще. Това коментираха в студиото на „Тази сутрин” д-р Марина Иванова и Явор Гечев от „Четири лапи”.   „Оставиха хората в едно информационно затъмнение. Не само, че по този начин унищожават дребното животновъдство, но и убиват държавността, няма доверие към тях”, подчерта Гечев. Според него съвсем различно е щяло да протече всичко, ако властите бяха говорили със стопаните и се беше стигнало до евтаназия само на стадата с болни животни – и то без насилствено влизане в стопанските постройки с помощта на полицията.     Д-р Иванова беше категорична, че няма как по презумпция да се приема, че животните са болни, при положение, че вирусът оцелява в околната среда само 72 часа и се предава при пряк контакт.     Тя посочи, че самата БАБХ е издала ръководство за борба с умата, в което се посочва карантината като метод за ограничаване на заразата, а евтаназията се препоръчва само при поразени от чумата животни.   Д-р Иванова отбеляза и че част от пробите са били изпратени не във Франция, а в лаборатория, която не е одобрена като референтна.   „Моето обяснение е, че искаме да покажем на ЕК, че много бързо можем да се справим с болестта”, смята Гечев. Той допълни, че в документи на международна организация от май тази година България не е сред страните, свободни от заболяването, а няма информация за чумни огнища.   „Чумата ще стигне до Видин благодарение на действията на БАБХ. Хората нямат доверие на ветеринарните власти. Ако в стадата се появят признаци на заболяването, хората ще разпродадат животните по най-бързия начин и заболяването наистина ще стигне до Видин”, подчерта Явор Гечев.   В европейските директиви също никъде не се казва, че трябва да има масово избиване на животни. Затова се появяват слухове като тези, че по този начин се освобождават пространства за мигрантите и че държавата поддържа бизнеса на тези, които се занимават с умъртвяване и обработване на телата на избитите животни, заяви Гечев. Преди да се пристъпи към умъртвяване, трябва да пристигнат пробите от референтната лаборатория, което не се е случило.    Абсурдно е. Ако в други държави има подобен случай, отговорните длъжностни лица щяха да си понесат съответните последствия, каза още д-р Марина Иванова.", "date": "2018.07.16", "title": "Явор Гечев: Никъде не пише, че трябва да има масово избиване на животни. Това е война с държавата!"}
{"url": "http://epicenter.bg/article/Zapochva-remont-na-stolichniya-bul---quot-Pencho-Slaveykov-quot-/159309/2/0", "text": "От днес частично се затваря движението по столичния булевард \"Пенчо Славейков\", съобщава \"България он ер\". Там започва ремонт. Ще изграждат подлез и входове към метростанцията на Медицинска академия. Ремонтите ще продължат до края на септември. Движението по бул. \"Пенчо Славейков\" ще бъде стеснено. Затваря се изцяло участъкът при кръстовището с ул. \"Георги Софийски\", а за автомобилите, които се движат от бул. \"Витоша\" към \"Пирогов\" и обратно е осигурен обходен маршрут. До четвъртък ще бъде пуснато движението по разширения вече булевард \"Тодор Каблешков\", веднага след което работните дейности ще се преместят на бул. \"Монтевидео\".  ", "date": "2018.07.16", "title": "Започва ремонт на столичния бул. \"Пенчо Славейков\""}
{"url": "http://epicenter.bg/article/Atanas-Atanasov-poema-razuznavaneto/159335/2/0", "text": "Досегашният заместник-председател на Държавна агенция \"Разузнаване\" Атанас Атанасов ще е новият шеф на Държавната агенция „Разузнаване“, съобщи „Дарик“. Той ще замени досегашния директор Драгомир Димитров, който отива генерален консул в Мюнхен.   Решението за рокадата беше взето на закрито правителствено заседание на 11 юли и предложението е изпратено за съгласуване на президента Румен Радев.   48-годишният Атанас Атанасов е завършил военното училище във Велико Търново и следдипломна квалификация по международни икономически отношения в Университета за архитектура, строителство и геодезия. Започва кариерата си през 1994 година в служба \"Защита на средствата за връзка\" във вътрешното министерство и последователно се издига от оперативен служител-разузнавач до директор на дирекция преди да стане заместник на Драгомир Димитров през април тази година. Говори гръцки и английски, ползва сърбохърватски и руски.", "date": "2018.07.16", "title": "Атанас Атанасов поема разузнаването"}
{"url": "http://epicenter.bg/article/Gratski-fermeri--Vie-sheguvate-li-se--kak-shte-se-izbivat-tseli-stada-/159337/2/0", "text": "Докато тече скандалът с унищожаването на животните в Странджа, ето какво разбираме за съседите ни в Гърция. Българка разказва как съседите ни са подходили към проблема.     „ Докато изчаквам да видя документи и снимка на болно животно, направих справка в съседна Гърция. Осъществих контакт с големите млекопроизводители и фермери, две от тях в близост до Турция, както и висш служител.    1. Във фермите и мандрите всичко е спокойно. Наложи ми се да доказвам самоличност, понеже операторите решиха, че се шегувам, разказвайки за мерките, които е предприело нашето правителство.    2. Гърция не изключва наличието на подобно заболяване, но дословният цитат беше - \"Това, по този начин в Гърция не може да се случи. Вие се шегувате!\"   3. Опасността е известна в Гърция, но: - убиват се животни, които имат доказано най-малкото повишена температура   - отделят се болните от здравите в различни стада   - Прави се справка дали са предварително ваксинирани. ако не, то отговорността се носи от държавата   - Недопустима е евтаназия на цели стада по предположение за опасност   - Има ли проби от млечни продукти? .......................................................... Това и всичко останало ще опишем и изискаме, като отговори.  Категоричното е, че България се управлява от примитивни престъпници!\"", "date": "2018.07.16", "title": "Гръцки фермери: Вие шегувате ли се, как ще се избиват цели стада?"}
{"url": "http://epicenter.bg/article/Nikolay-Kolev---Bosiya-se-sreshta-s-Karayancheva--Predi-tova-poiska-da-se-sastavi-programno-pravitelstvo/159339/2/0", "text": "Николай Колев - Босия се обяви за съставяне на програмно правителство на пресконференция, която даде в БТА. Босия прекъсна изявата си, за да отиде на среща с председателя на парламента Цвета Караянчева. Поканата дойде по време на пресконференцията.   По време на пресконференция в БТА, на 34 ден от гладната стачка на Николай Колев - Босия, той обяви, че е получил покана от председателя на Народното събрание Цвета Караянчева за разговор в сградата на НС. Това обяви самият протестиращ, който напусна пресконференцията в инвалидна количка и се отправи към сградата на парламента, съобщи БТА.  Преди това Николай Колев заяви, че само изпълнението на многократно поставяните от него условия, а именно оставката на министъра на транспорта, информационните технологии и съобщенията Ивайло Московски и разпускането на Народното събрание, са условията за прекратяване на гладната му стачка.   Николай Колев - Босия и подкрепящите го настояват президентът да свика общонационална кръгла маса от неправителствени, териториални и други движения, които да поставят ясно и точно проблемите на България. На тази основа да се създаде програмен парламент и програмно правителство, което да изпълни решенията на кръглата маса.  \"В противен случай ще се влачим като пребити кучета\", коментира той. По думите му политиците нямат сетива за това, което трябва да свършат. \"Оставихме ги 28 години и те не решиха нито един проблем, а само създадоха още повече\", каза Босия.   Подкрепата си за бившия дисидент на днешната пресконференция заявиха Ренета Инджова, министър-председател в служебно правителство, назначено от президента Желю Желев, с тримесечен мандат и бившият служител на НСО подп.Николай Марков.   Николай Колев обяви началото на гладната си стачка на 12 юни т.г. с декларация, с която поиска оставката на министъра на транспорта Ивайло Московски и разпускане на Народното събрание. Мотивите му бяха - корупцията в Агенция \"Автомобилна администрация\" при издаването на шофьорски книжки и стимулиращото корупция законодателстване на депутатите.     ", "date": "2018.07.16", "title": "Николай Колев - Босия се среща с Караянчева. Преди това поиска да се състави програмно правителство"}
{"url": "http://epicenter.bg/article/Zapochna-misiyata-na-36-iya-balgarski-voenen-kontingent-v-Afganistan/159340/2/0", "text": "На официална церемония в Кандахар, Афганистан, 36-ят български военен контингент прие изпълнението на задачите в мисията на НАТО \"Решителна подкрепа\", съобщи Министерството на отбраната.   Националните командири на 35-ия и 36-ия български военни контингенти полковник Георги Маргитин и полковник Веселин Василев подписаха акта за сдаване и приемане на правомощията в присъствието на председателя на комисията полковник Недко Симеонов от Съвместното командване на силите.   Командирът на летище Кандахар връчи на военнослужещите от 35-ия български контингент медали за участие в мисията на НАТО \"Решителна подкрепа\" и им благодари за достойната служба.   На церемонията присъстваха военнослужещи от коалиционни страни партньори.   Българските военнослужещи ще изпълняват задачи, свързани основно с организиране на контролно-пропускателния режим на автомобилния и пешеходния трафик на летище Кандахар, както и с обучение, съветване и методическо подпомагане на формирования и военнослужещи от Афганистанската национална армия.  ", "date": "2018.07.16", "title": "Започна мисията на 36-ия български военен контингент в Афганистан"}
{"url": "http://epicenter.bg/article/Slavi-Trifonov--Sistemata--koyato-ni-ubiva--tryabva-da-bade-evtanizirana/159352/2/0", "text": "Шоуменът Слави Трифонов се включи в лавината от критики срещу действията на БАБХ при евтаназирането на добитъка в Странджа, заради случаи на чума.   Той публикува изключително гневен пост във фейсбук профила си, в който сравни практиките на ветеринарите с безчовечност, уродливост и убийства на психопати.     Преди по-малко от 5 месеца Българската агенция по безопасност на храните (БАБХ) изби 100 екзотични птици от столичния зоопарк, транспортирани от Европа. Изби ги заради, забележете – съмнения за птичи грип. Изби ги, в нарушение на два закона и прекрачвайки дори съдебно определение. И прославилата се крава Пенка щяха да я убият, щото се е разходила до Сърбия. Хайде сега, кажете ми, как хората от Ямболско да повярват на същата тая БАБХ, че в района им има епидемия от чума по дребните преживни животни? Ами, няма да повярват, защото доверието на хората в БАБХ, а и във всички институции по принцип, е на възможно най-ниската точка – нула. Закономерното сриване на институциите, вследствие на поголовната некадърност, нехайност, а и корумпираност в ръководните им нива, доведе дотам, че хората не искат да имат нищо общо с институциите. Има една огромна група хора, които са направили трудния избор да се справят сами, те казват на институциите: „Не ни помагате, тогава не ни и пречете.“ Сред тези хора е и баба Дора от Шарково. Баба Дора не я интересува европредседателството, вероятно не знае и какви са тия Западни Балкани. Баба Дора живее единствено със своите кози, те са пълноценен заместител на липсващите близки и деца. Козите са нейните близки, козите са нейните деца и неслучайно всички те имат своите имена. Екзотичните птици от столичния зоопарк нямаха имена, нямаха си своята баба Дора, която да ги защити. Те бяха ничии деца. Между другото, засега оцеляват единствено козите на баба Дора, защото, представете си, имало „медиен интерес“ към нея. Начинът, по който се извърши евтанизирането на животните в Ямболско, показа не само некадърност, а и безчовечност, уродливост дори. Институциите, които изпълниха задачата по евтанизирането, очевидно не съзнаваха, че убиването на животните е като смъртна присъда и за техните стопани. „Да влизам и аз в трапа“, каза една от жените фермерки. Никой предварително не поговори човешки с тези хора, никой не даде нармално обяснение дали евтанизирането е единственото решение, още по-страшно – държаха хората насила извън домовете, докато вътре избиваха „децата им“. Заради блокадите, от БАБХ са влизали в стопанствата дори през нощта, за да умъртвяват животните. Това ли се нарича хуманно умъртвяване? Не, така убиват психопатите. И въобще, такъв ли обществен договор сме сключили – да ни представляват психопати? Тоталната липса на доверие в институциите доведе дори до вътрешно убеждение у мнозина, че изтребването на животните е част от план за обезлюдяване на района, последвано от заселване на бежанци. Всъщност, случващото се в Ямболско за пореден път показва едно – голяма част от българските институции трябва да бъдат евтанизирани, Системата, която ни убива, трябва да бъде евтанизирана. За да започнем да я съграждаме начисто и наново. За да я има България.  ", "date": "2018.07.16", "title": "Слави Трифонов: Системата, която ни убива, трябва да бъде евтанизирана"}
{"url": "http://epicenter.bg/article/Karakachanov--Falshiva-novina-e--che-v-Balgariya-tayno-katsat-samoleti-s-migranti-na-voennite-letishta-/159355/2/0", "text": "Искам да се знае категорично и ясно, че България не приема тайно мигранти и никакви самолети с бежанци не са се приземявали на територията на страната. Това са фактите, заявява в своя позиция заместник министър-председателят по обществения ред и сигурността, министър на отбраната и лидер на ВМРО Красимир Каракачанов, съобщиха от пресцентъра на партията.   Поводът са спекулациите от страна на определени политици, разпространявани чрез сайтове с неясен статут, че в България даже се карат мигранти едва ли не с военни самолети.   От 2016 г. насам потокът на мигранти е намалял драстично и аз в качеството ми на заместник министър-председател по обществен ред и сигурност съм категоричен, че България няма да допусне отново кризата от 2013-2016 г., продължава вицепремиерът.   Той е категоричен:  . За да кацне самолет на военно летище, трябва аз да разреша. А за да разреша, трябва да зная каква е целта. Това важи и за военните, и за цивилните самолети. Ето защо, когато се говорят и пишат подобни откровени лъжи, нека поне техните автори да се запознаят с елементарната фактология.   Още от 2013-та година в качеството ми на лидер на ВМРО - БНД застъпвам позициите, че  . Днес, като ресорен вицепремиер по сигурността, го заявявам с цялата категоричност на фактите.   Изисках официална статистика от Агенцията за бежанците колко пребиваващи има в момента в страната и колко има настанени в центровете от 2015 г. до сега. И цифрите са красноречиви:   Ако през януари 2015 г. капацитетът на центровете е бил запълнен на 67%, през ноември 2016 г. стига до 103%, то през 2017 г. и до сега тенденцията е на трайно намаляване – към месец юли 2018 г. той е едва 11%.   Хората, които са влезли на територията на България през периода 2015-2018 г., са основно от Афганистан, Ирак и Сирия. От тези данни стават ясни няколко неща, с които откровено се спекулира и се използват страховете на хората от нова бежанска вълна, за да се извличат политически дивиденти  ( включително крайности, като това, че животните в Ямболско се избиват, за да се настаняват в постройките мигранти ) . Първото е, че оградата по границата има своя ефект и независимо от твърденията, че се прескача с „овчарски скок“, тя работи! Второто е, че гранична полиция и армията изпълняват съвестно своите задължения. И третото е, че Патриотите във властта изпълнихме едно от основните си предизборни обещания – да се справим с миграционния натиск над страната ни.   Да, Европа, която ги канеше допреди половин година, днес се опитва да се отърве от мигрантите. Първо чрез квотния принцип на разпределение, който не сработи, а сега чрез активиране на Дъблинското споразумение, но и това няма да допуснем. От години говорим, че центровете за настаняване от отворен тип нямат място в населените места, като пребиваващите там трябва максимално бързо да бъдат депортирани обратно. Това е единственият начин да запазим България.   Ето защо аз, като заместник министър-председател по обществения ред и сигурността, ще подкрепя внесеното миналата седмица искане – писмо до МС, от българския представител в Европейския парламент Ангел Джамбазки и столичния общински съветник от ВМРО Карлос Контрера за закриването на тези центрове, където законодателно е възможно, и ще изискам и категоричната позиция на колегите ми да не допускаме двустранни споразумения или активиране на дъблинските регламенти в настоящия им вид, т.е. да не допуснем да приемаме обратно бежанци, завършва позицията на Красимир Каракачанов.", "date": "2018.07.16", "title": "Каракачанов: Фалшива новина е, че в България тайно кацат самолети с мигранти на военните лeтища!"}
{"url": "http://epicenter.bg/article/MVR--Nalozhitelno-e-da-predotvratim-vsyaka-opasnost--svarzana-s-razprostranenie-na-zaraza-po-zhivotnite/159356/2/0", "text": "В Министерството на вътрешните работи се състоя първото заседание на оперативния щаб, който ще координира ситуацията и ще следи за предприетите мерки с цел ограничаване на заболяванията по животните, съобщиха от пресцентъра на МВР.   На него присъстваха министрите на вътрешните работи Валентин Радев, на земеделието и храните Румен Порожанов, главният секретар на МВР главен комисар Младен Маринов, директорът на БАБХ д-р Дамян Илиев, директорът на ДАНС Димитър Георгиев, директорите на ГДНП и ГДГП –гл. комисар Христо Терзийски и гл. комисар Светлан Кичиков, директорите на областните дирекции на МВР в Бургас, Ямбол, Русе и Силистра, както и областните управители на четирите погранични области.    По време на срещата бе направен анализ на ситуацията до момента, бе изразена загриженост към стопаните на животните, както и отчетени пропуски в комуникацията. В сила остават набелязаните осем мерки, отразени в заповедта на двамата министри в края на миналата седмица. Бяха обсъдени и допълнителни стъпки с цел ограничаване на опасните заболявания по животните. Първата от тях е ограничаване на големи обществени прояви със струпвания на хора в 10-километровата зона около огнищата на опасните болести. Втората мярка е свързана със засилване на контрола по ГКПП-тата на товарите за пренос на месни храни. По думите на вътрешния министър „реално това означава засилване на проверките на превозните средства, като целта е да не се допусне месо, което е заразено“. Третата препоръка е към МРРБ и по-специално към АПИ – ежедневно почистване на 10-километровата зона преди местата за граничен контрол. Бе предложено и прието в утрешния ден да се проведе среща на щаба с председателите на парламентарни групи. „Целта на тази среща е да се изчистят всички съмнения, защото в случая става въпрос за националната сигурност. Искаме всички да осъзнаят каква е опасността и да си поемат отговорността“, обясни министърът на вътрешните работи. ", "date": "2018.07.16", "title": "МВР: Наложително е да предотвратим всяка опасност, свързана с разпространение на зараза по животните"}
{"url": "http://epicenter.bg/article/Keyt-blesna-v-zhalto-na-Uimbaldan--Snimki-/159331/10/84", "text": "Херцогинята на Кембридж и съпругът ѝ принц Уилям посетиха кралската ложа на трибуните на Уимбълдън за финала при мъжете между Новак Джокович и Кевин Андерсън, пише Дир.бг   Кейт, която от няколко дни поднови интензивните си обществени прояви, след като се бе отдала на майчинството, се появи в яркожълта рокля с къс ръкав с лек набор на Dolce & Gabbana. Катрин бе много елегантна, а роклята подчертаваше стройната ѝ фигура, по която няма ѝ следи от скорошната бременност.   Уилям и Кейт се откъснаха от трите си деца за няколко часа, за да се насладят на едно от любимите си занимания. Двамата са големи почитатели на тениса. В ложите на големия турнир бяха и министър-председателят Тереза Мей, актьорите Бенедикт Къмбърбач, Еди Редмейн и Ема Уотсън. Вечрният ерген Хю Грант, който наскоро мина под венчилото, също не пропусна големия финал.", "date": "2018.07.16", "title": "Кейт блесна в жълто на Уимбълдън (Снимки)"}
{"url": "http://epicenter.bg/article/Etarvite-Katrin-i-Megan-zaedno-na-macha-na-Serina--Snimki-/159345/10/100", "text": "Двете етърви Кейт и Меган седнаха заедно в кралската ложа, за да проследят мача на близката приятелка на Меган - Серина Уилямс и Анджелик Кербер на Уимбълдън, пише Дир.бг   Херцогините на Кембридж и Съсекс заеха своите места без съпрузите си и през цялото време си шушукаха и се кискаха. Двете изглеждаха в чудесно настроение и много близки.   Още когато се заговори, че Меган ще стане част от кралското семейство, плъзнаха слухове, че Катрин не е готова да сподели светлината на прожекторите с нея. Оказва се обаче още на първия им ангажимент без съпрузите им, че двете се чувстват чудесно заедно и изобщо не може да става и дума за ревност между съпругите на принцовете Уилям и Хари.   Двете дами бяха избрали лежерни тоалети, като Катрин бе в рокля на Jenny Packham в мръснобяло с черни точки и два диагонални набора - един на рамото и един под талията. Меган бе в по-холивудски стил с бяла риза на тъмносини райета и широк панталон с висока талия.   В крайна сметка Серина загуби мача. Тя и съпругът ѝ Алексис Оханян бяха среед гостите на сватбата на Меган и Хари. Маркъл и Уилямс стават прителки, след като се запознават на благотворителен футболен мач през 2014 г.", "date": "2018.07.16", "title": "Етървите Катрин и Меган заедно на мача на Серина (Снимки)"}
{"url": "http://epicenter.bg/article/-Spasitelyat-na-plazha--Deyvid-Haselhof-se-zheni-za-treti-pat/159348/10/100", "text": "Актьорът  ще се жени за трети път след две седмици за годеницата си  , съобщи Контактмюзик.   Сватбата е насрочена за 31 юли в  ,  . Церемонията ще бъде в тесен кръг. След нея младоженците ще заминат на меден месец на  .  е бивша продавачка.  се запознава с нея през 2011 г., когато е съдия в телевизионния конкурс \" \" (Britain's Got Talent). Сгодени са от две години.   Това ще е трети брак за 65-годишния актьор, който дължи популярността си на сериала \" \". Той има две дъщери на възраст 28 и 25 години от втората си съпруга  , с която се раздели през 2006 г.   е на 37 години.  казва, че тя е единствената жена, на която е направил предложение за женитба \"от сърце\", защото я обича. При предишните си бракове се е чувствал по-скоро задължен.   Източник: Дир.бг", "date": "2018.07.16", "title": "„Спасителят на плажа“ Дейвид Хаселхоф се жени за трети път"}
{"url": "http://epicenter.bg/article/Parvite-dami-na-SASht-i-Finlandiya-Melaniya-Tramp-i-Yeni-Haukio-/159361/10/84", "text": " написа в  , че е разговаряла с финландската първа дама   по двустранни въпроси, предаде Асошиейтед прес. В публикацията си в  тя споменава, че беседата с  много ѝ е харесала и че ѝ благодари за гостоприемството. бе избрала за срещата бледожълто палто на  , което бе съчетала с обувки в същия цвят. Интересен акцент бе колана на първата дама с голяма яркожълта пеперуда.   Съпругата на Тръмп се появи в подобен слънчев нюанс и на официалната вечеря, давана от Тереза Мей в Лондон. Тоалетът й привлече вниманието на световни модни критици, които изсипаха куп хвалебствия по неин адрес. От своя страна финландската първа дама бе заложила на лятна рокля с флорални мотиви.   Съпругът на  , финландският президент  , е домакин на срещата на високо равнище между държавните глави на САЩ и Русия Доналд Тръмп и  .   Източник: Дарик", "date": "2018.07.16", "title": "Мелания отново в жълто при срещата с Путин (Снимки)"}
{"url": "http://epicenter.bg/article/Detsa-otkrivateli-organizirat-nauchna-konferentsiya/159381/10/0", "text": "За четвърта поредна година в четири български региона, 14 общини, 23 градове и села ще се проведе поредното издание на програмата „Забавно лято, грижовна есен“. Тя е част от инициативите на Филип Морис Интернешънъл за корпоративна социална отговорност за подпомагане на местни общности в тютюнопроизводителните региони. У нас това са Благоевград, Кърджали, Силистра и Хасково.   Програмата се реализира в три части: безплатна лятна образователно-приключенска академия за деца,  безплатни специализирани медицински прегледи и консултации на място за възрастни хора, и „Академия местни предприемачи”, която включва обучения по предприемачество за хора с бизнес идеи и за активни неправителствени организациив същите региони.   За поредна година за успешното осъществяване на програмата Фондация BCause и  „Филип Морис България” ЕООД си партнират с Народно читалище “Бъдеще сега” и Фондация “Направи добро - Александровска”.   Всяка година програмата разширява обхвата си, като се включват все повече участници и се добавят нови модули.  През 2017 г. повече от 650 деца откриха силните си страни и натрупаха нови знания, близо 2000 възрастни хора получиха безплатна здравна грижа, над 100 човека придобиха нови предприемачески умения, а 3 старт-ъпа получиха финансиране, за да започнат собствен бизнес.     през юли и август ще бъдат включени над 650 ученици на възраст от 7 до 14 години в 20 населени места. Целта е децата от Сатовча, Вълкосел,  Кочан, Слащен, Абланица, Хаджидимово, Крумовград, Странджево, Бенковски, Чакаларово, Дулово, Окорш, Правда, Черник, Искра, Цар Самуил, Нова Черна, Тутракан, Силен и Караманци да подобрят способностите и мотивацията си за учене и да придобият ценни умения и познания за личностно развитие,  работа в екип, наблюдателност, природни науки чрез различни видове образователно-игрови модели, адаптирани за съответната възрастова група.   В с. Искра, община Ситово вече 23 деца между 1-ви и 4-ти клас организираха научна конференция по примера на конференциите TED Talks. Разделени на отбори, те представиха географските чудеса от цял свят пред инструктори, учители и родители.   В „Академия за местни предприемачи”, като продължение  на обученията по предприемачество от миналогодишния формат , тази година фондация BCause ще подкрепи стартиращи предприемачи от областите Благоевград, Кърджали, Силистра и Хасково със специална програма.   Акселераторът на Центъра за предприемачество и обучения „Ринкър\" към фондация BCause ще проведе практически насочени занимания иконсултации за стартиращите предприемачи, а Филип Морис България ще осигури допълнителен награден фонд от 24 000 лева за бизнес проектите, които ще се осъществяват в тези региони.       Устойчиво развилите се бизнес-модели, подкрепени в миналогодишното издание на програмата ще бъдат вдъхновение за новите кандидат-участници в „Академия местни предприемачи”.   В партньорство с фондация \"Направи добро - Александровска” към Александровска болница през октомври и ноември ще се осъществят над 2000  прегледи на място за възрастните хора в общините Сатовча, Хаджидимово, Крумовград, Кирково, Тутракан, Ситово, Дулово, Стамболово, Харманли и Минерални бани.   Отличия на програмата:      ", "date": "2018.07.16", "title": "Деца-откриватели организират научна конференция"}
{"url": "http://epicenter.bg/article/Anna-Popova-redom-do-Maradona--Monika-Selesh-i-Karolina-Herera/159382/10/0", "text": "По време на българското европредседателство, един млад и много успешен наш адвокат също получи сериозно световно признание. На очарователната адв. Анна Попова бе връчена официална акредитация за избoра й за посланик на добра воля за България и Източна Европа за ООН на една от най-престижните организации в света, борещи се срещу недохранването в глобален мащаб.    е единствената неправителствена международна организация със статус на постоянен наблюдател в  , имаща правото да използва Спирулина в борбата срещу недохранването.   Това е огромна чест и отговорност за адв. Попова, чието име стана част от престижна интернационална компания в лицето на футболната легенда Марадона (първи брадовчед на главния секретар на организацията Ремиджио Мартин Марадона), тенис звездата Моника Селеш, Каролина Херера, принцеса Рания от Дубай и ръпъра К2, който записа песен с Роналдиньо под логото на организацията. GWA на IIMSAM има много силна подкрепа от семейството на Шейха на Дубай, кралските семейство на Саудитска Арабия, Испания и Италия.   Mеждународната oрганизация има мисии в бедстващи райони засегнати от войната, подпомага хора в неравностойно положение и има много сериозни постижения, сред които е работата по изграждане на “Камп Марадона” в Кения, където децата от ранна детска възраст биват възпитавани със спорт и подпомагани в развитието си.       У нас адв. Анна Попова е известна с редица обществено значими случаи, с делата на литовският бизнесмен Денис Ершов, на \"Петрол Холдинг\"АД и на родни и чужди политици и бизнесмени. Има много интересни дела с международен елемент, свързани със защита на човешки права, нарушени в следствие на политически възгледи и етническа принадлежност, което е и любима й материя.   През тази година Адв. Анна Попова получи още едно сериозно признание в качеството си на член на международният орден на Рицарите Тамплиери от Йерусалим. През aприл на Международен магистрален съвет на организацията бяха номинирани кандидати от различни държави за делегати в мисията на ООН, Женева, като Анна Попова бе единодушно избрана да представлява България.Нейната номинация бе излъчена от Генерал-майор (o.p.) акад.Румен Ралчев и официално бе съобщена на пролетния конвент на OSMTH състоял се в Св. Влас тази година.   “Адв. Анна Попова е впечатляваща млада дама и личност с богата социална ангажираност в сферата на защита на човешките права и свободи, както у нас, така и в международен план. Освен всичко Ани е пътешественик, мечтател и обича да прави живота красив. Да общуващ и да работиш с човек като нея е истинска привилегия, защото в тази професия няма нищо по-важно от доверието, честността и почтеността.   Aдв.Попова е официален адвокат на Фондация “Стоян Камбарев” и мога да споделя, че работи изцяло пробоно за нас, което е нещо изключително рядко срещано в днешно време. Много се радвам, че и цялатанаша адвокатска общност я цени и уважава, защотов края на миналата година,адв. Попова беше номинирана за Aдвокат-жена на годината в националните награди за правосъдие \"Темида цената на истината\"- сподели Деси Тенекеджиева за адвоката на Фондацията специално от Лондон.  ", "date": "2018.07.16", "title": "Анна Попова редом до Марадона, Моника Селеш и Kаролина Херера"}
{"url": "http://epicenter.bg/article/Harvatiya-posreshta-futbolniya-si-otbor-kato-geroi-na-Mondial-2018/159336/8/0", "text": "Емоциите след финала на световното първенство по футбол в Русия не стихнаха и в хърватската столица Загреб, съобщи БНР.   Въпреки загубения мач фенове на \"шахматистите\" празнуваха цяла нощ по улиците на града и планират да посрещнат играчите на световния вицешампион като герои.   Плеймейкърът Лука Модрич получи \"Златната топка\" за най-добър футболист на Мондиала.   Премиерът на страната Андрей Пленкович призова работодателите да дадат почивен ден на служителите си в първия ден от новата седмица.  ", "date": "2018.07.16", "title": "Хърватия посреща футболния си отбор като герои на Мондиал 2018 (Видео)"}
{"url": "http://epicenter.bg/article/Prezidentite-na-Frantsiya-i-Harvatiya-se-raztseluvaha-na-finala-na-Mondiala--Video-/159338/8/16", "text": "Френският президент Еманюел Макрон и президентката на Хърватия Колинда Китарович гледаха заедно финала на Световното първенство по футбол в Русия.   Въпреки оспорвания двубой между отборите на Франция и Хърватска, в президентската ложа цареше дух на разбирателство и радост от преживяното.   Още в началото двамата се поздравиха много топло, но и след края на мача емоциите ексалираха до такава степен, че двамата държавни глави си отправиха целувки и прегръдки.   След това те се озоваха на сцената заедно с руския президент Владимир Путин и въпреки поройния дъжд, който се изливаше в този момент над стадион \"Лужники\" в руската столица, те поздравяваха своите играчи. Макрон и Китарович се държаха дълго време за ръка и споделиха този вълшебен момент, въпреки че победителят в крайна сметка е един.   Източник: Дир.бг", "date": "2018.07.16", "title": "Президентите на Франция и Хърватия се разцелуваха на финала на Мондиала (Видео)"}
{"url": "http://epicenter.bg/article/gg/159314/7/0", "text": "Президентите на САЩ и Русия Доналд Тръмп и Владимир Путин ще разговарят днес в Президентския дворец в Хелзинки, който е бил домакин на не една или две срещи между държавни глави на двете велики сили. Основно поради неутралитета си Финландия (която не членува в НАТО) има дългогодишен опит като домакин на американскосъветски и американско-руски срещи на върха, припомня \"Труд\".   Последната такава се състоя през март 1997 г. между президентите Бил Клинтън и Борис Елцин, които тогава обсъдиха контрола над оръжията и разширяването на НАТО. През 1990 г. техните предшественици Джордж Буш-старши и Михаил Горбачов разговаряха в Хелзинки, а през 1975 г. пак във финландската столица Джералд Форд и Леонид Брежнев подписаха историческото Хелзинкско споразумение, което бележи поврат за мира, сигурността и човешките права.   Изграждането на двореца, простиращ се на 3000 кв. м, стартира в началото на XIX в. на мястото на склад за сол. Строежът е завършен през 1845 г. по настояване на руския император Николай I (тогава Финландия е част от руската империя) и става императорски.   След независимостта на Финландия (1917 г.) дворецът е преименуван на президентски. Сега той е работна резиденция на държавния глава на страната.   В началото на днешния ден Тръмп и Мелания ще закусват с финландския президент Саули Нинистьо и съпругата му. Нинистьо ще има и отделна среща с Путин. В интервю за Си Би Ес Тръмп заяви, че не отива “с големи очаквания” от срещата с Путин. Преди това той бе казал, че очаква тя да е най-лесната част от европейската му визита, в рамките на която бе на форума на върха на НАТО и на посещение в Лондон.   А в друго интервю – за “Мейл он сънди”, Тръмп обяви, че смята да се кандидатира за втори мандат, защото “всички искат да го направя”. И отсече, че няма кандидат на демократите, който би могъл да го надвие.    Срещата между Доналд Тръмп и Владимир Путин в понеделник, в Хелзинки може да продължи три часа, в това число пресконференциите. Това показва официалната програма на двамата лидери.   Финландският президент първо ще посрещне руския си колега в президентския дворец, след това държавния глава на Съединените щати. Разговорите между Путин и Тръмп ще бъдат в президентския дворец в Хелзинки и ще започнат в понеделник, в 13 и 15 местно и българско време. Над 1400 журналисти от 61 страни ще отразяват историческото събитие. През годините, най-вече в Студената война, неутрална Финландия има важна роля в отношенията между съседа Русия и Запада. ", "date": "2018.07.16", "title": "Над 1400 журналисти от 61 страни ще отразяват срещата Путин-Тръмп"}
{"url": "http://epicenter.bg/article/Dzhon-Boltan-sravni-sreshtata-Tramp-Putin-s-razgovorite-Ruzvelt-Stalin/159315/7/0", "text": "Джон Болтън, съветник по националната сигурност на американския президент Доналд Тръмп, сравни срещата на върха с руския президент Владимир Путин с разговорите между американския президент Франклин Рузвелт и съветския лидер Йосиф Сталин по време на Втората световна война, пише британският вестник The Daily Express, цитиран от Агенция Фокус.   Болтън заяви, че Франклин Рузвелт се е срещал със Сталин във време, когато „активността“ в Русия е била по-брутална, отколкото е в 21-ви век и хора, които критикуват президента, рискуват да имат кръгозора на „плодови мушици“.   „Франклин Рузвелт се е срещал с Йосиф Сталин във време, когато активността в Русия е много по-лоша, отколкото е днес. Не извинявам днешното поведение, но не изглежда това да е притеснявало Франклин Рузвелт. И либералните Демократи също не са били притеснени по онова време, когато той се е срещал със Сталин. Нека да се опитаме да имаме малко историческа перспектива тук и да не се държим сякаш имаме кръгозора на плодови мушици“, заяви Болтън.   Запитан дали е редно Тръмп да се среща с Путин, когато имиджът му по отношение на свободата на медиите, е толкова лош, както и покрай обвиненията към руската държава за затворени и убити журналисти, съветникът по национална сигурност отговори: „Мога да ви кажа, когато се срещнах с президента Путин преди няколко седмици, за да се подготвим за срещата в Хелзинки, че той показа ясно, че руската държава не е замесена.“   Президентът Тръмп използва социалната мрежа „Туитър“ преди срещата в Хелзинки, критикувайки медиите и заявявайки че никога няма да бъде задоволен от крайния резултат на разговорите си с лидера на Източната суперсила.   „Заминавам към Хелзинки, Финландия – очаквам срещата ми с президента Путин. За съжаление, независимо от това колко добре се справя на срещата, ако ми бъде даден великият град на Москва като възмездие за всичките грехове и злини, извършени от Русия… След години бих се върнал, за да критикувам че това не е било достатъчно – и че е трябвало да получа Санкт-Петербург в добавка! Много от нашите медии всъщност са основния враг на хората и всичко, което Демократите знаят, е да се противопоставят и да възпрепятстват! Това е причината да има толкова омраза и раздор в нашата страна – но в един момент това ще се излекува!“, написа Тръмп в „Туитър“.", "date": "2018.07.16", "title": "Джон Болтън сравни срещата Тръмп-Путин с разговорите Рузвелт-Сталин"}
{"url": "http://epicenter.bg/article/Vladimir-Putin--Rusiya-e-otrazila-25-miliona-kiberataki-po-vreme-na-Mondial-2018/159342/7/0", "text": "Русия е била обект на почти 25 милиона кибератаки по време на Световното първенство по футбол, което продължи един месец, съобщи президентът Владимир Путин, без да посочва кой може да е стоял зад атаките. Това предаде АФП, цитирана от БНР.  „За времето на световния шампионат са отразени почти 25 милиона кибератаки и други престъпни действия срещу информационната структура на Русия, свързани по един или друг начин с провеждането на световното първенство по футбол“, каза Путин на среща в неделя с представители на службите за сигурност, съобщи днес Кремъл.  Руският президент благодари на руските спецслужби и правоохранителните органи, както и на техни колеги от над 30 страни, помагали за сигурността на шампионата. „Знам, че в тази съвместна дейност участваха 126 представители на 55 спецслужби и правоохранителни органи от 34 държави“, казал Путин.  По-рано руският президент изтъкна, че страната му е успяла да организира световното първенство по футбол във всичките му аспекти и руснаците могат да се гордеят с този турнир.  Заместник външният министър Александър Глушко пък коментира, че политиците, които са се опитали да използват турнира за свои цели и са го бойкотирали, са се поставили „в глупаво положение“. По думите на Глушко такива политици са влезли в дискусия със собственото си общество и са се лишили от щастието да бъдат заедно със своя народ. ", "date": "2018.07.16", "title": "Владимир Путин: Русия е отразила 25 милиона кибератаки по време на Мондиал 2018"}
{"url": "http://epicenter.bg/article/Tusk-prizova-SASht--Kitay-i-Rusiya-da-predotvratyat-globalniya-haos/159343/7/0", "text": "Европейският съюз и Китай изразиха желание за по-тясно сътрудничество и договориха по-интензивен обмев помежду си, предаде ARD.  На годишната среща ЕС-Китай, която се проведе в Пекин, двете страни подписаха шест договора, които засягат основно икономиката и инвестциите, но също така борбата с криминалната престъпност и опазването на околната среда. Подписването бе в Дома на народното събрание в присъствието на премиера на Китай Ли Къцян, Доналд Туск и Жан-Клод Юнкер.  На пресконференция по-късно Доналд Туск предупреди Китай, САЩ и Русия за последиците от една търговска война. По думите му все още имало време „да се преодолеят хаоса и конфликта“. Туск призова всички също за реформи в Световната търговска организация (СТО).  По думите му световният ред е в процес на промяна. Туск припомни, че „светът, който ние построихме, в продължение на десетилетия донесе на Европа мир, развитие на Китай и край на Студената война“.  „Общо задължение е на Европа и на Китай, но също и на Америка и на Русия да не разрушават този световен ред, а по-скоро да го подобрят, да не се впускат в търговски войни, които водиха до открити конфликти толкова често в нашата история. Ето защо призовавам нашите китайски домакини, но също и президентите Тръмп и Путин да започнат съвместно един процес на пълна реформа на СТО\", каза Туск, цитиран от световните агенции.  Председателят на Еврокомисията Жан-Клод Юнкер пък заяви, че Китай знае как би могла да се отвори икономически и може да го направи, ако иска. Чуждите предприемачи в Китай често се оплакват, че биват предпочитани китайски фирми. ", "date": "2018.07.16", "title": "Туск призова САЩ, Китай и Русия да предотвратят глобалния хаос"}
{"url": "http://epicenter.bg/article/Vladimir-Putin-katsna-v-Helzinki-za-sreshtata-s-Donald-Tramp/159346/7/0", "text": "Руският президент Владимир Путин пристигна в Хелзинки, където ще се проведе първата му среща с американския президент Доналд Тръмп извън големите международни форуми, съобщи БНТ.   Самолетът на руския лидер кацна на летище Хелзинки-Вантаа около 13 ч финландско и българско време. Стопанинът на Кремъл беше посрещнат от началника на кабинета на финландския президент Юка Сиукосаари.   За пръв път Путин ще използва в чужбина новата руска лимузина „Аурус“ от проекта „Кортеж“. От летището руският лидер веднага потегли за президентския дворец в центъра на Хелзинки.   Американският президент пристигна във финландската столица снощи. Двамата лидери ще разговарят на четири очи в Готическата зала на двореца. Тази част от срещата ще продължи около час и половина, но както заявиха по-рано от Кремъл, няма времеви ограничения – т.е. продължителността на разговора ще зависи от президентите.    ", "date": "2018.07.16", "title": "Владимир Путин кацна в Хелзинки за срещата с Доналд Тръмп "}
{"url": "http://epicenter.bg/article/Zapochna-sreshtata-Putin---Tramp/159347/7/0", "text": "Президентите на САЩ и Русия Доналд Тръмп и Владимир Путин разговаряха два часа и десет минути в Хелзинки, като така надскочиха с повече от половин час предвиденото време. Срещата на двамата лидери бе в Готическата зала на президентския дворец във финландската столица. Тръмп и Путин разговаряха при закрити врати в присъствието само на преводачите, съобщата ТАСС.   Държавният глава на САЩ Доналд Тръмп обяви „много добро начало“ на срещата на върха с руския президент Владимир Путин, предаде AFP, цитирана от \"Фокус\".   Докато бе в ход срещата между Тръмп и Путин, държавният секретар на САЩ Майк Помпео и първият дипломат на Москва Сергей Лавров проведоха паралелни преговори.   В момента преговорите продължават във формата \"работна закуска\" в Малката държавна (Огледална) зала на двореца. От руска страна в преговорите взимат участие министърът на външните работи Сергей Лавров, прессекретарят на президента Дмитрий Песков и помощникът на държавния глава Юрий Ушаков.  В американската делегация влизат държавният секретар Майк Помпео, съветникът на държавния глава по националната сигурност Джон Болтън, ръководителят на администрацията на Белия Дом Джон Кели и съветникът на Съвета по национална сигурност за Русия Фиона Хил. Домакините на преговорите предоставиха за тази част на срещата на върха зала, носеща името „Малка държавна“ или „Огледална“. Обичайно там се провеждат тържествени приеми, както и церемонии по смяна на правителството. Първоначално това е била тронна зала на руския император, където са се организирали балове  .   По обяд преди началото на разговорите двамата президенти спряха за по няколко встъпителни думи пред медиите. Агенция РИА Новости предаде, че двамата са влезли заедно в залата за преговори и са се разбрали с един поглед кой да започне да говори пръв. В края на протоколната част американският президент пръв подаде ръка за поздрав, уточнява в пост в туитър руската агенция.   Средствата за масова информация предаваха директно началото на разговорите и зрителите им можаха да видят, че пръв думата взе Владимир Путин.   \"Ние поддържаме постоянни контакти. Няколко пъти разговаряхме по телефона, срещнахме се на различни международни мероприятия. Разбира се, настана време да обсъдим подробно двустранните ни отношения, както и различни \"болезнени\" точки по света. Те са достатъчно много, за да им се обърне внимание\", заяви Путин. И подчерта, че светът е заинтересован от добрите отношения между Москва и Вашингтон.   Доналд Тръмп също изрази увереност, че САЩ и Русия имат шанс да изградят добри отношения помежду си, от което е заинтересован целия свят. Той заяви, че има намерение да обсъди с руския държавен глава въпроси около ядрените потенциали на Москва и Вашингтон.   Американският държавен глава поздрави Русия за организацията на световното първенство по футбол. \"Бих искал да ви поздравя за наистина великолепното Световно първенство, едно от най-добрите, както ми казват. А също за това, че вашият отбор се представи толкова добре\", посочи той. Тръмп каза, че въпросите, по които ще говорят са свързаните с международната търговия, с Китай, със сигурността. Ще говорим за ядрената сигурност, нашите две страни държат 90% от ядрения потенциал на света, посочи държавният глава на САЩ.   Встъпителните думи за медиите завършиха с ръкостискане, след което двамата държавни глави се оттеглиха за същинските разговори на четири очи. Според предварителния сценарий срещата на четири очи трябва да продължи час и половина. След това към тях ще се присъединят ръководителите на дипломацията на САЩ и на Русия.   Преди разговорите двамата президенти се фотографираха със своя домакин - държавния глава на Финландия Саули Нинистьо.   Преди разговора Путин и Тръмп се разписали почетната книга на президентския дворец. Руският лидер написа само датата и се подписа, докато американският държавен глава добавил и думите: \"Голяма част!\", съобщава Лайф.ру.   Това са първите пълномащабни преговори между двамата извън двата разговора на многостранни срещи на високо равнище, напомня ТАСС.  След личната беседа към лидерите ще се присъединят участниците в делегациите. На полето на срещата на върха ще се срещнат министрите на външните работи на Русия и САЩ Сергей Лавров и Майк Помпео. Самите президенти ще докладват за резултатите от срещата на съвместна пресконференция след края й.   Путин и Тръмп са се срещали два пъти - през юли м.г. на срещата на Г-20 в Хамбург и през ноември с.г. на форума на Азиатско-тихоокеанското икономически сътрудничество (АТИС).   Американските и руските журналисти, отразяващи събитието, работят в отделни пресцентрове. За това са се погрижили финландските домакини. Пресцентровете се намират на три километра разстояние от самото място на срещата - Президентския дворец.    ", "date": "2018.07.16", "title": "Разговорите на Путин и Тръмп продължиха два часа и десет минути (ОБНОВЕНА)"}
{"url": "http://epicenter.bg/article/Tereza-Mey--Vtori-referendum-za-brekzit-nyama-da-ima-/159351/7/0", "text": "Втори референдум по въпроса за излизането на Великобритания от Европейския съюз няма да бъде проведен при никакви обстоятелства, заяви британският премиер Тереза Мей, цитирана от Ройтерс и БТВ.  Противниците на излизането на Великобритания от ЕС настояват за провеждането на ново допитване, посочвайки, че подкрепата на референдума е била от емоционални причини.  Официалните преговори между Лондон и Брюксел за условията, по които Обединеното кралство ще напусне Съюза, започнаха на 19 юни 2017 г. в белгийската столица. Година по-рано 51,9% от жителите на острова се обявиха срещу оставането в ЕС. Преговорите за брекзит трябва да продължат до ноември 2018 г., след което постигнатото споразумение трябва да бъде одобрено от Европарламента и Уестминстър.  Самият брекзит ще се състои на 29 март 2019 г., след което ще настъпи преходен период. Той ще продължи до 31 декември 2020 г.  ", "date": "2018.07.16", "title": "Тереза Мей: Втори референдум за брекзит няма да има!"}
{"url": "http://epicenter.bg/article/Sergey-Lavrov-i-Mayk-Pompeo-provezhdat-pregovori-v-Helzinki/159353/7/0", "text": "Министърът на външните работи на Русия Сергей Лавров и държавният секретар на САЩ Майк Помпео в момента водят преговори в столицата на Финландия, съобщи кореспондент на ТАСС от мястото на събитието. Срещата на външните министри върви паралелно със срещата на върха между президентите на двете страни Владимир Путин и Доналд Тръмп.  Лавров и Помпео се поздравиха един други и се здрависаха. Разговорът преминава в закрит за пресата режим. Това е първата лична среща между двамата от момента на назначаването на Помпео на поста държавен секретар. До момента те само са се чували по телефона.  По-рано в ефира на RT руският министър отбеляза, че представителите на двете страни ще обсъдят всички въпроси, „които пожелаят да повдигнат“.   В края на юни се разбра, че Лавров и Помпео може да се срещнат преди руско-американската среща на върха. Но, както разказа руският дипломат, държавният секретар на САЩ е съобщил по време на разговор по телефона, че заради натоварения си график няма възможност да проведе такава среща.    ", "date": "2018.07.16", "title": "Сергей Лавров и Майк Помпео провеждат преговори в Хелзинки"}
{"url": "http://epicenter.bg/article/Tramp-se-chu-s-Erdogan-predi-da-se-sreshtne-s-Putin/159354/7/0", "text": "Президентите на САЩ и Турция Доналд Тръмп и Реджеп Таийп Ердоган са провели телефонен разговор в понеделник преди срещата на американския държавен глава с руския лидер Владимир Путин в Хелзинки. Двамата са обсъдили важността на това да се приложи „пътната карта“ в сирийската провинция Манбидж, съобщиха от президентството в Анкара, предава Reuters. Съгласно постигнатото споразумение между Вашингтон и Анкара миналия месец, сирийските кюрдски „Отряди за народна самоотбрана“ трябва да се изтеглят от Манбидж, а турските и американските сили да поддържат сигурността и стабилността в региона.  В хода на телефонния разговор в понеделник, двамата лидери са се съгласили, че прилагането на сделката за Манбидж ще „има значителен принос“ за разрешаването на сирийския конфликт, се казва в съобщението.  Там се добавя още, че Ердоган и Тръмп са потвърдили отново решимостта си да подобрят още двустранните отношения във всички сфери.    ", "date": "2018.07.16", "title": "Тръмп се чу с Ердоган преди да се срещне с Путин"}
{"url": "http://epicenter.bg/article/Yunker-otkazva-da-hvarli-ostavka-kato-shef-na-Evropeyskata-komisiya/159367/7/50", "text": "Председателят на Европейската комисия Жан-Клод Юнкер, който взриви социалните мрежи с поведението си от срещата на върха на НАТО, представено от служителите му като ишиас, смята да изкара докрай мандата си, който изтича през есента на 2019 г., заяви говорител на институцията.   Юнкер бе подкрепен с голямо мнозинство в Европейския парламент, от Европейския съвет. Предизборната му програма бе подкрепена на изборите, ще продължим до края, заяви говорителят, попитан дали Юнкер няма да се оттегли, както са призовали представители на австрийското председателство на Съвета на ЕС.   Призивите за оставка на Юнкер заваляха в края на миналата седмица, след като той бе показан в странно състояние на обществено събитие. Юнкер не можеше да се държи на краката си при официалната вечеря на ръководителите на държавите от НАТО в Брюксел. Ден по-късно говорител на ЕК обясни, че това се дължало на ишиаса на Юнкер.   Говорителят определи предположенията, че Юнкер е бил пиян в този момент, като \"безвкусица\", обидни, нечестни. Той поясни, че на вечерята болките на Юнкер отшумели и в пътуванията му тази седмица до Пекин, Токио и Мадрид председателят на ЕК няма да бъде придружаван от лекар.", "date": "2018.07.16", "title": "Юнкер отказва да хвърли оставка като шеф на Европейската комисия"}
{"url": "http://epicenter.bg/article/Vse-poveche-amerikantsi-gledat-na-Rusiya-kato-priyatelska-strana/159369/7/0", "text": "Проучване на общественото мнение в САЩ преди срещата на върха между американския президент Доналд Тръмп и руския лидер Владимир Путин показва, че населението на Съединените американски щати , особено Републиканците, има големи надежди ,че двамата ще стигнат до споразумение, пише американското електронно издание Washington Examiner. Анкетата на Gallup откри, че броят на Републиканците, които гледат на Русия като на съюзник, или най-малкото приятелска страна, се е удвоил при Тръмп, нараствайки от 22 до 40 процента. Като цяло, негативното отношение към Кремъл след присъединяването на Крим към Русия се е променило в положителна посока, като сега 31% гледат на Москва като на съюзник, докато делът им е бил 24% по време на събитията на полуострова. От социологическата агенция предвиждат, че срещата между лидерите ще увеличи още повече подкрепата за по-добри отношения между Вашингтон и Москва, особено сред избирателите на Републиканската партия. „Ако срещата на Тръмп с Путин има положителни резултати, особено под формата на споразумение за Сирия или друга точка на взаимен интерес за двете суперсили, много е вероятно мнението на Републиканците и американците, като цяло, спрямо Русия да се подобри допълнително“. Но, добавя Gallup, отношенията са безнадеждно обвързани с партийното разделение в САЩ и Демократите са много по-фокусирани върху руската намеса в американските президентски избори през 2016 година и им е трудно да се откажат от вече заетите позиции.    ", "date": "2018.07.16", "title": "Все повече американци гледат на Русия като приятелска страна"}
{"url": "http://epicenter.bg/article/TASS--Zhurnalisti-saobshtiha--che-Tramp-e-namignal-Putin/159372/7/0", "text": "Повечето журналисти от западни медии, командировани в Хелзинки да отразяват срещата между президентите на Русия и САЩ Владимир Путин и Доналд Тръмп са уверени, че американският държавен глава е намигнал на своя руски колега по време на протоколната част на срещата. Дискусията по този повод се е завързала в прессцентъра във финландската столица, в който са се събрали стотици журналисти от целия свят, предава ТАСС. Моментът, който предизвика споровете, се случи в понеделник, когато Тръмп и Путин направиха встъпителни заявления пред пресата преди срещата помежду си на четири очи в президентския дворец в Хелзинки. На кадрите се вижда, как американският президент, сядайки на креслото от дясно на Путин, гледа към руския президент и изглежда, че му намигва. Малка анкета, проведена от кореспондента на ТАСС сред колегите-журналисти, показа, че повечето не се съмняват, че това е било именно така. В същото време някои представители на медиите се отнасят скептично към твърдението, че това е било намигване. Журналистите, традиционно отделящи голямо внимание на езика на тялото на политиците – техните мимики и жестове – също с голям интерес обсъждаха как може да се опише изражението на лицето на Тръмп, когато е влизал в президентския дворец. Някои го определиха като съсредоточен, което е естествено преди важна среща. Други пресметнаха, че Тръмп, със своето изражение, е демонстрирал неудоволствието си от това, че руският лидер е пристигнал по-късно за срещата и е прекарал в хотела си излишни 40 минути. При това сред версиите за по-нататъшното развитие на ситуацията е и такава, че в отговор Тръмп е пристигнал на мястото на срещата на високо равнище с 20 минути закъснение. Но намигването на американския президент, ако действително е имало такова, до някъде противоречи на последната версия. След приветствените слова Путин и Тръмп започнаха беседата на четири очи. Срещата в този формат продължи повече от два часа. Сега лидерите провеждат среща в разширен състав в присъствието на външните министри Сергей Лавров и Майк Помпео.    ", "date": "2018.07.16", "title": "ТАСС: Журналисти съобщиха, че Тръмп е намигнал Путин"}
{"url": "http://epicenter.bg/article/Mateo-Salvini-iska-otmyana-na-sanktsiite-sreshtu-Rusiya-do-kraya-na-godinata/159373/7/0", "text": "Италианският вицепремиер и министър на вътрешните работи Матео Салвини, който е и лидер на крайнодясната партия \"Лига\", заяви днес в Москва, че иска наложените на Русия санкции да бъдат отменени до края на годината, предаде Франс прес. Салвини е на посещение в руската столица, където заяви че иска \"да убеди възпитано и с помощта на цифри\" европейските си партньори да прекратят икономическите санкции, които са в сила от анексирането на Крим от Русия през 2014 г.   Салвини не каза, че ще наложи вето на евентуално удължаване на европейските санкции, но увери, че „не изключва нито една опция“ за постигане целите си. „Италия е европейската страна, пострадала най-много от санкциите срещу Русия\", подчерта той и допълни, че иска да се открият нови възможности за икономическо сътрудничество между малките и средните предприятия в двете страни. Новият италиански премиер Джузепе Конте даде вече да се разбере през юни, че страната му е склонна наложените на Русия икономически санкции да бъдат преразгледани. От няколко месеца Италия се опитва да постигне в ЕС ако не пълно отменяне, то поне облекчаване на санкциите. „Абсолютно законно е Русия да седи на масата на големите\", заяви Салвини, имайки предвид  завръщане на страната в групата на най-развитите индустриални държави - сега Г-7. Той изрази задоволство от срещата между руския президент Владимир Путин и американския му колега Доналд Тръмп днес в Хелзинки. Матео Салвини посети Русия преди да влезе в правителството. Той нееднократно е изразявал симпатията си към страната и нейния президент. В Москва той гледа финалния мач от Световното първенство по футбол вчера, а днес се срещна с представители на руския Федерален съвет за сигурност. С тях той говори за възможностите за сътрудничество в \"борбата срещу ислямския тероризъм\" и \"незаконната имиграция\" - две от най-важните теми за новото италианско правителство. Единственото решение за мигрантската криза в Европа е връщането на всички спасени в Средиземно море мигранти в Либия, заяви Салвини, цитиран от ДПА, на пресконференция в руската столица, предавана на живо в профила му във Фейсбук. Целта е да се променят правилата и либийските пристанища да станат сигурни, добави той. Би трябвало да ги спасяваме, да им оказваме помощ и грижа, да ги нахраним и да ги връщаме там, откъдето идват. Малко по малко Европейският съюз трябва да се самоубеди, че това е единственото решение за излизане от тунела, добави той. Салвини каза, че мигрантите би трябвало да могат да подават молба за убежище в Европа от Африка и само тези, които отговарят на условията, да бъдат допуснати в ЕС. Салвини съобщи също, че италианският премиер ще посети Русия и ще се срещне с президента Путин през втората половина на октомври.   ", "date": "2018.07.16", "title": "Матео Салвини иска отмяна на санкциите срещу Русия до края на годината"}
{"url": "http://epicenter.bg/article/Tramp-nareche-sreshtata-s-Putin-povratna-tochka-v-otnosheniyata-im/159376/7/0", "text": "Първо искам да поздравя президента Путин за чудесната организация на световната купа. Чудесна работа\", поде Тръмп в изявлението си, след срещата с лидера на Русия Владимир Путин, който призна, че отношенията САЩ-Русия преживяват тежък период, но Студената война отдавна е приключила.  Тръмп заяви, че е в Хелзинки за среща, с която да утвърди отношенията между двете страни.  \"САЩ и Русия имат възможността на направят света по-спокоен и мирен. Искам да направя най-доброто за американците\", заяви Тръмп.   Лидерът на САЩ заяви, че с Путин са обсъдили и въпроса за ядрените опити на Северна Корея.   \"След разговора ни съм сигурен, че Русия ще помогне за слагането на край на този проблем\", отсече той. \"Благодаря още веднъж, че имахме възможност да проведем тази среща, този диалог между Русия и САЩ. Това беше за доброто на всички. Това беше много конструктивен ден, бяха много конструктивни часове. Сигурен съм, че ще се срещнем отново в бъдеще и се надявам да решим всеки проблем, който обсъдихме днес\", завърши Тръмп.   Приблизително два часа продължи планираната да приключи в рамките на 90 минути първа самостоятелна среща между президентите на САЩ и Русия Доналд Тръмп и Владимир Путин. След края ѝ и преди началото на следващия кръг разговори, в по-разширен кръг и от двете страни, американският президент я обобщи с две изречения. В отговор на извикал въпроса си репортер в президентския дворец в Хелзинки Тръмп отговори: \"Мисля, че е добро начало. Много, много добро начало за всички\". След срещата очи в очи между президентите започна късният обяд (в 16:25 ч. местно време) на двете делегации в Огледалната зала. Кадри на CNN показаха, че всеки от президентите е придружаван от шестима свои съветници.   Американският посланик в Русия, държавният секретар, ръководителят на администрацията в Белия дом, съветникът по националната сигурност Джон Болтън, експертът по въпросите на отношенията с Русия и съветникът на Тръмп Фиона Хил съставят антуража на Тръмп. Шестимата съветници на Путин включват говорителят му Дмитрий Песков и външния министър Сергей Лавров. Срещата Путин-Тръмп нямаше предварително определен дневен ред. Американският държавен глава обяви, че двамата могат да си говорят за \"всичко\" - отбрана, Китай, ядрена енергетика. Той обаче пропусна да спомене въпроса за руската намеса в американските избори, Сирия, Северна Корея, НАТО, Украйна.   Руският подход към разговорите бе малко по-различен. Путин не говори пред медиите. Вместо това посолството на страната в САЩ публикува съобщение в любимата на Тръмп социална медия - Туитър, според което двамата президенти ще обсъдят начините за нормализиране на двустранните отношения, както и актуални международни въпроси, ситуацията в Украйна, Сирия и Корейския полуостров, както и борбата с тероризма.     Преди рещата руският президент заяви, че е време двамата да обсъдят подробно всички \"наболели въпроси\". Американският лидер на свой ред отбеляза, че целият свят е заинтересован от добрите отношения между Москва и Вашингтон. Той заяви, че смята да говори за търговия, военни въпроси, в това число и за ядрения потенциал на двете страни, както и за Китай.   Пресконференцията продължава. Двамата лидери ще отговорят на общо четири въпроса - по два от двете страни.   Очаквайте подробности", "date": "2018.07.16", "title": "Тръмп нарече срещата с Путин повратна точка в отношенията им"}
{"url": "http://epicenter.bg/article/Frantsiya-zakriva-targovskoto-si-predstavitelstvo-v-Rusiya-/159378/7/0", "text": "Франция обяви, че закрива търговското си представителство в Москва заради \"значителното влошаване на условията за работа\", информираха световните агенции.  Решението за закриване на службата \"Бизнес Франс\", която има за цел да насърчава износа и инвестициите, влиза в сила от днес (16 юли) след дълъг период на преговори, последвал експулсирането на директора й от Русия и блокирането на банковите й сметки.  Ръководителят на търговското представителство бе един от четиримата дипломати, изгонени през март, припомня Асошиейтед прес. Това бе част от отговора на руските власти на екпулсирането на руски дипломати от западни страни заради отравянето на бившия руски агент Сергей Скрипал и дъщеря му Юлия с нервнопаралитичното вещество \"Новичок\" във Великобритания.  Агенция Интерфакс цитира руското министерство на външните работи, което посочва, че е изненадано от решението на Париж и твърди, че дипломатическият статут на \"Бизнес Франс\" е бил отнет.  \"Това е решение на френската страна. Ние сме за развитие на търговските връзки\", отбелязва ведомството.  Руският президент Владимир Путин заяви вчера след срещата с френския държавен глава Еманюел Макрон, че търговията между двете страни е нараснала силно през първата пловина на годината, припомня АП.", "date": "2018.07.16", "title": "Франция закрива търговското си представителство в Русия "}
{"url": "http://epicenter.bg/article/Mey--Putin-se-opitva-da-podkopae-zapadnite-tsennosti-/159379/7/0", "text": "Британският премиер Тереза Мей отправи остри нападки по адрес на руския президент Владимир Путин, в момента, когато той преговаряше с американския си колега Доналд Тръмп, предаде БТА, позовавайки се на АП.  Днес в парламента на Обединеното кралство Мей заяви, че руското ръководство участва в опити да бъдат подкопани западните ценности на редица фронтове. Тя заяви, че Русия е използвала смъртоносно нервнопаралитично вещество на британска територия, и осъди това, както и закрилата на Москва за сирийското правителство, подкрепата за Иран и разпространяването на \"зловредни фалшиви новини\" в промишлени мащаби.  Мей каза, че \"приветства\" срещата на върха, но добави, че иска да види промяна в действията на Русия. Речта й имаше за цел да запознае парламента с резултатите от срещата на върха на НАТО миналата седмица, която беше доминирана от призивите на Тръмп към съюзниците да харчат повече за отбрана. Мей подкрепи това виждане и призова разходите да бъдат увеличени.", "date": "2018.07.16", "title": "Мей: Путин се опитва да подкопае западните ценности "}
{"url": "http://epicenter.bg/article/jj/159384/7/0", "text": "\"Като цяло съм доволен от нашата пълномащабна среща. Поговорихме добре с президента Тръмп и се надявам, че започнахме да се разбираме по-добре...Няма обективни причини за двустранното напрежение. \"Студената война приключи, епохата на остро идеологическо противопоставяне между двете държави остана в миналото, обстановката в света кардинално се измени\". Това заяви руският президент Владимир Путин след четири часа разговори с американския му колега Доналд Тръмп в столицата на Финландия.   \"Даже по време на напрегнатия период на Студената война, когато светът беше много по-различен, отколкото е сега, САЩ и Русия бяха в състояние да поддържат стабилен диалог. Но нашите отношения никога не се били по-лоши, отколкото са в момента. Това се промени около преди четири часа, убеден съм в това\",  е оценката на Тръмп след срещата си със своя руски колега Владимир Путин.   \"Преговорите с президента на САЩ, господин Доналд Тръмп преминаха в откровена и делова атмосфера. Смятам ги за много успешни и полезни\", заяви на брифинга Путин. Като комплимент Тръмп нарече Путин \"съперник в добрия смисъл на думата. И смятам, че думата \"съперник\" в случая е комплимент\". \"САЩ ще конкурират Германия и тръбопровода \"Северен поток-2\", заяви днес американският президент Доналд Тръмп.   Думите на Тръмп бяха в отговор на въпроса на руски журналист дали идеята му САЩ да снабдяват европейски страни със свой втечнен природен газ ще ги направят по-малко зависими от Москва. \"Не знам дали решението за изграждане на тръбопровода е полезно или не за Германия, но то си е нейно. Ще конкурираме тръбопроводите с продажбата на втечнен природен газ. Обсъдих въпроса с Ангела Меркел с доста твърд тон. Имаме много източници в САЩ. Сега сме съвсем друга страна в сравение с това, което беше преди. Ще бъдем много силни конкуренти\", увери Тръмп. Путин пък смята, че като най-голямата нефтогазова държава Русия би могла да работи по регулирането на международните цени на петрола. \"Не сме заинтересовани нито от прекаленото падане на цените, нито от прекалено високите цени. Иаме за какво да поговорим\", каза руският президент. Той допълни, че Тръмп е бил обезпокоен от възможното спиране на транзита на газ през Украйна.   \"Уверих, че Русия е готова да запази този транзит и да продължи договора в случай на решение на спора между страните в Стокхолмския арбитражен съд\", каза Путин. Той имаше предвид спора между \"Нафтогаз Украйна\" и \"Газпром“.   Преди да се оттеглят на разговори на четири очи, двамата президенти говориха за кратко пред журналисти. \"Ние сме две велики ядрени сили. Притежаваме 90 на сто от световния ядрен арсенал и това не е добре, - заяви Тръмп. -  Имаме да говорим за доста добри неща. Имаме дискусии за търговията, военните въпроси, ядрената политика, Китай, общия ни приятел Си Цзинпин.\" Той допълни, че, за съжаление, през последните две години отношенията между Русия и САЩ не са били много добри. Но по думите му има възможност те да станат изключително добри.   Тръмп благодари на Путин за прекрасното според него световно първенство по футбол, което според американския президент е било от най-добрите. Самият той гледал полуфиналите и финала. И трите мача били страхотни. \"Дойде време да поговорим подробно за двустранните ни отношения и за няколко болни световни теми - достатъчно болезнени, за да им обърнем внимание\", каза Путин.   Той изтъкна, че му е много приятно да се срещне с американския си колега на гостоприемната финландска земя. След това журналистите бяха принудени да напуснат залата. И започнаха преговорите между двамата президенти.   Срещата закъсня с близо час. Тръмп дойде по-рано и имаше работна закуска с финландския президент Саули Нинистьо. А самолетът на Путин се приземи в часа, в който бе планирано началото на срещата. А от летището Путин продължи с колата \"Кортеж\" руско производство, направена специално за него.   По същото време в Хелзинки разговарят руският външен министър Сергей Лавров и държавният секретар на САЩ Майк Помпео. Това е първата им лична среща. Срещата на четири очи между президентите продължи над два часа. А бе предвидено тя да трае само час и половина. Тръмп я нарече \"много добро начало\".   След това разговорите преминаха във формат \"работна закуска\". И авършиха с пресконференция. Всичко това отне общо 4 часа, както бе и по план. Тръмп на няколко пъти отправи комплименти към Путин. Американският президент бе попитан защо е нарекъл колегата си съперник. \"Имах предвид добър съперник. И това е комплимент\", отговори той.   Тръмп за пореден път заяви, че \"двустранните отношения ни никога не са илри толкова лоши, колкото през последните две години\". Но той е убеден, че нещата са се промениха преди 4 часа, т.е. с началото на срещата му с Путин. \"Няма нищо по-лесно от това да се откажеш от срещата и разговорите. Но това няма да даде резултати. Не мога да послушам демократите, които искат само да пречат. По-скоро ще поема политически риск, за да спася мира, вместо да рискувам с него. На първо място, мисля кое е най-добро за Америка и нейния народ\", каза господарят на Белия дом.   Голяма част от пресконференцията премина във въпроси и отговори за предполагаемата руска намеса в президентските избори в САЩ през 2016 г., завършили с победа на Тръмп над кандидатката на демократите Хилъри Клинтън. \"Не е имало никакъв сговор с Москва. Причина за победата ми е блестящата предизборна кампания\", каза американският президент. Путин допълни, че всички обвинения са рухнали в американския съд. Самият той обаче искал Тръмп да спечели, защото постоянно е говорил по време на кампанията си за нормализиране на отношенията с Русия.   Руският президент предложи пред всички на американския си колега спецпрокурорът Робърт Мълър, разследващ руската следа, да поиска разпит на руски граждани в рамките на взаимната помощ по криминални дела.   Същевременно Путин призна, че между него и Тръмп има разногласия по редица въпроси. И изтъкна, че президентът на САЩ смята анексирането на Крим за незаконно. Докато за Москва този въпрос е закрит, тъй като там е организиран референдум по стандартите на ООН.   Днес Русия и САЩ се сблъскват с нови предизвикателства, смята Путин. Сред тях е балансирането на механизмите на международната сигурност и разпространението на заплахите от тероризъм. Според руския лидер двете страни могат да се справят с тези проблеми, като обединят усилията си.   \"Като най-големите ядрени държави носим специално отговорност за ядрената сигурност. Важен е диалогът по стратегическата стабилност и неразпространението на оръжията зда масово унищожаване. Предодахме на американските колеги списък с предложения по тази тема\", каза Путин. И изтъкна, че там става дума и за противоракетния щит на САЩ, и за ликвидирането на ракетите със среден обсег, и за темата за разполагане на оръжие в Космоса.   Спецслужбите на Москва и Вашингтон работят успешно. Последен пример е сътрудничеството на завършилото вчера Световно първенство по футбол в Русия. Путин припомнил на Тръмп предложението да бъде създадена отново работна група по антитерора. Според Путин установяването на мир в Сирия може да стане образец на съвместната работа на двете страни. Русия и САЩ могат да поемат лидерството по този въпрос и да помогнат за връщането на бежанците по родните им места.   След разгрома на терористите в Югозападна Сирия ситуацията на Голанските възвишения трябва да бъде приведена в съответствие с решението от 1974 г. за раздалечаване на войските на Израел и Сирия. Това ще гарантира и сигурността на Израел, каза Путин. Той направи комплимент на Тръмп, като заяви, че американският президент има немалка заслуга да успокояването на ситуацията на Корейския полуостров.   Колкото до Минските споразумения за Украйна, САЩ биха могли да настояват за спазването им и да настройват към това ръководството в Киев, смята руският държавен глава. В сферата на икономиката двамата лидери договорили създаването на група на високо равнище, която да обедини \"капитаните\" на бизнеса от двете страни. Те най-добре знаят какво трябва да се направи. \"Ако трябва да решим проблемите пред света, трябва да намерим начини за съгрудничество и допирни точки\", смята Тръмп.   Той изктъкна, че и Русия, и САЩ страдат от \"ужасните атентати\" на радикални ислямисти. Двете страни се договорили да продължат сътрудничеството между службите за сигурност. Тръмп припомни, как преди време САЩ предупредили руснаците за готвен атентат в Санкт Петербург. Той бил предотвратен, а терористите – арестувани. Двустранното струдничество може потеницално да спаси живота на стотици хиляди хора в Сирияу добави той. Тръмп направо заявил, че САЩ няма да позволят на Иран да се възползва от американската кампания срещу \"Ислямска държава\" и да се опитва да налага влиянието си в Близкия изток.   В края на пресконференцията Путин подари на Тръмп топка за спомен от завършилото вчера Световно първенство по футбол. Преди началото на пресконференцията пък охраната изхвърли журналист, предаде ТАСС. Той държеше плакат с надписа \"Договор за забрана на ядреното оръжие\". Големината му бе колкото на лист хартия. Охраната първо привика журналиста и му обясни, че е забранено на пресконференцията да се внасят плакати. След това му нареди да напусне залата. Той не се подчини и бе изведен. Инцидентът не забави пресконференцията.    В коментар за подозираната руска намеса в американските избори Путин заяви, че американският финансист и филантроп от унгарски произход Джордж Сорос \" се бърка навсякъде\". \"Това какво е? Позиция на американската държава? Не, това е позиция на частно лице\", каза той. \"Президентът Тръмп засегна темата за така наречената руска намеса в президентските избори Трябва да повторя, че руската държава никога не се е намесвала и няма намерение да се намесва\".   Путин подчерта, че : \"Позицията на президента Тръмп за Крим е известна и той се придържа към нея. Той говори за незаконността на присъединяването на Крим към Руската федерация. Ние, от друга гледна гочка, смятаме, че проведохме референдум в строго съответствие с международното право и Устава на ООН...За нас, за Руската федерация този въпрос е закрит\".   \"Дадох да се разбере, че Съединените щати няма да позволят на Иран да се възползва от нашата успешна кампания срещу Ислямска държава, която вече почти изкоренихме от района\", заяви Тръмп и посочи: Гарантирането на сигурността на Израел е нещо, което ние с Путин много бихме искали да видим...Ако трябва да бъда честен, Русия ни помогна в определени аспекти.Военните ни се разбират. Възможно е дори да се разбират по-добре, отколкото нашите лидери в политиката\".   Според Тръмп и САЩ, и Русия са виновни за влошаването на двустранните отношения. „Мисля, че САЩ се държаха глупаво. Мисля, че всички се държаха глупаво. Трябваше отдавна да започнем този диалог. В действителност това влошаване се случи много преди аз да стана президент. Мисля, че за това можем да обвиняваме всички нас“, каза Тръмп.", "date": "2018.07.16", "title": "Тръмп и Путин след четири часа разговори: Студената война приключи!"}
{"url": "http://epicenter.bg/article/Vladimir-Putin--Za-nas-vaprosat-za-Krim-e-zakrit-i-tochka/159385/7/97", "text": "Русия е готова не само да запази, но и да удължи договора за транзит на природен газ през Украйна, заяви президентът на страната Владимир Путин след срещата си с Доналд Тръмп. Това ще стане \"ако бъдат решени съществуващите проблеми\", уточни Путин.   \"Що се отнася до \"Северен поток-2“, Тръмп изрази своето безпокойство във връзка с възможното прекратяване на транзита през Украйна. Уверих американския президент, че Русия е готова да запази този транзит“, посочи Путин.   \"Нещо повече, ние сме готови да удължим транзитния договор, който изтича през следващата година, в случай че бъдат разрешени споровете между стопанските субекти в Стокхолмския арбитражен съд“, уточни той.   Руският президент смята, че Русия и САЩ могат да работят конструктивно за урегулирането на световните енергийни пазари. \"Смятам, че ние, като най-големи държави производителки на петрол и газ, а САЩ са именно такава страна, бихме могли да работим конструктивно за регулирането на международните пазари, защото ние нямаме интерес от спада на цените под определено ниво, защото от това ще пострадат нашите производители, включително и производителите на шистов петрол и газ в САЩ, заяви той.   Руският лидер смята, че Москва и Вашингтон също така нямат интерес и от прекалено високи цени. \"Ние имаме за какво да си поговорим в тази област, имаме поле за сътрудничество“, уверен е Путин.   Президентът на Русия Владимир Путин отново увери, че Москва никога не се е месила в изборния процес в САЩ, предава AFP. Държавният глава на САЩ Доналд „Тръмп засегна темата за руската намеса в американските избори. Трябваше да повторя това, което вече съм казвал много пъти – руската държава никога не е планирала да се меси във вътрешните работи на САЩ“, категоричен бе Путин. Той добави, че преговорите с американския му колега Доналд Тръмп в Хелзинки са преминали в откровена и делова атмосфера и са били много успешни, честни и полезни.   Руският президент призна, че позициите на Москва и Вашингтон за Крим се разминават, но за Русия този \"въпрос е закрит“. \"Позицията на президента Тръмп за Крим е известна и той се придържа към нея. Той говори за незаконното присъединяване на Крим към Руската федерация“, констатира Путин и добави: „Ние имаме друга гледна точка, смятаме, че сме провели референдума в строго съответствие с международното право, в съответствие с устава на ООН. За нас, за Русия, този въпрос е закрит. Точка!“, подчерта той.   Стопанинът на Кремъл е подчертал, че разрешаването на задачата за установяването на мир и съгласие в Сирия \"може да се превърне в образец на успешна съвместна работа“. \"Русия и САЩ без съмнение могат да поемат водещата роля в този въпрос и да си сътрудничат за преодоляването на хуманитарната криза, да помогнат за завръщането на бежанците по своите родни домове“, каза Путин, подчертавайки, че има всички необходими предпоставки за едно подобно сътрудничество между Вашингтон и Москва.   Руският президент обяви, че е предал на своя американски колега записка с предложения за неразпространение на ядрените оръжия. \"Като най-големи ядрени държави ние носим особена отговорност за международната сигурност. Смятам за важно – и ние говорихме за това – да започнем диалог по проблема на стратегическата стабилност и неразпространението на оръжията за масово унищожение“, каза Путин. \"Предадохме на американския колега записка с редица конкретни предложения по този въпрос“, добави той.   Руският президент високо оцени приноса на САЩ за урегулиране на проблемите на Корейския полуостров. \"Хубаво, че проблемите на Корейския полуостров започнаха постепенно да се разрешават“, каза той.   \"До голяма степен това стана възможно благодарение на това, че лично президентът Тръмп се зае с тази задача, започвайки диалог в духа на сътрудничеството, а не на конфронтацията“, добави Путин.Двамата президенти са се договорили за създаването на работна група с участието на водещи бизнесмени за развитие на икономическото сътрудничество. \"За да съдействаме за развитието на взаимната търговия и инвестициите, ние с президента Тръмп се договорихме за създаването на група на високо равнище, която да обедини капитаните на руския и американски бизнес.   Предприемачите по-добре знаят, как да създават взаимноизгодно сътрудничество. Нека помислят, какво могат да направят и да дадат своите предложения за това“, заяви Путин.", "date": "2018.07.16", "title": "Владимир Путин: За нас въпросът за Крим е закрит и точка"}
{"url": "http://epicenter.bg/article/Chumata-vinagi-porazyava-bezzashtitnite/159322/11/0", "text": "  До драмата в Странджа се стигна след трупани с години проблеми, съчетани с нелепи днешни управленски действия. Задава се криза и на север…   Драмата с избитите животни в Странджа не е от днес. Чумата по дребни преживни животни бе констатирана на 19 юни, сред хората в региона имаше тежко очакване в предишните дни. Покъртителните кадри с избити овце и кози постепенно набираха популярност в социалните мрежи, за да предизвикат тези дни всеобщ ужас. Няма сърце, което да не се трогне от поредната голяма драма в България – на хора, живеещи в труд и лишения, се отнема единственото, което имат.   Мнението на двете срещуположни страни е известно. Властите в лицето на Българската агенция по безопасност на храните (БАБХ) твърдят, че заразата няма как да се спре освен с избиването на околните здрави животни. Тя наистина се разпространява бързо. “Изолирането” би било мярка на хартия, защото ще се наруши. Стопаните отвръщат, че е абсурд да се унищожават здрави стада. Не се изчаква време за изграждане на имунитет, отнема се поминък на цял регион. Мнението на засегнатите хора включва убеденост -     а и че всичко това се прави умишлено с корист – да се унищожи фермерството, да се обезлюди Странджа и т.н.   През изминалия уикенд социалните мрежи се изпълниха със страсти. Добре е, че обществото се фокусира върху този проблем, но истината е, че той е много стар и дълбок. 2 плюс 2 при него невинаги е 4. В южните региони битуват например неофициални мнения, че болестта и друг път е била в България, но животните са си изграждали имунитет. Отделно от това чумата по животните не е опасна за хората, подобно на бруцелозата например. Но поражения търпи количеството и качеството на животинската продукция, откъдето идва изискването за крути мерки. Целият процес със заразите принципно е много труден за проследяване – разболее се животно, фермерът го е страх от последиците, коли го и заравя; не сигнализира никъде, не става ясно от какво точно е било болно животното; и никой няма нищо против това, защото иначе би настанал апокалипсис за сектора и държавата.   Има нещо, което не е широко известно. То е, че превантивно ваксиниране, което би спряло или поне ограничило заразите по доста ключови болести, не се извършва. В някои случаи се прави вече след възникване на огнище.     Но сложи ли се ваксина, настават ограничения върху търговията – забрана да се продава продукция за определен период в ЕС. Така бе с нодуларния дерматит, който върлуваше преди 2 години по кравите. Ваксини се сложиха едва след пръкване на заразата, макар да се знаеше, че такава ще има. Превантивни действия не бяха извършени, защото търговските рестрикции щяха да обхванат големи райони – включително незасегнати. После българската власт се похвали, че е издействала от ЕС възможност да се продава продукция при определени условия.   С чумата сега положението е същото – ваксини не се слагат превантивно, защото такава е практиката в ЕС (потвърди го земеделският министър Порожанов преди дни). А сложат ли се, ще има търговски ограничения. Защо регламентите са точно такива, не се знае, но са факт - в резултат в граничен район като България зарази трудно може да се спрат.   Има едно интересно следствие от казуса с ваксините. То е, че жертви при плъзване на болести стават най-често дребни стопани. Големите ферми успяват да създадат по-добри условия за животните. Малките не могат – отглеждат ги на свободна паша и водопой. Затова са и по-податливи на зарази. Конспиративната версия е, че липсата на превантивно ваксиниране се прави “централно” в услуга на едрото фермерство – да унищожава дребното. Неконспиративната е, че ваксинирани животни създават рискове за здравето на хората, оттам идват и ограниченията за търговия с продукция. Извън тези “принципни” постановки в България много дребни стопани са убедени, че не толкова ЕС, колкото родните им едри конкуренти им подливат вода с цел да ги ликвидират.   Днешната драма дойде насред тази обективно нелека ситуация. Но българската власт определено влезе в проблема като слон в стъкларски магазин.     Най-напред властта е отговорна за проникване на заразата. Чумата се предава при животински контакт. Най-вероятно е дошла от Турция. Или през прословутата гранична ограда се промушват животни, или е изтърван внос на болни. Слаб 2 за граничния контрол.   Вторият проблем е свързан с пренебрегването на “формалностите”. Стара практика у нас е животни да се избиват чрез административно пренебрежение относно протоколи, разгласяване на регламенти, заповеди и т.н. Вероятно освен навика причина за това е и бързането. Но в очите на засегнатите стопани тази практика е наливане на бензин насред огромен пожар.   Третата грешка е комуникационна. Тя не касае толкова фермерите, защото те са наясно с рискове и следствия. Засяга общественото мнение, а то е важно в XXI век. При толкова много съмнителни действия в последните години (птици, коне и т.н.) БАБХ не бива да действа без предварителна разяснителна кампания – до какво може да доведат заразите, какво следва да се предприеме и т.н. В очите на мнозинството българи днешните властови действия приличат на безпричинно насилие над хора и животни.   Четвъртият проблем е много голям – компенсациите. “Въпреки че разчетите по пазарни цени показват обезщетения от средно 225 лева за животни под селекционен контрол и 140-150 лева за останалите, министърът се ангажира компенсациите да бъдат завишени до минимум 190-200 лева на евтанизирана коза или овца” – така земеделското министерство информира за ангажиментите, поети от Порожанов пред фермерите в Странджа. Но това са крайно недостатъчни суми. В другите европейски държави те са значително по-големи. От една страна, българските фермери спазват общи регламенти в ЕС, но от друга –     А вредата за стопаните не се изчерпва само с избите сега животни. Усложнява се и от последващия карантинен период за продажба.   Има и пети проблем, той е базисен и също е свързан с общата европейска политика. България като гранична държава определено следва да издейства по-либерален режим – и за ваксините, и относно действия при недоказани все още огнища. Може да се помисли за качествена лаборатория у нас, за да не се хаби време при пробите и да не се унищожават животни в промеждутъка между анализите. Такива действия не биха се постигнали лесно, изискват много пари и потенциал. Но България няма друг избор, без тях е обречена на постоянни зарази и избиване на животни. В това направление нищо принципно не е сторено. А е най-важно с оглед на бъдещето.   Ситуацията по южната ни граница никак не е лека, това вече е известно. Но и на север е трагично абсурдна. В Румъния, в района на Тулча, върлува африканска чума по свинете. Може да влезе в България. От едно становище на Националния ловно-рибарски съюз, публикувано в петък, става ясно     без много шум миналата седмица. “На 11.07.2018 г. беше гласуван и приет на първо и на второ четене Закон за изменение и допълнение на Закона за лова и опазване на дивеча, с който се регламентира откриването на сезона за групов лов на дива свиня през 2018 г. да бъде още от месец юли”, пише в становището на ловците. “От години групов лов на дива свиня в България се провежда от 1 октомври (…). Мотивът на народните представители е нуждата от своевременно редуциране на популацията на дивата свиня на територията на цялата страната с цел превенция на проникването и разпространението на африканската чума по свинете. Според тях чрез драстичното увеличение на ловните излети с над 100 000 ще се достигне желаното редуциране на популацията на вида по възможно най-бързия начин (…). Не приемаме опити за прехвърляне на цялата отговорност за превенцията и овладяването на последствията от навлизане на африканската чума на неправителствени организации, каквито са ловните сдружения”, се казва още там. С други думи, с превенцията срещу заразата от север са натоварени… доброволни сдружения като ловците. В становището си те пишат още, че депутатското решение е взето набързо, без обществено обсъждане и всъщност представлява риск за дивеча, а и за здравето на ловци, туристи, билкари, гъбари, които летем са из гората.   Такова е накратко положението с болестите при животните в България. То е тежко и поради обективни фактори, усложнява се от субективни. В тази картина, в която трудно може да се каже кой е непременно виновен и невинен, единственото сигурно е, че цената я плащат беззащитни хора.    ", "date": "2018.07.16", "title": "Чумата винаги поразява беззащитните"}
{"url": "http://epicenter.bg/article/Prof--Ivo-Hristov-/159328/11/0", "text": "Основният въпрос за България е дали ще я има, казва в интервю за в. \"Борба\" проф. Иво Христов, депутат от \"БСП за България\". В него той анализира ситуацията в България, състоянието на обществото ни и прави тъжното заключение, че \"България все повече заприличва на лошите образци на страна от третия свят\". \"Вижте запустелите села. Вижте т.нар. туристически градове, в които няма нито един надпис на български език, всичките са на лош неграмотен английски. Какво бъдеще можем да имаме така?\", казва още проф. Христов.   Коментира и срещата на върха на НАТО в Брюксел и срещата Тръмп - Путин. САЩ се готвят за битката с Китай и премахват конкурента в лицето на ЕС, е неговият анализ. \"Поради тази причина Тръмп има интерес от това да елиминира всички онези източни европейски елити, които са функция на г-жа Хилъри Клинтън и на демократическата партия. Включително и нашите такива – за елитите говоря. Има интерес да ги смени, което ще доведе до интересни приключения в нашия затънтен от Бога край\", казва проф. Христов.       – Дали ще я има България. И това не е някаква абсурдна фантастика, а реален и зловещ въпрос. За други страни от бившата Източна Европа, от бившия социалистически лагер проблемите може да са икономически, социални, политически или проблеми с цивилизационната идентичност, както е в една Унгария например, България е единствената страна, другата е Латвия, в която въпросът за това дали ще я има страната и още по-точно дали ще го има животворния род български, стои в практическа плоскост.    – Това дали ще я има, или няма да я има, не зависи от България. Преди да имаме първа, втора, трета стъпка, трябва да имаме субект на стратегическо действие и той да осъзнава драматизма на проблема, който ви очертах преди малко. А аз не виждам такъв субект. Второ – дефинирането на проблема е две трети от решаването му. В този смисъл дефинирането на проблемната ситуация на България в момента е най-важният политически проблем, защото това статукво, което убива страната, облагодетелства една клика, която се е вкопчила във властта и е готова да си отиде в името на тази власт заедно със страната. На пръв поглед звучи малко умозрително, но това е практическият политически проблем на сега управляващата клика, а и не само на сегашната. Но това мъртвешко управленско статукво, което се е наложило в страната през последните 20-30 г., ще я завлече на дъното. Така че първо, второ или трето е след това. А пък нали помните и другата истина – „Едно е да искаш, второ да можеш, а трето и четвърто да го направиш“.    – Защо да искат \"да\"! Техният интерес не включва да искат такава промяна. Техният интерес бива интерпретиран в примитивна пропаганда, която се лее навсякъде, че ние живеем в най-хубавия от всички възможни светове, а най-хубавото предстои. И като прибавим и мрънкащото население… Да уточня първо, че като говоря за население, говоря за различни социални групи с различна представа за света и за собствения си интерес. Ние често употребяваме клишета от рода на – българите, българският народ, общността… Няма такова нещо, има различни социални групи с интереси, които невинаги съвпадат. Та всяка една от тези групи някак си си е намерила хралупка, грубо казано, като дървояда в дървото и въпреки че мрънка, живее, вегетира по някакъв начин. Така сме оцелели 500 години. Българите са усвоили до съвършенство изкуството да оцеляват, само дето са забравили, че оцеляват.    – С изключение на един много малък прозорец от време, между 1900 до 16 юни 1913 г., това е единственият период от време, когато България е била субект на собствената си историческа съдба. И периодът завършва злощастно – с Междусъюзническата война. Съдбата на България никога не е зависела от т.нар български елити, които и да са те, или от българското население, каквото и да е то. Нашите успехи или пък нашите падения в една или друга степен са били предопределяни от външния геополитически фактор. Разбира се, и ние много сме допринесли за това. Веднъж направен този избор, ние копаем надолу или градим нагоре. Правили сме и двете в рамките на миналия ХХ век.    – Говорите за срещата в Хелзинки и за тази на НАТО, на която Тръмп ще съобщи на европейците, че на Америка й е писнало от тях и те ще трябва да започнат да си плащат за пазенето, както той го нарича. Това си е вид рекет, защото, ако Америка не иска да ни пази, прав й път през океана, ама тя никога няма да го направи. Очевидно става въпрос за натиск, защото зад Тръмп стоят едни много, ама много мощни сили, да ги наречем патриотични, империалистически, американски среди. Които казват, че Америка е над всичко, Америка преди всичко. Вижте, аз ги разбирам, ако съм американец, бих заел същата позиция. Проблемът е, че ние не сме за нас си. Тръмп общо взето гледа на ЕС като на опасен конкурент и той иска да го няма и мисля, че ще успее да го направи. Тъй като европейският път е измислен, това го знае всяко дете, си измисляш и противоречие – между Севера и Юга, между Изтока и Запада на ЕС, между балтийския пояс от Прибалтика до Англия и останалата континентална Европа, между това, което мърляво се нарича Западни Балкани – това тъпо клише, и останалата част, между ЕС и Русия, между ЕС и Турция – новата изгряваща суперсила на терена. Колкото щете проблеми. И умният геополитически манипулатор може да се възползва от това. Какво прави Тръмп в момента? Две неща – докарва Европа там, където й е мястото, т.е. тя да не бъде силна икономически, за да не бъде силен конкурент на Америка, защото той няма нужда от такъв конкурент в момента, понеже се готви стратегически за огромно генерално сражение и то се нарича битката с Китай. Поради тази причина Тръмп има интерес от това да елиминира всички онези източни европейски елити, които са функция на г-жа Хилъри Клинтън и на демократическата партия. Включително и нашите такива – за елитите говоря. Има интерес да ги смени, което ще доведе до интересни приключения в нашия затънтен от Бога край. Второ, по всяка вероятност Тръмп и силите, стоящи зад него, са стигнали до извода, че те имат нужда от стратегическа договорка с Русия. Русия е много важна, защото ако Тръмп я спечели в битката срещу Китай, Китай става моментално обграден и в този смисъл обезглавен.     - Ако си спомняте в Малта Горбачов продаде Източна Европа и нас барабар с парцалите, от което се пръкнаха цяла кохорта комунисти евроатлантици, които ни управляват и в момента.  Ако утре се обърне геополитическата палачинка, което няма да стане, защото има твърде много фактори, които няма да го допуснат, но, ако се обърне, това ще бъде забавна гледка. Ще гледаме тогава как се омешват всички ценности и източните ще бъдат преоткрити. Но липсата на гръбнак е основна характеристика на българските елити, така че…, къде да сме ние в тази картинка!    – Няма такова нещо като общество. В България има разпад на социалните връзки, което е много плашещо и тревожно, разпад на веригите на солидарност. В най-добрия случай, когато говорим за българите, те разбират под това най-близкото си обкръжение. В добрия случай включват и децата си и дотам. Макар че дори и това не е възможно, като гледам напоследък как си оставят децата и отиват в Испания да берат маслини, защото така се грижели най-добре за тях, а децата им през това време стават престъпници тук. Това е тотална атомизация на социалните връзки. Имаме фрагментаризация на социалното пространство. И понеже съм във В. Търново, апропо страната започва да се разпада по шевовете. И тъй като ние се намираме на много важно стратегическо място – в центъра на Балканите, около нас има много и мощни хищници, които се опитват вече да засмукват прилежащите територии и това вече се случи. Русенци например работят в Румъния. Хората в Пиринска Македония, в Сандански и Петрич, в Гоце Делчев, работят в Серес, защото там няма рекет, за една и съща работа се плаща двойно и тройно.    – Ще ви отговоря с един анекдот. Питали радио „Ереван“ кога ще дойде доброто време в България. Радиото отговорило: „То беше“.  – Бяхме общество. Бяхме 25-а икономическа сила в света, бяхме страна, която имаше ред, икономика, на която сега казват клъстър от индустриални отрасли, за които нашите комшии не можеха даже да мечтаят. Имахме развити роботика, металургия, химия, машиностроене, ядрена физика също. Сега турските атомни централи се захранват от български кадри. Така че българското общество беше, а дали ще го има… Ние сме народ, както казва уважавания от мен проф. Валентин Вацев, който векове наред живее без държава и не изпитва особена драма от това. Друг е въпросът, че аз не виждам социална солидарност, за да разберем всички простичкия факт, че не можеш да оцелееш, а още повече да се развиеш, като се затвориш в черупката си. Т.нар. индивид стратегия за избягване на проблемите, идеята, че решаването на личния ти проблем, минава през решаването на общия – това е абсолютно недостижимо за средното българско общество хора. Каква е нашата стратегия – да лъснем тук, от тук нататък не ме касае, то е публично, то е общо, т.е. ничие. Пак ще цитирам дядо ми, който казваше, че народ, който, като си измете двора, си изхвърля боклука на улицата, не може да има държава.    – За истината. Ние имаме нужда от хубави лъжи за света, за себе си, за всичко наоколо. Първото условие за постижение на каквото и да било, е да имаш мъжеството да погледнеш истината в очите. Колкото и тя да не е лицеприятна. Имат го германците, евреите и много други народи, но не и ние. Ние се страхуваме от истината и искаме да бъдем лъгани. Истината не винаги е постижима, но пък е изключително сладко да я търсиш.    – Когато и котката във вашата махала завърши и стане бакалавър. Когато успеем и това да направим, предполагам, че ще минем към нова форма на напредничава евроинтеграция.  А сега сериозно – работата е много зле. От време на време на фона на това много зле, да го кажа на уличен език, има блестящи изключения, чак бисери, но те само потвърждават правилото. Даже на моменти се чудя как е възможно да има такива бисери сред студентите. Отишло си е доброто средно ниво.  Нашите млади генерации са това, което ние сме като общество. Нито трябва да ги обвиняваме, нито да ги оправдаваме. Това е все едно да се ядосваш на огледалото, че те показва такъв, какъвто си. Ами, такъв си. Изпуснахме си страната, историческата съдба, обществото и сега се питаме защо са ни такива децата.  - Много пътувам в страната и да ви кажа честно България все повече заприличва на лошите образци на страна от третия свят. Вижте запустелите села. Вижте т.нар. туристически градове, в които няма нито един надпис на български език, всичките са на лош неграмотен английски. Какво бъдеще можем да имаме така?    ", "date": "2018.07.16", "title": "Проф. Иво Христов: Най-важният въпрос днес е дали ще я има България. Но той не зависи от България!"}
{"url": "http://epicenter.bg/article/Panko-Anchev--Evropa-i-Rusiya---prichinata-za-vechnata-voyna-mezhdu-tyah-/159330/11/0", "text": "През последните десетина години, но особено след 2014 година, когато Крим и Симферопол се присъединиха към Руската федерация, държавите от Европейския съюз и НАТО, под ръководството на САЩ, започнаха масирана пропагандна кампания срещу Русия. Тази кампания бе съпрододена с икономически санкции, обявяване на руски дипломатически служители за персона нон грата, политически провокации и други враждебни акции. Заговори се не само за подновяване на т. нар. „студена война”, но и за напълно реална възможност за трета световна война. Напрежението (засега само в говоренето на ръководителите на западноевропейските държави и САЩ) достигна висока точка. Нито един аргумент на Русия за нейната непричастност към провокациите срещу нея не е приеман дори за разглеждане и обсъждане. За мнозина това състояние на отношенията между Русия и Запада изглежда твърде опасно, понеже го възприемат като неочаквано. То е необяснимо, макар вече доста анализатори да виждат, че прицелната точка в него е сегашният руски президент, дръзнал да се противопостави на американските и западноевропейските претенции за доминиране в света като единствени негови владетели и господари. Те се дразнят от възземащата се Русия, която била ги застрашавала с нейната военна, политическа и икономическа мощ. Да, САЩ и Западна Европа сега са силно раздразнени и понеже лидерите им са слаби и от ниско качество държавници, не си мерят приказките и не придават на поведението си дипломатически такт и съобразителност. Да не говорим за възпитание. Езикът им е каруцарски и не е език на държавници. Но дори тези хора да бяха на друго политическо и държавническо равнище, пак щяха да бъдат враждебни на засилващото се руско влияние и успешните й опити да си възвърне предишното си положение в нейните (подчертавам – нейните) зони на влияние и районите на политическите и икономическите й интереси, изщубено след разпадането на СССР. Днес ние виждаме как оголеният нерв на геополитиката възбужда старата болка в организма на Запада. Защото конфликтът Европа-Русия не започва от 2014 година. Той е изконен и е заложен в световната история като неотменен. Но който в никакъв случай няма да приключи с поражението на Русия! От къде идва всичко това?  Необходимо е да се върнем в историята, където е неговото начало, но и причината му.  След падането в края на ХІV век на Източната Римска империя и на България под османска власт противоборството между Изток и Запад се преобразува в борба между Русия и Запад, тъй като Русия вече е хранителката на Православието, наследничката на Изтока, неговото духовно и политическо олицетворение.  Божият промисъл се проявява и тук. Твърде дълго продължава агонията на Византийската империя – при това не без участието на Римокатолическата църква и целия Запад. Това я отслабва фатално, но тя дълго се съпротивлява на османските набези и успешно ги удържа. Същото прави и българското царство, макар и чувствително по-слабо от великата империя. Но забележете: съпротивата на Изтока рухва нито по-рано, нито по-късно, а чак когато Русия е вече готова да поеме новата си роля на Трети Рим. И когато е достатъчно укрепнала, станала е могъща, обединила се и е засилила властта, централизирала я е, превърнала се е в истинска православна империя. В края на ХІV век вече можем да говорим за Русия като изградена имперска държава със силна църква и православна култура. Тя има своите мъченици на вярата, разпростряла се е върху цялата руска територия, формирала е у народа християнско съзнание, повярвала е в себе си и е започнала да изпълнява историческата си мисия. България от своя страна е необходимият мост между Византия и Русия, по който преминават свещенослужителите и архиереите, свещените книги, богословските трудове, историята, православието. Това е грандиозна историко-цивилизационна задача, без чието осъществяване православието би изчезнало. Каквато е вечната цел на Европа, т. е. на Запада. В противен случай Западът би могъл да направи по-решителни и безкористни опити за предотвратяването на османското нашествие на Балканите и ликвидирането на Византийската империя. Големият му поход, с който се гордее – този на полския княз Владислав Ягело, е завоевателен, кръстоносен, а не освободителен. Затова е неуспешен и завършва трагично и по причина, че самите българи и изобщо православните християни не го подкрепят и не го подпомагат. Те разбират същността му и приемат историческото решение да изгубят държавата си, но не и вярата и религията. Това, което казвам за ролята на България в пренасянето на Втория Рим към Третия, има отношение към третата тема, формулирана в заглавието.  Модерната епоха внесе важен нюанс в отношенията Русия-Запад.  Западът днес е общност от национални държави, конкуриращи се една с друга в икономическата, политическата и военната област, борещи се помежду си за надмощие. Но в отношението си към Русия те винаги проявяват съгласие и готовност за единодействия. Защото Русия е техният неизменен и най-опасен враг. Западът се развива относително на една и съща скорост, което гарантира поне на основните европейски държави еднакво равнище. Буржоазно-капиталистическата система ги изравни и интегрира в една икономическа общност. Дори и когато воюват (а това не е рядко през ХVІІІ и ХХ, а дори и в ХХ век), те запазват общите си интереси и цели в своето историческо развитие. В Европа до ХХ век няма кой знае колко значими икономически диспропорции – с изключение само в Османската империя. Затова и на новосъздаващите се там държави е отдедена повече „съпътстваща” функция – на пазари, територии за военни действия или за разгръщане на войските, политически експерименти и най-вече за поддържане на геополитическото напрежение и провокации срещу Русия. Русия дълго време, почти до ХVІІ век и царуването на Петър І, като че ли стои извън общоевропейския, а и глобалния процес на преход от Средновековието към модерната епоха, т. е. от феодализма към капитализма. А когато буржоазно-капиталистическите отношения навлизат в Русия, им се налага да преодоляват изключителни трудности и това сериозно забавят прехода. Причината е в огромната територия, пораждаща неравенство в скоростта на развитие. На тази територия живеят много народности, някои от които почти до първото две десетилетия на ХХ век нямат нито писменост, нито дори основа за новия начин на живот. Диспропорцията затруднява дори и най-гоемите градове от европейската част на империята. Икономическата революция върви бавно и трудно, защото традициите й се съпротивляват и не й дават да напредва бързо. Дори реформите на Петър І не успяват да променят кой знае колко нещата, макар да са оставили дълбоки и трайни следи в обществото. Всичко това затруднява и обществените промени, както и устройството на държавата по европейски образец. Тук дълго не се въвежда т. нар. „общо избирателно право”, а се поддържат почти до края на ХІХ век абсолютната монархия и крепостничеството. Русия не преживява европейския ренесанс, нито просвещението във вида му, който познаваме от Франция и Германия. Дори буржоазно-демократичната революция се осъществяват по необичаен начин чрез реформите на императора Петър І. Т. е. тя е революция на властта, а не на реалните икономически и политически субекти. Да повторя още веднъж, че реформите не засягат цялата империя, а предимно големите градове.  Различията пречат на общоевропейския политически процес и на развитието на капитализма, защото една огромна част от земното кълбо е извън системата и не може да се превърне в пазар или източник на необходимите за европейската икономика суровини и работна ръка. Русия практически е затворена страна, макар европейските идеи да проникват сред нейната интелигенция и да оказва сериозно влияние върху политическия и духовния живот. И въпреки всичко Русия винаги е велика държава, могъща военна сила, важен фактор в международните отношения.  А Европа не престава да води войни с Русия. Тя намира всякакви поводи за тях, но реалната причина винаги е, че Руската империя нарушава политическия, икономическия и културния пейзаж, опровергава модела на социално-икономическото развитие, не се включва в системата, по която живее самата Европа. Териториалният мащаб на Русия наистина препятства протичането на процесите, характерни за Европа. Но по-сериозната пречка е цивилизационното различие между Европа и Русия. Русия е не е „изостанала” държава, а, както подчертава Ф. И. Тютчев, законната наследница на Православната империя. Чрез православието, а не чрез икономиката и войските си тя присъства в целия православен свят. Същият Тютчев е забелязал: „където съществува православна Църква, там в най-различните области на живота се открива присъствието на Русия.” (цит. книга, стр. 47) Русия е в целия православен свят, но не като икономически господар или жандарм, а със силата на православното учение и нравствените ценности, които то пропоповядва. Тези ценности са различни и дори изцяло несъвместими с „духа на капитализма” и европейския хуманизъм, върху който се изгражда духовния свят на т. нар. „европейска цивилизация”. В сравнение с равнището на живота в Европа тогава и сега животът в Русия е беден, нищ, труден, лишен от удобствата, които имат другите народи. Там и днес пътищата са лоши, трудно е придвижването, комуникациите са бавни, неуредени, несъответстващи на потребностите. Бедността е повсеместна – поне според т. нар. европейски и американски стандарти. И въпреки това почти липсват сериозни масови протести, бунтове. Силната власт е по-желана пред уж „демократичната”, защото постоянно сменя упражняващите я политически субекти. Хората предпочитат страната им да е могъща, да поддържа армията си - дори и за сметка на жизненото равнище на обществото. Опасностите и страданията, чуждата агресия и нападките срещу властта ги обединяват и сплотяват, дори когото не са доволни от нея. За практичния европеец това е необяснимо, но за Русия е естествено. Русия винаги е имала своя независима политика – дори и когато е била слаба и побеждавана във войни. И никой не е в състояние да я покори и унищожи. Изтощават я, а тя е неизтощима; побеждават я, но е непобедима; разоряват я, но възкръсва.  Тя просто е от друг свят, от друга цивилизация! От тук, както отбелязва руският мислител от ХІХ Николай Данилевский в знаменитата си книга „Россия и Европа”, „противоположността на интересите, които временно възникват между Европа и Франция, между Русия и Европа е постоянна, в крайна сметка според мнението на самата Европа.” ( Николай Данилевский „Россия и Европа”, М., 2011, стр. 85)   Силата и историческото значение на една държава, народ, нация, общество или цивилизацията не е единствено в икономиката и армията, а в обема и значението на „световната задача”, които те са получили за разрешаване. В секуларния атеистичен свят човечеството се упрвлява от парите и материалния прогрес. Парите „възлагат” на определени държави в определени периоди да владеят света и да го управляват. Но да си господар на света не е „световна задача”, защото не е мисия за утвърждаване на високи нравствени ценности и осъществяване на Божия промисъл, а жандармска роля, поверена от сатаната, за да се ускори и да бъде вечно потъването на света в злото. И за да се заблуждава, че материалното благополучие е изходът от всички беди. Чрез световно господство могат да се извлекат някакви облаги за държавата и нацията, но не и да се изпълнява висока историческа мисия. Такава държава се саморазрушава и си причинява нравствен упадък и духовна безпътица. Във всички случаи нейното благополучието се постига с глада и мизерията на други народи. Европа отвори огромни възможности за човешкия гений. Но след първоначалния разцвет на науките и изкуствата, след възхода на техниката и технологиите, след революционното усъвършенстване на начина на производство се видя как, когато човешките постижения не са изпълнени с нравственост, а пораждат постоянна гордост и отдалечеване от Бога, се опорочават добрите намерения, изопачава се човешкият образ, разрушава се същността на човека. Задачата, за която говори Н. Я. Данилевский, е от друг порядък и с друго съдържание. Цялата история на Русия, особено тази след покръстването й и след като поема историческата отговорност да бъде основната опора на православието като „Трети Рим”, е отрицание на онова, което против всяка логика и основание, се определя като „европейска цивилизация”. Падането на Константинопол и на цялото Българско царство в края на ХІV век бе онзи исторически миг, от който нататък започна европейският възход и налагането на обществено устройство и тип личност, родени от Ренесанса. Тогава именно започна усилената индустриализация и разцветът на капитализма. А Русия съхрани себе си, предпазвайки се от ереста на католицизма и протестанството, а не чрез придобиване власт над цялата история. Така Русия и Европа окончателно се разделиха една от друга, за да тръгнат по различни пътища и към различни цели.  Поробените православни християни, сред които славяните са най-многобройната група, бяха принудени да излязат от общоевропейския процес на развитие и да отложат с почти четири века приобщаването си чрез своите възраждания към научно-техническите постижения на Европа. Благодарение на тази историческа трагедия те можаха да се обособят и подчертаят принадлежността си към славянския културно-исторически тип, предпазвайки се от заразата на протестантството и атеизма. И от неизбежния си упадък, разрушение и изчезване. И уж изостават, уж ги няма на историческата сцена, а всъщност се готвят за своята предстояща историческа мисия. Необходимо е и по този начин да погледнем на българската история и на робството. Не за да го отричаме или оправдаваме, а за да видим как се проявява Божият промисъл спрямо народи като славянския български народ и какво означава Бог да им даде или допусне подобно страдание. Ние не можем да отделим мисията на Русия и православното славянство от самото православие. И макар днес да живеем в атеистично и неоезическо време, което е враждебно на православието и изобщо на християнството (преди всичко на православието!); което отрича религията и поставя устройството на света изцяло под човешка власт, а Църквата е превърната в една от многобройните институции на т. нар. „гражданско общество”, трябва да се напомня какво е Бог и какво означава „да попаднеш ръцете на живия Бог”. Църквата е Богочовешки организъм, създаден от Иисус Христос; тя е тялото Господне. Глава на Църквата е сам Иисус Христос. Ние трябва да говорим със съответния език за тези неща, за да можем да ги назоваваме точно и словото ни да казва истината. Руската литература и философия често нарича Русия „света” и то не толкова заради това, че всеки родолюбец възприема отечеството си като светиня, която е длъжен да брани и да работи за нейното благо, а преди всичко заради съзнанието, че тя е осветена от Бога, благославящ я и определящ й най-висшето послушание и служение – да пази чистотата вярата и единството на Църквата. Реално и приложено към обществения и държавния живот, а и към живота на отделния човек, това означава отказ от „човекоцентризма” и егоизма, от „всичко е позволено”, което изкривява разбирането за свобода и я превръща в разгул и безнаказаност. Бог не е отказал на човек нито достойнство, нито чест, нито да живее богато и е напълно невярно, че Църквата и изобщо християнството нехаят за материалния живот. Напротив, ала всичко трябва да бъде „за прослава на Бога” и със съзнанието, че земният живот е временен и е подготовка за Царството небесно. Затова трябва да се живее с друго съзнание, а не алчно и агресивно. В основата на държавното и общественото устройство трябва да са положени нравственият принцип, доброто, солидарността, състраданието. Държавата е политическа организация, която е майка на всички, а не само на властта и богатите. Само когато „властта е от Бога”, тя е способна да изпълни тази нравствена отговорност и да събира, а не да разделя хората, да им помага и утешава, да ги пази и води към доброто. Защото в нея има Божия благодат. В това е и смисълът на т. нар. „абсолютна монархия”, която руските славянофили утвърждават, а „западниците” под влияние на европейските политически учения отричат и заклеймяват като деспотична и реакционна. На нея се противопоставя „демократичната държава”, в която действа всеобщото избирателно право, а властта „произлиза от народа и принадлежи на народа”, който избирал своите представители в нея и по този начин сам участвал в упражняването й. Тази държава обаче е основана на други принципи; нейната нравственост е друга и тя е лишена от Божията благодат, след като сама е отделила Църквата от себе си. Русия също е подвластна на радикалните исторически промени. Тя също прие буржоазен облик и отдели Църквата от държавата. Но въпреки всичко продължи да следва и поддържа характерната за нейните държавнически традиции симфония между държава и Църква – дори и тогава, когато налага строги ограничения и преследва духовниците, разрушава храмовете и усилено проповядва безбожие. И в крайна сметка, дори и тогава когато не го прокламира, се стреми да води народа към „Обетованата Земя”, наричана по различен начин, ала винаги с едно и също съдържание и смисъл. Руската държава в цялата си история, дори и след Октомврийската революция от 1917 г., се е водела по-скоро от консервативни принципи отколкото от либерални и революционни. Затова и нейното движение в историята е по-бавно, с често обръщане назад, за да се види какво живо е останало там, което би могло да се приложи в новите условия, и за да се съпоставят измененията с традициите, за да се види доколко са целесъобразни и пригодни към руските условия. Но движението е достатъчно постъпателно и уверено и напълно логично довежда Русия и света до сегашното им състояние. Най-малкото хора като днешните лидери на Европа и САЩ, колкото и да се показват бойки и уверени в себе си, биха могли да променят този ход. Историята ще преживее и тази криза, от която по-силна ще излезе Русия, а не нейните опоненти.  А това вече ще окаже решаващо влияние върху съдбата на България и българската история!", "date": "2018.07.16", "title": "Панко Анчев: Европа и Русия - причината за вечната война между тях "}
{"url": "http://epicenter.bg/article/Prof--Iskra-Baeva--Globalniyat-sport-v-usloviyata-na-novo-globalno-protivopostavyane-/159333/11/0", "text": "След месец на различни емоции по цял свят, за тъга или за облекчение, световното първенство по футбол в Русия приключи. Както подобава – с триумф за новия шампион Франция, разочарование за останалите най-близо до титлата – Хърватия, Белгия и Англия.   И много радост и сълзи от всички останали участници и любители на футбола по цял свят. Това е ясно и не е нещо ново.   Какво обаче да кажат тези като мен, които никога не се увличали от лудостта 22 души да тичат след неголяма топка и с по-умелите или неумелите си опити да я вкарат в противниковата врата да предизвикват изблици на гордост или покруса в своята държава? Не ни остана нищо друго, освен да наблюдаваме отстрани и да търсим обяснение за връзката между футбол и политика в света. Признавам, че за пръв път си позволих да се заглеждам в ставащото по футболните игрища в Русия. Не защото е в Русия, както биха помислили русофобите или русофилите, а защото световното първенство беше организирано във време, когато според повечето анализатори се води нова „студена война” между „цивилизования” Запад и „агресивна и недемократична” Русия. С други думи, отново както и през епохата на истинската Студена война (1947–1991) всичко, включително и спортът, е подчинено на този грандиозен конфликт. Ще припомня, че при т.нар. втора студена война (80-те години) двете свръхдържави САЩ и Съветският съюз направиха опит да провалят олимпийското движение, бойкотирайки съответно ХХІІ олимпийски игри в Москва (19 юли–3 август 1980 г.) и ХХІІІ в Лос Анджелис (28 юли–12 август 1984 г.). САЩ и техните съюзници отказаха да участват през лятото на 1980 г. в олимпиадата в Москва заради съветското нахлуване в Афганистан през декември 1979 г., а СССР и неговите съюзници, между които тогава бяхме, извършиха огледално действие четири години по-късно.  Преди сегашното световно по футбол отново се чуха призиви за бойкот заради аферата „Скрипал”, но нищо подобно не се случи, ако не броим неприсъствието на британската министър-председателка Тереза Мей. Нейната демонстрация обаче остана незабелязана дори и от привържениците на младия и успешно представил се до полуфиналите британски тим. Не изпълниха подобните си закани нито шведският, нито френският лидер. Така че – бойкотът не се състоя. Остава въпросът дали това е добре за Запада и за демокрацията изобщо или зле, но за това след малко. По-общият ми политически извод е, че първенството не потвърди наличието на нова „студена война” във формите ú от 80-те години. Нещо повече, световното по футбол дори съдейства за излизане от спиралата на ожесточаване в отношенията между Запада и Русия. Защото според всички – и от Изток, и от Запад, и отляво, и отдясно, то очовечи ужасяващият образ на Русия, който беше обрисуван през последните месеци и години от политиците и медиите на Запад като ксенофобска, криминална, насилническа нация, готова да унищожи всеки, посегнал на националното ú достойнство. Вместо озверели фенове по улиците на руските футболни градове там имаше песни, усмивки и всеобща радост не само при мачовете на „сборная”. И нямаше как това да бъдат организирани путинисти.  Общопризнатото образцово провеждане на световното също подобри образа на Русия. Разколебаха се дори онези, които и до днес предпочитат да я наричат „Горна Волта с ракети”. С други думи, вместо както беше през Студената война спортът да се впрегне в задълбочаването на новата „студена война”, поне засега той съумя да изпълни функцията, която са му отредили древните елини – да преодолява конфликти и да носи мир. Това при всички случаи е добре не само за Изтока или за Запада, а за целия свят. Обаче съвсем не искам да кажа, че и на това първенство спортът беше отделен от политиката. Политика имаше достатъчно – и в проалбанските демонстрации на двамата косовари, граждани на Швейцария, и в проукраинските възгласи на хърватски футболисти, и най-вече в пристрастията и коментарите на политически, а не футболно обременените зрители. Но те по-скоро трябва да ни накарат да помислим за националните ценности в глобализиращата се Европа. Какво да кажа накрая. Ами това, че макар никога да не съм била футболна запалянка, отборният характер на тази игра, обединяваща различни хора в общото желание за победа, ме спечели. И ми даде надеждата, че не сме в „студена война” и не сме на път към гореща.    ", "date": "2018.07.16", "title": "Проф. Искра Баева: Глобалният спорт в условията на ново глобално противопоставяне "}
{"url": "http://epicenter.bg/article/Aleksandar-Urumov-kam-Konstitutsionniya-sad--Udari-chasat-na-Vashata-lichna-istoricheska-otgovornost/159357/11/0", "text": "  Уважаеми дами и господа Конституционни съдии,  Утре, 17 юли, Ви предстои да разгледате делото за т.нар. Истанбулска конвенция и – дали утре или след седмица – да се произнесете относно нейната противоконституционност.  Ние, гражданите на България, които през последните 7 месеца отделихме толкова време, енергия, вяра, страст в борбата си срещу Истанбулската конвенция вече казахме мнението си.  Ние казахме мнението си по толкова ясен и непреклонен начин, че политическото лоби, надяващо се да пробута тези „отровни яйца в кадифена опаковка“ беше принудено да спре и да отстъпи.  Ние принудихме тези самозабравили се слуги на брюкселската политическа олигархия да отстъпят и да признаят своето безсилие.  Ние ви изпратихме за разглеждане т.нар. Истанбулска конвенция. Да, именно ние и нашата съпротива.  Ние, гражданите на Република България – християни, мюсюлмани, атеисти, агностици, българи, цигани, турци, арменци – всички ние застанахме като жив щит пред своите семейства, пред своите домове, пред паметта и примера на своите родители и своите баби и дядовци – и не допуснахме да бъде разрушен нашият свещен и неприкосновен храм – семейството от мъж и жена.  Храмът, в който сме провидяни и в който сме заченати.  Храмът, в който сме родени и в който сме израснали.  Храмът, който носим в душите си и който ще предадем на децата си.  Семейство от мъж и жена – и няма друго!  Мъжки и женски пол по рождение – и няма трети!  Полът като биологична категория – и нищо повече!  Никакви налудни либерал-фашистки видения не могат да бъдат превръщани в задължителни за нас юридически норми!  Лудостта и истерията на презадоволените, извратени, дехуманизирани лобистки групи по европейските политически върхове са проблем на обществата, които са ги допуснали.  Ние няма да позволим тази лудост да се разпростре над България и да ни бъде насила наложена и на нас.  Ние няма да жертваме нашия вечен храм – семейството от мъж и жена – заради лудостта на хора, временно сдобили се с власт, вместо с места за настаняване в специализирани психиатрични клиники.  Няма да се отречем от нашата национална държава, само защото тя има проблеми и кривици, за да я предадем на още по-изкривени и проблемни лобита в Брюксел, изплитащи своята задкулисна наднационална власт чрез „Истанбулски“ и други лукави конвенции.  Уважаеми дами и господа Конституционни съдии,  Вие сте пазителите на българската Конституция.  Вие сте положили клетва да защитавате тази Конституция.  Какъвто и да е бил Вашият професионален път до мига, в който сте дали този обет пред България, той е вече зад гърба Ви.  Днес важи единствено Вашият обет да пазите сърцето на българската държавност – Конституцията на Република България.  Ние сме спокойни за Вашето решение – преди всичко защото ние вече сме взели своето решение.  Каквото и да се случва занапред – ние ще отстояваме своята позиция и докрай ще защитаваме храма на семействата ни, наследен от предците ни.  Това е наша историческа отговорност и ние носим тази отговорност.  Днес е часът на Вашата лична историческа отговорност.  Време на изпитание и време на чест.  „България цяла сега вази гледа,  тоя връх висок е: тя ще ви съзре!“, ако позволите тази уважителна перифраза на народния поет Иван Вазов.  „Венчайте България с лаврови венци!“  Направете ни горди със своето решение!  Направете ни уверени в силата на българската национална институция Конституционен съд на Република България!  Ние, българските граждани, Ви вярваме!  Да живее България!  Бог е с нас! ", "date": "2018.07.16", "title": "Александър Урумов към Конституционния съд: Удари часът на Вашата лична историческа отговорност"}
{"url": "http://epicenter.bg/article/Kamion-blasna-16-godishen-mladezh--momcheto-bere-dusha-v-bolnitsa/159334/3/0", "text": "Късно снощи около 23 часа на пътя София - Варна в близост до Търговище товарен камион „Мерцедес“ е блъснал 16 годишно момче. Пострадалият е с опасност за живота, настанен е в МБАЛ - Търговище с тежка черепно-мозъчна, гръдна и тазова травма. Това съобщиха от ОДМВР – Търговище, предаде агенция „Фокус“.   Камионът е бил управляван от 66-годишният Ц. Г., от с. Лесичарка, община Габрово. Той е блъснал с дясна част на предна броня движещ се по пътното платно пешеходец.   Причините за пътния инцидент са в процес на изясняване.   На водача на товарния автомобил е взета проба за евентуално наличие на алкохол, която е отрицателна.   Първоначално от полицията в областния град съобщиха, че самоличността на пешеходеца не е ясна. По-късно допълниха, че тежко раненият е 16-годишен тийнейджър.   По случая е образувано досъдебно производство по описа на РУ - Търговище.", "date": "2018.07.16", "title": "Камион блъсна 16-годишен младеж, момчето бере душа в болница"}
{"url": "http://epicenter.bg/article/Izneseno-sadebno-zasedanie-po-deloto-za-vlakovata-katastrofa-v-Hitrino/159344/3/0", "text": "Изнесено съдебно заседание по делото Хитрино. В импровизирана съдебна зала в двора на шуменското следствие обвиняемите и прокуратурата имаха възможност да огледат пробойната на влаковата цистерна, съобщи  bTV . От нея след катастрофата в село Хитрино е изтекъл газа, предизвикал взрива, при който загинаха 7 души.   В присъствието и на подсъдимите машинисти Димитър Михнев и Радослав Петков, вещите лица показаха и печка на твърдо гориво, която е възпламенила изтеклия газ пропилен. Огледът предшества разпитът в съдебно заседание на вещите лица изготвили експертизи на тези доказателства.   „Огледът не ни дава толкова отговори, колкото нови въпроси, които да зададем на вещите лица. С това е ценен този оглед, защото възникнаха допълнителни въпроси”, посочи адвокатът на подсъдимите Ивайло Йорданов.   Петра Свиленова, която е адвокат на частните ищци, посочи, че се потвърждават тезите, които вещите лица са направили в множество експертизи - механизмът за настъпване на събитието е именно такъв, какъвто е описан, тоест източникът на запалване е бил в печката.  ", "date": "2018.07.16", "title": "Изнесено съдебно заседание по делото за влаковата катастрофа в Хитрино (Видео)"}
{"url": "http://epicenter.bg/article/Tsveta-Karayancheva--Otivam-do-doma-na-Nikolay-Kolev--za-da-go-ubedya-da-prekrati-stachkata/159365/2/0", "text": "Отивам до дома на Николай Колев с твърдото съзнание да го убедя да прекрати стачката, защото за живота не може да има никакви пазарлъци. Това каза на брифинг председателят на парламента Цвета Караянчева след като стана ясно, че протестиращият Николай Колев-Босия няма да дойде за уговорената с нея среща, предаде репортер на Агенция „Фокус“.   „Трябва да има отговорно отношение, а аз имам такова. С мен ще бъде екип на правителствена болница, за да може когато се договорим с него, да го поеме“, обяви тя. „Поканих и министър Валентин Радев да отидем до дома му, защото доколкото знам има някакви сигнали, които иска да се разгледат, макар че Инспекторатът в МВР вече ги е разгледал“, коментира Цвета Караянчева. „Днес отправих официална покана на Николай Колев, защото смятам, че животът е над всичко и гладната му стачка трябва да спре. На няколко пъти съм водила кореспонденции с него и съм му обяснявала, че това което можем да направим от НС, не удовлетворява исканията му“, посочи председателят на парламента. „Ще предложа на Николай Колев да направим Временна комисия в парламента. Той да изложи всички факти и обстоятелства, които има. В комисията ще участват и негови хора, и неправителствения сектор. В рамките на месец ще излезем със съответните заключения“, заяви Караянчева. „Това мога да му предложа. За исканията за оставки на министри и за разпускане на парламента мога да кажа, че няма нищо по-демократично от изборите. Този парламент е избран от над 2,5 млн. български граждани и е призован да работи за тях“, каза още тя. „Фокус“ припомня: Преди повече от месец Николай Колев- Босия обяви гладна стачка. Той настоява министърът на транспорта да подаде оставка заради злоупотреби в Изпълнителна агенция „Автомобилна администрация“. На 6 юли в МВР е получен сигнал за грубо и арогантно отношение спрямо Колев. На 11 юли вътрешният министър Валентин Радев разпореди сигналът да бъде проверен.  ", "date": "2018.07.16", "title": "Цвета Караянчева: Отивам до дома на Николай Колев, за да го убедя да прекрати стачката"}
{"url": "http://epicenter.bg/article/BABH-zapochna-izplashtaneto-na-obezshteteniyata-na-fermerite-v-selata-Voden-i-Kosti/159366/2/0", "text": "От днес (16 юли) Българската агенция по безопасност на храните (БАБХ) започна изплащането на обезщетенията на фермерите, чиито овце и кози бяха евтаназирани заради огнищата на чума по дребните преживни животни в селата Воден и Кости. Това съобщиха от пресцентъра на БАБХ.   Още днес са наредени 304 817 лева. В съответствие с нормативната уредба, обезщетението е изчислено на килограм тегло, като стойността му е не по-малко от 190 лева за един брой коза или овца. За животните под селекционен контрол стойността е не по-малко от 250 лева за един брой коза или овца.   За село Кости са наредени обезщетения за 474 животни в 6 ферми, а във Воден 1056 животни за 20 ферми.   Парите на регистрираните земеделски производители ще бъдат налични по банковите им сметки най-късно утре - на 17 юли. На същата дата останалите стопани ще могат да получат компенсациите си в брой в кметствата на населените места.   Предстои разплащането по протоколите за евтаназираните животни от останалите засегнати населени места от община Болярово.  ", "date": "2018.07.16", "title": "БАБХ започна изплащането на обезщетенията на фермерите в селата Воден и Кости"}
{"url": "http://epicenter.bg/article/Parlamentat-shte-razsledva-signalite-na-Nikolay-Kolev-Bosiya/159368/2/0", "text": "Управляващите ще инициират създаването на временна парламентарна комисия, която ще разследва сигналите на Николай Колев-Босия. Това съобщи пред БТВ министърът на вътрешните работи Валентин Радев след срещата си с обявилия гладна стачка дисидент.   По думите на министъра той и председателката на парламента Цвета Караянчева са поели ангажимент пред Босия, с когото са провели среща в дома му.   Николай Колев ни обеща, че в четвъртък ще бъде в кондиция, каза министърът на вътрешните работи. Радев съобщи, че Босия има два сигнала и срещу МВР.  През годините гладуващият днес дисидент настояваше за оставка на транспортния министър Ивайло Московски заради масовото купуване на шофьорски книжки.   „Помолихме го да ни даде един месец, защото човешки живот ще си отиде, а какво правим след това“, коментира той. „Казах му, че сме готови да го допуснем в парламента, поканен е лично, ще му кажем кога. В четвъртък ще бъде, може би, ако депутатите решат“, заяви Валентин Радев. „Николай Колев-Босия има 2 сигнала до нас. В петък, 13 юли, се срещнахме с него в МВР и му казах, че има проверка. Имаше и втора среща с други двама представители, спрямо които е имало прекомерна сила“, обясни министърът час по-рано след посещението в дома на Николай Колев.   „Не знам дали Николай Колев е в добро състояние или не. Медиците ще преценят. Съпругата му каза, че от 2-3 дни е на легло. Сега стана и разговаря разумно с нас“, посочи Радев. „Нямаше остри думи, каквито чета по медиите. Имам усещането, че има някакво препредаване, не чрез медиите, а чрез други хора, и затова дойдохме“, поясни той. „Многократно му предложихме да се опитаме да му помогнем. Той обаче твърди, че познава организма си по-добре от лекарите и ще издържи до четвъртък“, каза още вътрешният министър.", "date": "2018.07.16", "title": "Парламентът ще разследва сигналите на Николай Колев-Босия"}
{"url": "http://epicenter.bg/article/Valeri-Simeonov--Nereglamentirana-targoviya-mezhdu-balgarski-i-turski-grazhdanin-e-prichinata-za-chumata/159370/2/0", "text": "Нерегламентирана търговия между български и турски граждани е причината за появата на чума по животните в Странджа. Това съобщи в Несебър вицепремиерът Валери Симеонов, предаде БНР. Той е подал сигнал в ДАНС за нарушението. „Човешки фактор е причина за разпространението на болестта“, констатира Симеонов.   „Не е възможно животни, преминали през българо-турската граница да са разпространили заразата, защото построената ограда спира достъпа им\", каза вицепремиерът Валери Симеонов. \"Подал съм сигнали в ДАНС за разследване на огнищата, подал съм информация как са се появили и така нататък, всичко това е намеса на човешкия фактор. Вероятно ще лъсне истината каква е, аз я знам каква е, става въпрос за пренасяне на зараза с цел лични печалби\", обяви той. \"Невъзможно е в села, които са на самата граница, да няма чума, а в други като Воден и Кости да има. Това говори за човешка намеса. Подал съм сигнал в ДАНС и се надявам да установят причината\", добави Симеонов.   \"Унищожаването на животните е неизбежна мярка\", заяви още вицепремиерът Симеонов. \"Държавата се опитва наднормативно да компенсира нанесените вреди и щети на стопаните\", подчерта той. \"Продажбата на животни е довела до разпространението на заразата\", твърди Валери Симеонов. \"Това се получи, защото не бяха спазвани мерките. Не бяха спазвани от граждани на Република България, които тръгнаха, като разбраха, че животните могат да бъдат изтрепани, почнаха да ги товарят да се опитват да ги продават в близките общини на ниска цена\".    ", "date": "2018.07.16", "title": "Валери Симеонов: Нерегламентирана търговия между български и турски граждани е причина за чумата"}
{"url": "http://epicenter.bg/article/jj/159371/2/0", "text": "„Ние сме първата държава в Европа, в която влиза чумата, вероятно от Турция. Има потвърждение от Франция и лаборатория там, че животните са болни. Най-важното нещо е, че както дойдоха мигрантите през границата, така и чумата влиза. Трябваше да има евтаназия. Редица мерки са взети – парите се изплащат на пазарна цена на добитък“, допълни вътрешния министър.  „Не искам полицаи да застават, срещу хора, които дори не знаят за какво става на дума. Никой не се е правил на лекар, всичко се е обезпаразитило по световна практика“, разкри Радев.  \"От тук натам всеки ще понесе риска – този риск трябва да се разкаже на хората. Да, границата е такава, че може да мине заразено животно. Хората не знаят, че заразата се разпространява и с дрехи и обувки\", коментира министърът.   Всички действия на БАБХ са правилни. Чакаме и европейска комисия, която да се произнесе по случая. Най-важното нещо е, че както влязоха мигрантите у нас, така дойде и чумата по преживните животни. Призовах учените и специалистите да кажат дали сме прави или не хората от институциите. Една от мерките, които взехме, е да разкажем каква е истината и правилно ли е било, че тези животни са евтанизирани. Тази зараза няма инкубационен период. Това се случва за първи път и на БАБХ й падна от небето тази зараза. Опитваме се да съберем експертизата. Желанието ни е да успокоим хората, като им обясним какъв е проблемът. Трябва да бъде обяснен рискът – както пред нас, така и пред хората, коментира още Радев.    Той посочи, че днес са взети спешни мерки – обещетяване на потърпевшите от чумата стопани, проверки на месото, което се внася в страната, проверки на ТИР-овете, които пренасят различни храни пр. Разпорено е още на всички кметове да се ограничат събори и празници, събирането на много хора, защото и те може да са потенциални преносители на тази зараза, обясни вътрешният министър.  \"Заради краткия срок нямаше как да обясним по-бързо на хората, въпреки това помолих от Министерството на земеделието да обясняват. На границата се задържа месото и се изгаря\", завърши Валентин Радев. Ограничават се големи обществени прояви със струпване на хора в 10-километровата зона около огнището на чума в Ямболско. Това е решил на първото си заседание оперативният щаб, създаден след напрежението около евтаназията на животни в Ямболско, съобщи министърът. В района бяха убити малко над 4000 глави добитък, но барикада от протестиращи спря еватаназирането на последното стадо – на баба Дора. Втората допълнителна мярка е засилване контрола по граничните пунктове на товарите за пренос на месни храни. По думите на вътрешния министър Валентин Радев целта е да не се допусне превоз на месо, което е заразено. Третата препоръка е към Агенция „Пътна инфраструктура” (АПИ) – ежедневно почистване на 10-километровата зона преди местата за граничен контрол. Коментарите, че може би въобще няма болни животни земеделският министър Румен Порожанов отхвърли категорично. Директорът на Българската агенция по храните (БАБХ) Дамян Илиев също. За всяка евтанизирана овца ще се плати компенсация, като минимумът ще е 190 лв. А от МВР признаха, че убиването на животните е можело да се случи и по друг начин. Директорът на БАБХ добави още, че евтанизираните животни не са заплаха за населените места и не се изхвърлят на места като вододайни зони.", "date": "2018.07.16", "title": "Министър Радев: Както дойдоха мигрантите през границата, така и чумата влезе"}
{"url": "http://epicenter.bg/article/Zapochna-izplashtaneto-na-obezshteteniyata-za-izbitite-zhivotni-v-Yambolsko/159374/2/0", "text": "Българската агенция по безопасност на храните (БАБХ) започна днес изплащането на обезщетенията на фермерите, чиито овце и кози бяха евтаназирани заради огнищата на чума.   Още днес са наредени за разплащане 304 817 лева. В съответствие с нормативната уредба обезщетението е изчислено на килограм тегло, като стойността му е не по-малко от 190 лева за един брой коза или овца. За животните под селекционен контрол стойността е не по-малко от 250 лева за един брой коза или овца. За село Кости са наредени обезщетения за 474 животни в 6 ферми, а във Воден - 1056 животни за 20 ферми.   Парите на регистрираните земеделски производители ще бъдат налични по банковите им сметки най-късно утре, 17 юли. На същата дата останалите стопани ще могат да получат компенсациите си в брой в кметствата на населените места, съобщават от БАБХ.   Предстои разплащането по протоколите за евтаназираните животни от останалите засегнати населени места от община Болярово.   Собствениците на животни, които попадат в 10-километровата карантинна зона и не могат да продават млякото си също ще бъдат компенсирани. Според земеделския министър в Турция в момента има 700 активни огнища на болестта, въпреки че там животните се ваксинират.   „Те ползват една тяхна ваксина. За ЕС ваксина няма. Има една жива ваксина, с която ако ваксинираме в момента животните в този регион, съществуват следните рискове. Първо тази жива ваксина животното живее с тази болест и е разпространител потенциален. Това създава икономически ограничения\", заяви земеделският министър Румен Порожанов.   В засегнатите райони в момента се отглеждат над 30 хиляди овце. Умъртвени са около 4000 хиляди. От 6 хиляди са взети проби, които в момента се изследват за нови огнища. Предприемат се допълнителни мерки за ограничаване на възможностите за зараза.   Засилва се и контролът на вноса и транзита на животни, както и на храни съдържащи месо. Вътрешният министър е разговарял с председателя на парламента Цвета Караянчева. „Предлагаме утре среща на Оперативния щаб с председателите на Парламентарните групи. На тях да обясним всичко, което днес си казахме тук\", каза Валентин Радев. Председателският съвет е свикан утре сутрин в 9 часа.  ", "date": "2018.07.16", "title": "Започна изплащането на обезщетенията за избитите животни в Ямболско"}
{"url": "http://epicenter.bg/article/Korneliya-Ninova--Nyama-dokazatelstva--che-ubitite-zhivotni--sa-bolni-ot-chuma/159375/2/0", "text": "За сега успяваме да спасим животните на баба Дора. Има и законен начин за това. Убиват се животни без доказателства. Няма професионално мнение, че животните са болни от чума. Получих само заповед от БАБХ за убиването на животните. Това заяви лидерът на БСП Корнелия Нинова в предаването \"Още от деня\" по БНТ.  \"След днешния доклад на Министерството на земеделието и храните заявиха, че инкубационният период е 10 дни до смърт на животните, които вече минаха, а животните са добре. Българското правителството написа, че няма заразени животни в европейската част на Турция. Няма никакви доказателства, че това е чума. Няма доказателства, че животните са болни от чума. Полицаите нямат заповеди да влизат в домовете на хората, а влизат посред нощ и избиват животни. Няма информираност на хората. Няма външни показатели, че животните са заразени. Умишлено се е криела информацията\", каза още тя.  \"Министърът на земеделието не си е свършил работата, не се изпълняват и нормите на закона. Защо не е направена втора проба на животните и не е изпратена във Франция. Евтаназираните животни се изравят от кучета и хората. Настояваме да не се убиват повече животни, моля управляващите да не ескалират напрежението. Ако не бяхме отишли щяха да се избият и другите животни\", допълни Нинова.   \"Като разгледахме документите на Министерство на земеделието, малките съмнения дали има чума стават големи. Инкубационният период отдавна е минал. Минал е и периодът за настъпване на смърт, а смъртни случаи няма. Няма обявени огнища в европейската част на Турция, пише в становище българското правителство. Нито едно от убитите животните не е имало симптоми за това заболяване, смъртността е нула. При убиването и загробването на животните също не са установени симптоми за тази болест\", изреди Нинова.   \"Не отидох там, за да създавам политически привкус. Отидох, защото хората ми пратиха смс-и и ми се обадиха да отида. Шест часа разговарях с полицията и с хората. Оставям двама депутати на левицата и ще се редуваме, за да пазим хората и животните им. Ако не бяхме отишли, щяха да избият още животни. Хората ми казват Не си тръгвай, защото те ще избият животните. Ако ни избият животните, ще напуснем, заявиха хората в селото. Нека да действаме разумно\", завърши Корнелия Нинова.", "date": "2018.07.16", "title": "Корнелия Нинова: Няма доказателства, че убитите животни, са болни от чума"}
{"url": "http://epicenter.bg/article/Zemedelskiyat-ministar-Porozhanov--Chuma-ima-i-tova-sochat-vsichki-laboratorni-izsledvaniya-/159377/2/0", "text": "Опозицията има право да търси отговорност и отговори на въпросите, но трябва да говорим по същество. Чума има и тя е потвърдена от всички лабораторни изследвания.  Това каза в предаването \"Още от деня\" по БНТ земеделският министър Румен Порожанов, който отговори на обвиненията на лидера на БСП Корнелия Нинова, че към момента няма доказани случаи на чума по животните.   \"Днес се проведе първо заседание на оперативния щаб. Взехме решение утре да се срещнем с всички председатели на парламентарните групи в НС, за да обясним ясно и точно цялата ситуация. Надявам се г-жа Нинова дойде, а не само да хвърля обвинения в медиите. Мерките са ясни - при доказване на чума трябва да има евтанизиране на животните. Не мисля, че от БАБХ са предприели неадекватни мерки. Напротив. Реакцията им е абсолютно адекватна. Не може да чакаме някои животни да започнат да се разболяват и да умират, за да започнем да действаме. Няма ваксина срещу тази болест. Ние сме първата държава от ЕС, в която се разпространява тази чума и е нормално европейски чиновници да дойдат и да се запознаят със ситуацията\", категоричен беше Порожанов.  \"Нашата цел е да спрем разпространяването на болестта. Знаех за действията на БАБХ. Направени са срещи на областно ниво с кметове и фермери. Може би БАБХ са допуснали грешка, че не са обяснали достатъчно добре, че всички животновъди ще бъдат обезпечени. Тук има липса на комуникация. Днес вече насочихме първите пари за селата Кости и Воден. Обезщетенията ще са адекватни\", обеща министърът.  \"Някой се опитва да нагнетява напрежението. Нормално е да има обществено недоволство, защото евтанизирането на животни не е най-приятното нещо. Разбирам баба Дора, но животните й ще бъдат евтанизирани. Такива са правилата. Тя ще бъде обезщетена напълно. Не мога да кажа в кои други села предстои евтанизация. Ще изчакам одита и тогава ще преценя за оставката на директора на БАБХ\", завърши Румен Порожанов. ", "date": "2018.07.16", "title": "Земеделският министър Порожанов: Чума има и това сочат всички лабораторни изследвания "}
{"url": "http://epicenter.bg/article/Otnovo-protest-sreshtu-stroitelstvoto-v-stolichniya-kvartal--Mladost-/159380/2/0", "text": "Отново протест срещу строителството в столичния квартал „Младост”. Хората от района са недоволни, че в един от парковете ще се издигне сграда на 8 етажа. От общината са категорични обаче, че строежът не е в зелените зони ,  предаде БТВ.   Строежът е започнал преди около седмица и е почти под прозорците на местната община, която беше разтърсена от скандалния арест на бившия си кмет Десислава Иванчева. Освен сграда на 8 етажа, е предвидено да се строи склад на голяма търговска верига, както и къща на 3 етажа. Според протестиращите строежите са недопустими, но според институциите – съвсем законни.   Недоволните са категорични, че, ако строителството в района не бъде спряно, ще организират поход, а след седмица ако думата им не бъде чута, ще поискат оставката на столичния кмет Йорданка Фандъкова.    От общината са категорични, че строежът не е в парка и че на същото място е имало идеи да се строи първо младежки център, а след това – спортна зала.   „За съжаление, у нас е законно да се ограби незабелязано жизненото пространство на хората, които имат нужда от него... това е нещо, което може да е законно, но е недопустимо и не би трябвало да се случва”, каза организаторът на протеста Петър Кърджилов.   „Строежът не е толкова голям, не виждам притеснението на гражданите срещу този строеж. Също така некоректно е казано, че ще се строи блок в парка”, коментира кметът на район „Младост” Румен Русев.   „Подобни протести, които провокират у хората усещане, че се правят нередности в Столична община, са най-малкото абсурдни. В утрешния ден госпожа Иванчева от затвора може да поиска суспендиране на конституцията, но в крайна сметка законите са за това – да бъдат спазвани”, заяви главният архитект на София Здравко Здравков.   От комитета за Зелен Младост заявиха, че арестуваната кметица е информирана за протеста, но не го е организирала.   Инвеститорът засега отказва коментар, а от търговската верига, която е в близост обявиха, че нямат общо с със строежа и че до момента са платили 450 хиляди лева за два парка в Младост.", "date": "2018.07.16", "title": "Отново протест срещу строителството в столичния квартал „Младост”"}
{"url": "http://epicenter.bg/article/BABH-nastoyava--Oshte-ot-23-yuni-e-parvoto-konstatirano-ognishte-na-chuma-v-Strandzha/159386/2/0", "text": "Наличието на чума сред дребните преживни животни бе установено първо в село Воден на 23 юни, тя бе потвърдена от френска лаборатория, референтна лаборатория на Европейския съюз. Абсолютно всички предприети мерки са вследствие от лабораторно потвърден резултат. Заповедта за предприемане на мерки за ликвидиране на огнището е от следващия ден след потвърждаването на резултата. Това гарантира пред Канал 3 д-р Александра Митева, началник Отдел \"Хуманно отношение към животните\" в Българска агенция по безопасност на храните (БАБХ).   \"Абсолютно всяко едно огнище, което сме констатирали, е въз основа на положителни лабораторни резултати\", категорична бе д-р Митева.   \"За съжаление и животните на баба Дора подлежат на унищожение, но тя ще получи своето обезщетение. Тя е изключително съвестен животновъд, а това струпване на хора не мога да коментирам\", каза по повод протестите в село Шарково д-р Митева.   На въпрос на водещата Мая Костадинова защо не са били ваксинирани животните в съседни райони, Александра Митева поясни: \"Това е особено опасно заболяване, превенция чрез ваксинация при възникнало огнище няма, има живи ваксини, които се прилагат в други периоди, и които налагат ограничителни мерки минимум 2 години.   Искам да допълня, че ваксинацията срещу чума е обект на предварително разрешение и одобрение от Европейската комисия - не може някой свободно да получи ваксина и да започне да ваксинира\", поясни д-р Митева.   По повод пристигащите в България днес представители от Европейската комисия тя добави, че \"това нещо няма да е обект на посещението им, то тепърва ще се дискутира, но не и на този етап. Европейската комисия идва в България за да види какво сме направили до този момент и какво смятаме да направим. От момента на първото огнище ги държим в течение за всяка една мярка до този момент. Те ще дойдат на място да установят какво се случва\", каза д-р Митева.   Тя опроверга твърденията, че БАБХ твърде късно е информирала за възникналия проблем. \"На 23 юни бе потвърдено първото огнище и малко след това БАБХ свика пресконференция. През цялото време на страницата на БАБХ имахме информация колко опасно е заболяването - това стана в хода на събитията, в рамките на няколко дни\", подчерта д-р Александра Митева.   По думите й броят на животните, които са огнищата със зараза, е около 4000. \"За всички животни стопаните ще бъдат обезщетени адекватно, нека да не се безпокоят\", увери тя, като добави, че в Министерството на земеделието е помислено и по въпроса за пропуснати ползи от стопаните.   Д-р Митева не се зае да посочи точен период от време, след който стопаните ще могат отново да отглеждат животни. \"Следващият момент, в който те ще могат да гледат животни, ще коментираме след обстановката в страната, очакваме резултати от проби и стопаните ще могат да си възстановят стопанствата след ликвидиране на огнището, дезинфекция и минимум инкубационен период - минимум 21 дни, но не искам да бъда окончателна в този срок, защото тепърва предстои да видим каква ще е ситуацията\", подчерта д-р Митева.   Тя успокои, че чумата по животните не е опасна за хората.   \"В момента най-рисковите райони са тези в области Ямбол и Бургас, там са екипите ни с клинични прочи, в цялата страна областните дирекции са в готовност, засилен е контролът и наблюдението върху животните\", каза д-р Митева.", "date": "2018.07.16", "title": "БАБХ настоява: Още от 23 юни е първото констатирано огнище на чума в Странджа"}
