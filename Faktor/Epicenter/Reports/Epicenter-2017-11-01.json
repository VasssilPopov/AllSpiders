{"url": "http://epicenter.bg/article/Petar-Kurumbashev--Borisov-iska-opozitsiya-kato-pri-Putin-i-Erdogan-/139846/2/0", "text": "Това, което се мержелее в демократичните представи на г-н Борисов е нещо средно между управлението на г-н Ердоган и г-н Путин – една опозиция, която изглежда като опозиция, но не е много опозиция. По този начин евродепутатът от ПЕС/БСП Петър Курумбашев коментира приключилия конгрес на левицата и обвиненията на управляващите, че тя е една „дивашка опозиция” в предаването \"Лице в лице\" по бТВ.  „ГЕРБ отдавна се занимават с политическо инженерство в България”, отбеляза той и припомни, че 41-то НС хората на Бойко Борисов „първо разформироваха листата на групата на РЗС, занимаваха се с мениджмънт в „Синята коалиция”, СДС беше превзето, за да се използва марката (…) ГЕРБ са помагали на доста процеси за разбиването на ДПС и на паралелни формации около ДПС”.  По думите му управляващите осъзнават, че само БСП може да ги свали от власт и затова винаги са подкрепяли различните мнения в БСП и са подклаждали питанията какво се случва вътре в Столетницата – без прожекторът да е така насочен към процесите вътре в ГЕРБ.  „На конгреса не се състоя дебат. Чу се ясно гласът на г-жа Нинова, но не чух отсрещната страна какво иска да каже”, коментира Курумбашев. Според него „възлово” е било отхвърлянето на предложението лидерът на партията отново да се избира от конгреса, а не от партийните членове. Той направи паралел със ситуация, в която президентът се избира само от НС или кметът – от Общинския съвет.  По отношение на противопоставянето между Бойко Борисов и президента Румен Радев, евродепутатът и бивш предизборен съветник на президента посочи, че разговорът за модернизацията на ВВС се води от 15-20 години без никакъв резултат. Курумбашев защити и идеята държавният глава да назначава началника на новия антикорупционен орган с мотива, че няма как избран от управляващите да ги проверява.  Той засегна и темата за командированите работници, като каза, че някои западни държави се опитват да налагат ограничения и на шофьорите заради добрите резултати на нашите фирми на европейския пазар. „Когато някои държави правят бизнес у нас, това е общ пазар. Когато наши фирми започнат да правят бизнес при тях – „Ама чакайте сега, тук има ограничения”, коментира Курумбашев.  ", "date": "2017.11.01", "title": "Петър Курумбашев: Борисов иска опозиция като при Путин и Ердоган "}
{"url": "http://epicenter.bg/article/Radev-do-Tramp--Balgariya-kategorichno-osazhda-terorizma-/139835/2/0", "text": "Държавният глава Румен Радев изпрати днес съболезнователно писмо до президента на Съединените американски щати Доналд Тръмп по повод терористичния акт, извършен в Манхатън, Ню Йорк. Това съобщиха от прессекретариата на президента.  „Република България категорично осъжда тероризма като средство за постигане на политически цели и подкрепя усилията на международната общност в борбата срещу всички негови форми”, се казва в писмото на Радев до неговия американски колега.  Президентът изразява съпричастността и съчувствието на българския народ към семействата и близките на загиналите в атентата, както и надежда за бързо възстановяване на пострадалите.   ", "date": "2017.11.01", "title": "Радев до Тръмп: България категорично осъжда тероризма!"}
{"url": "http://epicenter.bg/article/Bageri-saboriha-nezakonni-kashti-vav-varnenskata-romska-mahala-/139836/2/0", "text": "Акция в най-голямата ромска махала във Варна – Максуда. Багери влязоха в гетото, за да сринат незаконни постройки, предаде бТВ. Кметът Иван Портних лично присъства на акцията.  Събарянето започна по обяд при засилени мерки за сигурност. Общо бяха съборени 18 незаконни постройки, изградени преди около 30 години, в непосредствена близост до охранителен канал.  Обитателите са били предупредени да напуснат още в началото на лятото. Няколко месеца с тях са работили медиатори, за да не се стига до ексцесии.  \"Вън ще спим сега. Няма. Дървата, всичко е вън. Нямам мъж, сама съм. Пет деца гледам, внучки имам\", каза Ася Методиева.  През мястото ще преминава разширението на бул. \"Васил Левски\", но от общината уточниха, че акцията не е свързана с това.  За последните две години в Максуда са съборени близо 100 незаконни постройки. Николай Няголов от варненската община заяви, че по данни на социалното подпомагане, към момента никой не иска да се възползва от предвидените места за временно настаняване.  Успоредно с това върви и разчистване на най-голямото незаконно сметище в града, което също е в гетото. Досега оттам са извозени 11 000 тона отпадъци.  ", "date": "2017.11.01", "title": "Багери събориха незаконни къщи във варненската ромска махала "}
{"url": "http://epicenter.bg/article/Balgarchetata-v-Ukrayna-shte-imat-oshte-chasove-po-maychin-ezik/139837/2/0", "text": "Министърът на образованието и науката Красимир Вълчев и министърът на образованието и науката на Украйна Лилия Гриневич договориха мерки за разширяване на изучаването на български език в украинските училища. Те се споразумяха до края на месец януари 2018 г. да подпишат междуправителствен документ, с който да конкретизират договореностите.   Българската общност и българското правителство следят с внимание изпълнението на приетия закон „За образованието“ от парламента на Украйна, който регламентира преподаването на майчиния език на малцинствените групи в страната. Днес министър Вълчев за пореден път получи уверенията от МОН на Украйна, че приетият закон не ограничава, а създава условия за разширяване на изучаването на майчин език от българската общност, която наброява над 200 000 души.   По-късно двамата министри откриха компютърен кабинет за интерактивно езиково обучение в 31-во Одеско училище, в което от тази година се изучава български език като майчин. Министър Вълчев определи срещата с г-жа Гриневич и посещението в училището в Одеса като израз на добрата воля и отношение от украинската страна към възможността българската общност да изучава майчиния си език.   Разглеждаме създаването на ново украинско-българско училище в Одеса като отговор на повишения интерес към изучаване на български език, посочи министър Вълчев. Той отбеляза, че от България са командировани нови двама български преподаватели в 31-во Одеско училище. Изпълнен е и проект за оборудване на осми поред кабинет за дигитално езиково обучение. По думите му, расте интересът сред украинските студенти за обучение в български висши училище, както и интересът към изучаването на български език като цяло. В Украйна обучение на български език се осъществява в 42 държавни средни училища. Организирани са 57 неделни училища към българските обществени организации, в които допълнително се изучават българска история, фолклор, география и други свързани с България предмети.   Министър Вълчев отбеляза, че България оценява политиката на доброжелателност на украинските власти към българското малцинство и я разглежда като важен елемент от двустранните ни отношения. Той отправи официална покана към министър Гриневич за посещение в Република България и подписване на междуправителствения документ.", "date": "2017.11.01", "title": "Българчетата в Украйна ще имат още часове по майчин език (снимки)"}
{"url": "http://epicenter.bg/article/Yordanka-Fandakova-vrachi-parvite-natsionalni-nagradi--Yakov-Kraykov---snimki-/139840/2/0", "text": "  I        ", "date": "2017.11.01", "title": "Йорданка Фандъкова връчи първите национални награди „Яков Крайков“ (снимки)"}
{"url": "http://epicenter.bg/article/Prezidentat--Mladite-ucheni-sa-istinskiyat-kapital-na-Balgariya-/139841/2/0", "text": "Независимо от тежките условия българските млади учени продължават да творят с отдаденост, много усилия и патриотизъм. От това се нуждае България, за да съградим една просперираща и модерна страна. Трябва да инвестираме в българските млади учени, защото те са нашият капитал. Това заяви президентът, който участва в тържественото събрание на Българската академия на науките по случай Деня на будителите и връчи наградите за млади и най-млади учени на БАН –„Професор Марин Дринов“ и „Иван Евстатиев Гешов“, съобщиха от прессекретариата на държавния глава.  В словото си държавният глава благодари на младите учени за техния принос във формирането на национално значими цели, за повишаването на благосъстоянието на българските граждани и гарантирането на тяхната сигурност, както и за модернизацията на нашата държава и нейното пълноценното и по-интензивно интегриране във важни европейски структури и инициативи. „И аз не приемам, че трябва да дойдат еврокомисари, както се случи напоследък, и да ни кажат, че 0,2% от БВП за наука и за научни изследвания са крайно недостатъчни”, подчерта президентът.  Румен Радев посочи също така, че като народ имаме исторически заложен пример, в който трябва да се вслушаме и призова да се обърнем към строителите на съвременна България и към завета на хората, които са съградили Третата българска държава. „От къде започнаха и в какво инвестираха първо? Това е Българската академия на науките - най-старата институция в съвременна България. Нашите предци заложиха на науката и благодарение на техния залог България много бързо започна да се превръща в една модерна европейски държава“, добави президентът.  „Ако наистина искаме да имаме модерна държава, трябва да се обърнем към науката, защото тя ще ни покаже начините, по които да постигнем национално значими резултати“, коментира държавният глава и допълни, че науката е и неделима част и от нашия суверенитет, и от националната ни сигурност.  Президентът поздрави ръководството на Академията за помощта, която оказва на своите млади учени за тяхното развитие и при международните им изяви. „Днес с гордост можем да отчетем, че Академията развива дейност във всички направления на съвременната наука и успехите на научните й институти са на световно равнище“, каза още държавният глава.  Конкурсът за млади учени „Професор Марин Дринов” и наградите за най-млади учени „Иван Евстатиев Гешов” имат за цел да откриват и стимулират талантливите млади учени в БАН, както и да улеснят техните международни научни контакти, да подпомогнат развитието и научното им израстване, както и да направи науката по-привлекателна за млади и даровити специалисти в България.  ", "date": "2017.11.01", "title": "Президентът: Младите учени са истинският капитал на България "}
{"url": "http://epicenter.bg/article/Valeri-Simeonov--Balgarinat-tryabva-da-se-sabudi-nay-veche-ot-kasogledstvoto/139842/2/0", "text": "      Той пожела на хората да се гордеят, че са българи, да изживеят пълноценно този празник и всеки божи ден да се опитват нещо да направят не само за себе си и за семействата си, но и за държавата.", "date": "2017.11.01", "title": "Валери Симеонов: Българинът трябва да се събуди най-вече от късогледството"}
{"url": "http://epicenter.bg/article/Korneliya-Ninova--Tryabva-da-osigurim-usloviya-na-mladite--posvetili-se-na-naukata-/139843/2/0", "text": "\"Прекрасно е, че толкова млади хора са се посветили на наука. Трябва да им осигурим условия да продължат\". Това написа във Фейсбук председателят на БСП Корнелия Нинова, която бе гост на днешното тържествено събрание на БАН по случай Деня на народните будители. \"Разчитаме на учените и на БАН, като ги поздравявам за инициативата им да очертаят националните приоритети и да положим основите на национална доктрина на България\", пише още Корнелия Нинова.  Днес представители на ПГ на \"БСП за България\" и членове на Комисията по образование и наука се срещнаха с протестиращите учени от БАН и Селскостопанска академия. Учените заявиха подкрепата си за предложението на БСП за бюджет 2018 и отделянето на повече средства за образование и наука. Представителите на БСП обясниха, че предлагат стартовата заплатата за млад учен да възлиза на не по малко от две минимални работни заплати за страната. Левицата представи и предложението си за двойно увеличение на бюджета на БАН и на Селскостопанската академия, което е залегнало в алтернативния бюджет на партията.  Представителите на протестиращите връчиха на зам.-председателя на НС Валери Жаблянов своите искания, които са свързани със запазване на българската наука; специални грижи към младите учени, за да бъдат те мотивирани да останат в България; да бъде възстановена връзката между научните изследвания, иновациите и тяхното приложение в практиката. Народните представители поеха ангажимент да ги внесат в НС като законодателната инициатива.  ", "date": "2017.11.01", "title": "Корнелия Нинова: Трябва да осигурим условия на младите, посветили се на науката "}
{"url": "http://epicenter.bg/article/Tsvetan-Tsvetanov--Nyamame-odobreno-ime-za-nov-ministar-na-zdraveopazvaneto/139820/2/48", "text": "В партия ГЕРБ не бързат с новия здравен министър, все още нямат и конкретни имена. В момента тече бюджетна процедура в комисиите, а другата седмица бюджетът ще влезе в пленарната зала и затова от партията на Бойко Борисов изчаквали с наследника на Николай Петров. Това обясни пред журналисти в парламента председателят на ПГ на ГЕРБ Цветан Цветанов. Той добави, че от компетентността на премиера е да направи предложение. „В момента се запознаваме повече от медийните публикации за възможните варианти, същевременно те биха могли да бъдат разглеждани като възможен вариант“, обобщи Цветанов. „Понякога подобни стойностни хора като Николай Петров има достатъчно възможности и условия да бъдат обстреляни доста сериозно“, коментира още зам.-председателят на ГЕРБ като уточни, че в момента не знае дали министърът в оставка е извършил закононарушение. Одитният доклад е възложен от служебния кабинет, който, според Цветанов, се е стремил да овладее държавата, да се търсят повече компромати, отколкото да се правят политики. „А, доколкото чух, някой кулоарно ми казваше, че един бивш служебен вицепремиер е ходил в дадени здравни заведения, за да търси нещо, с което да подпомогне искането за вот на недоверие в сферата на здравеопазването“, посочи Цветанов.   „Ако попитате БСП, сме уязвими, вероятно, по темата корупция“, обясни Цветан Цветанов и подчерта, че точно ГЕРБ е партията, която е успяла да води най-агресивна политика срещу корупцията. Правителството имало ясна визия как да се бори с порочните практики. „Това, че БСП и ДПС искат да бъдат алтернатива, е парламентарна възможност. Не смятам, че днес българското общество е готово да ги приеме като управляващи“, убеден е политикът.   Партия ГЕРБ е партията, която води най-агресивната политика срещу корупцията, каза лидерът на парламентарната група на ГЕРБ Цветан Цветанов в кулоарите на Народното събрание. Зам-председатилят на ГЕРБ коментира идеята на БСП да внесе вот на недоверие към третото правителство на Бойко Борисов заради корупцията. \"В момента не нося таблицата, която показва, че най-силният корупционен натиск и корупционно дейтвия са били, когато БСП и ДПС са били на власт,\" каза още той в парламента. „Когато излезе новината за вота на недоверие прочетох и друга новина - по данни на Европейската статистическа служба (Евростат 6.1%) е безработицата. Намаление само за 1 година от 7.2% на 6.1%. Всеки може да си формулира въпросите, които може да задава към управляващите“, посочи Цветанов. \"Това, че БСП и ДПС искат да бъдат алтернатива или проявяват някакво несъгласие с политиките на сегашното управление е парламентарна възможност, от която биха могли да се възползват“, каза още той.", "date": "2017.11.01", "title": "Цветан Цветанов: Нямаме одобрено име за нов министър на здравеопазването"}
{"url": "http://epicenter.bg/article/Esenen-gyuvech/139834/9/25", "text": "  Необходими продукти Начин на приготвяне Нарежете плешката заедно с костта. Изпържете с месото и сложете парчетата на дъното на гювеча. Задушете нарязаните на кубчета моркови, лук, картофи, тиквички, чушки, нарязани на лентички, патладжан на кубчета и карфиола, начупен на малки парченца. В края на задушаването добавете граха, бамята, зеления боб и доматите. Изсипете зеленчуковата смес върху месото. Добавете нарязания на ситно магданоз, целина, черен пипер на зърна, скилидките чесън и лютите чушлета. Запържете пушените гърди и добавете червения пипер. Изсипете върху зеленчуковата смес. Допълнете с гореща вода или със сока от консервите на зеленчуците. Покрийте тавата с алуминиево фолио и печете 4 часа в умерена фурна.", "date": "2017.11.01", "title": "Есенен гювеч"}
{"url": "http://epicenter.bg/article/Yuliana-Doncheva-se-podmladi-s-vampirski-lifting/139775/10/0", "text": "От всички подмладяващи и освежаващи кожата на лицето терапии, Юлиана Дончева избра т.нар. „вампирски лифтинг”, защото е изключително щадяща, слабоинвазивна и най-вече понеже се прави със собствената кръв на пациента, което е явен знак, че ще бъде щастливо възприета от тялото.   „Бях решила да се подложа на разкрасяваща процедура. Заключих, че ми е време”, усмихна се Юлиана, която никога не е криела годините си. – Направих проучване и се спрях на вампирския лифтинг. А и извадих късмет, защото д-р Джихан Абазович, който  е сертифициран да тренира лекарите в цяла Европа при използването на апарата „Магелан”, провеждаше обучение в България в клиника „Имани” – единственото място, което разполага с оригиналния уред”.   На дамско парти с шампанско „Мое е шандон” и хапки с червен хайвер в клиниката на Теодора Игнатова се събраха дами заинтригувани да видят с очите си резултата от приложената върху лицето и ръцете на Дончева терапия, а после и те да се втурнат към кабинета на доктора, примамени от перспективата само с една процедура да постигнат младост поне за година напред.   Защо Юлиана Дончева се нареди сред звезди като Моника Белучи, Ким Кардашиян и Бар Рафаели? Ами понеже процедурата със стряскащо име е една от най-търсените в Холивуд. При океана от всякакви уреди и начини за разхубавяване, не се е минало без маркетингов трик. Нейният създател и кръстник Чарлз Ръналс подарява на всеки от гостите на церемонията по връчването на Оскарите по един ваучер за безплатна терапия. Който пробвал, останал възхитен, а и най-добрата реклама е отличният резултат.   Американският изобретател на метода и далновиден ползвател на вълшебната машина с размери на голяма домакинска тенджера, държи международния патент за „Вампирския лифтинг“ и дори регистрира салоните и клиниките, които притежават правата в нарочен поименен списък.   Причината за това е, че ефектът и самата манипулация са подчинени на строго фиксирани правила и резултата от набождането със собствена, обогатена кръв и плазмаа не само  е несравним,  впечатляващ и дълготраен, но и се прави еднократно! За разлика от нелицензираните салони, в които са необходими четири последователни сеанса.                                   \"Вампирският фейслифтинг“ е новото лице на антиейдж медицината, позната още като регенеративна. В основата й стои подмладяване на лицето и тялото чрез използването на клетки от собствения ви организъм.   С остаряването кожата губи своята еластичност, способността й да задържа влагата намалява,  снижава се концентрацията на хиалуронова киселина и най-важното, колагеновите влакна се отпускат и започват да приличат на разбридан чорап.   Поради тази причина, в последно време все по-често се говори за  т. нар. „Обогатена с тромбоцити терапия“ (Platelet Rich Plasma), позната със светското си име \"Вампирски фейслифтинг“.   Това е иновативен метод, при който се използва вашата собствена обогатена с тромбоцити  плазма. Тя може да бъде приложена самостоятелно или в комбинация с други методи - напълно нов подход, отговор на потребностите на хората, които търсят максимално естествен и безопасен начин за подмладяване, като Юлиана Дончева.   PRP терапията не е панацея против старост, но се основава на научни изследвания и иновативни технологии на регенеративната медицина. Клиничната й ефективност бе подкрепена през последните години от редица положителни резултати на практикуващи естетични лекари по света, които демонстрират чрез работата си впечатляващо, подмладяващо действие.   Разбира се, необходимо е да се извършва под наблюдението на квалифициран медицински персонал, който е обучен и сертифициран от създателя на процедурата или от някой от оторизираните му представители. Можете да открием правилния доктор, който е лицензиран да предлага терапията, както и клиниката с права за прилагане на метода, на следната страница:    Обогатената с тромбоцити плазма се получава чрез специална система, разработена за клинично приложение - Magellan. Всички консумативи и материали за процедурата са строго индивидуални, стерилни и  фабрично приготвени.    Д-р Джихан Абазовичизточи от вената на Юлиана Дончева около 60 мл. кръв в спринцовка. Веднага след това я постави в специална,  напълно стерилна центрофуга с оптични сензори, която доставя автоматично желания, клинично ефективен продукт в друга стерилна спринцовка. Използва се кръвната фракция, при която в малък обем плазма има осем пъти по-висока концентрация на тромбоцитите от цялото количество венозна кръв. Освен това се съдържат левкоцити и множество растежни фактори, които са еликсира на желаната младост, заспали преди освобождаването на тромбоците.   Докато чакаше Magellan да обработи собствената й кръв, кожата на Юлиана Дончева бе подготвена да приеме по-благосклонно терапията със специален щадящ лазер.   Полученият продукт й бе инжектиран в средния и дълбокия слой на кожата в различни части на лицето, в зависимост от нуждите.   Тромбоцитите съдържат много важни растежни фактори, които са отговорни за: -          тъканната регенерация и подмладяване; -          повишаване производството на колаген; -          стимулират миграцията, деленето и  диференцирането на клетките и произвеждането от тях на редица субстанции и ензими; -           стимулира се растежния фактор, способстващ образуването на нови кръвоносни съдове за подобряване на микроциркулацията. По този начин се постига едно цялостно ревитализиране и възстановяване на кожната текстура и тургора.   В общи линии могат да бъдат обработвани: околоочния контур, бузите и средната част на лицето, шията, долната част на лицето, гърбът на дланите, деколтето.   Юлиана Дончева бе набодена съвсем леко по челото и около очите и получи по-дълбоки инжекции в областта на назалните бръчки.                   \"Вампирският\" фейслифтинг (PRP терапия) е подходящ за всеки във възрастта между 30 и 80 години. Друго предимство на  процедурата е че се изпълнява в амбулаторни условия, без да е необходима някаква специална подготовка.   Няма риск от заразяване с кръвно преносими болести и алергични реакции, тъй като се използва кръвта на пациента”, заяви д-р Джихан Абазович.   Резултатите стават видими още на първата седмица след третирането, 4 седмици по-късно  са вече отчетливо забележими.  Подобрението се развива постепенно през следващите шест месеца, а крайният подмладяващ резултат остава в рамките на година.   Множеството проучвания до този момент са показали видимо намаляване на фините линии и бръчки, добра хидратация, подобрена здравина и еластичност на кожата.   През последното десетилетие много клинични проучвания доказват ефективността на PRP и при прилагането на този метод при хирургия на ставите и увреждания на меките тъкани, с цел ускоряване и възстановяване на хрущяла, сухожилията, растежа на костите, и овладяване на болката.   Понастоящем PRP процедури се прилагат успешно в пластичната хирургия, козметичната гинекология, урологията  и за стимулиране растежа на косата.        ", "date": "2017.11.01", "title": "Юлиана Дончева се подмлади с вампирски лифтинг"}
{"url": "http://epicenter.bg/article/Dashteryata-na-folk-pevitsata-Mariya-dari-kosata-si-na-onkobolna-zhena-/139789/10/100", "text": "Дъщерята на певицата Мария - Марая, очевидно върви по стъпките на мама и още от мъничка се включва в благотворителни дейности.   Звездната наследница отряза косата си в подкрепа на жена в нужда. След направеното добро Мери изглежда видимо щастлива и вътрешно удовлетворена. Малката дама от доста време насам се радваше на своята дълга коса, за която фризьорите на Мария полагаха специални грижи, за да расте здрава и красива, пише HotArena.   След като се раздели с нея без да й мигне окото, значи Марая е възпитана преди всичко на ценности и да бъде добър човек, докато суетата е останала на последно място по важност.   Сега Мери е с прическа \"каре\", което напоследък се завърна отново в тенденциите на коафьорството и което, разбира се, много й отива.   Източник: новини.бг", "date": "2017.11.01", "title": "Дъщерята на фолк певицата Мария дари косата си на онкоболна жена (Снимка)"}
{"url": "http://epicenter.bg/article/Dilyana-Popova-razhda-vtoro-dete-na-Asen-Blatechki-/139790/10/100", "text": "Дилянa Πoпoвa щe poди oщe eднo дeтe нa aĸтьopa Aceн Блaтeчĸи.   Kpacaвицaтa Дилянa Πoпoвa ce пpeвъpнa в нaй-гoлeмия ĸoшмap зa cъпpyгaтa нa Aceн Блaтeчĸи Kaтepинa Гopaнoвa. Cлeд ĸaтo бe пpинyдeнa дa пpиeмe oгpoмнoтo yнижeниe oт изнeвяpaтa нa aĸтьopa c мaнeĸeнĸaтa, ĸoятo нa вcичĸo oтгope мy poди и дeтe, днec Kaтepинa изпaднa в cтyпop.   Зaщoтo ce oĸaзa, чe Дилянa Πoпoвa щe poди втopo бeбe нa шaвливия мaчo. Kaĸтo знaeм, xyбaвицaтa ycпя дa зaтoпли oтнoшeниятa cи c бaщaтa нa Бopил, cлeд ĸaтo двaмaтa пoчти гoдинa ce cpeщaxa caмo пo зaдължeниe.   Aceн Блaтeчĸи ниĸoгa нe е ocтaвял cинa cи и пpaви вcичĸo възмoжнo тoй дa живee и pacтe ĸaтo cпoĸoйнo и oбичaнo дeтe c двaмa poдитeли.   Bидялa ĸaĸъв пpeĸpaceн бaщa e, Дилянa Πoпoвa oтнoвo yceтилa иcĸpaтa в cъpцeтo cи. Tя изпoлзвaлa вcичĸи жeнcĸи xитpини, зa дa нaĸapa Блaтeчĸи дa пpeĸapвa пoвeчe вpeмe y дoмa й. A oгpoмнoтo й жeлaниe, ĸoeтo вeчe cпoдeлилa c нeгo, билo дa й нaпpaви втopo дeтe, пише kliuki.bg.   Източник: новини.бг", "date": "2017.11.01", "title": "Диляна Попова ражда второ дете на Асен Блатечки  "}
{"url": "http://epicenter.bg/article/Desi-Radeva-kato-Bridzhit-Makron--stana-koritsa-na-ELLE/139793/10/100", "text": "Българската президентша Десислава Радева е корица на ноемврийския брой на списание EVA.   Преди няколко месеца лице на реномирания френски бранд ЕLLE стана и първата дава на Франция - Бриджит Макрон. Пред списанието тя разкри интересни факти от съпружеския си живот с младия френски президент.   Интервюто с нашата първа дама е озаглавено \"За кожата на една президентша\" и е направено от главния редактор, без пиари, посочват от изданието.   Съпругата на президента разказва истории от своя живот и разкрива себе си така, както никога досега. Искрено и лично. Без преструвки и патетика.   Деси Радева направи дебюта си в друго женско списание ELLE през коафьора си Любен Николов. Преди няколко месеца той разказа пред ЕLLE, че Радева плащала сама както на него, така и на гримьор от салона и не използвала представителни пари.   Съпругата на българския президент не случайно е избрала Любен Николов, който освен че е един от най-добрите коафьори у нас, има богата клиентела от дами в политиката и бизнес средите, отбеляза тогава списанието. Десислава Радева е изключително скромна и непретенциозна“, заяви коафьорът.   “Тя плаща прическите си по цените, на които работя. В салона ми, на място я гримира Анастасия Беневрешка, чиито услуги г-жа Радева също заплаща от собствения си джоб, а не с държавни пари.“   Източник: Блиц", "date": "2017.11.01", "title": "Деси Радева като Бриджит Макрон, стана корица на българско модно издание (Снимки)"}
{"url": "http://epicenter.bg/article/-quot-Bilbord-quot--obyavi-Selena-Gomes-za-zhena-na-godinata-/139801/10/100", "text": "Американската певица Селена Гомес беше избрана за жена на годината от сп. \"Билборд\", предаде ТАСС.   \"Селена не само е на върха на музикалните класации, но и постоянно вдъхновява младите жени да работят с пълна всеотдайност, да бъдат самите себе си и да не се страхуват да използват гласа си. Много се радваме, че имаме възможността да я обявим за своята \"жена на годината\", каза Джон Амато, президент на медийната група на списанието.   Преди година наградата беше присъдена на Мадона. Връчването на приза ще бъде на годишната церемония \"Жени в музиката\" на сп. \"Билборд\", насрочена за 30 ноември в Лос Анджелис. Отличията се присъждат на жени, които имат значителен принос към музикалната индустрия и са източник на вдъхновение за другите жени.   Селена Гомес започна кариерата си като актриса в киното и телевизията през 2002 г. Тя озвучи няколко филма на \"Дисни\" и се снима в сериали. През 2009 г., заедно с групата си \"Селена Гомес енд дъ сийн\", тя издаде албума \"Kiss and Tell\". През 2012 г. започна соловата си кариера.   Компилациите \"Stars Dance\" и \"Revival\" издаде през 2013 г. и през 2015 г. Певицата се занимава активно с благотворителност, а през 2009 г. стана най-младият член на Детския фонд на ООН (УНИЦЕФ), пише БТА. Източник: Новини.бг", "date": "2017.11.01", "title": "\"Билборд\" обяви Селена Гомес за жена на годината "}
{"url": "http://epicenter.bg/article/Rodriges-svalil-Dzhey-Lo-sas-SMS-ot-toaletnata/139804/10/100", "text": "Една от най-горещите холивудски двойки се появи на корицата на Vanity Fair. Дженифър Лопес и Алекс Родригес вече да известни като Джей Род. Двамата са заедно от месец май и не крият любовта си. , казва в интервюто Родригес.  , допълва Дженифър.  Първата им среща не била лесна.  , разказва Лопес. допълва звездата  Алека споделя:   Лопес доразказва историята:    Двамата разказват и за отношенията с децата си. Пред списание People Алекс споделя, че Дженифър е чудесен пример за подражание, а дъщерите му - 12-годишната Наташа и 9-годишната Ела я обожават. \"Моите момичета определено удариха джакпота.\" Дженифър разказва на свой ред: \"Имаме много хубава връзка. Чувствам се сякаш мога да го кажа за първи път.\"", "date": "2017.11.01", "title": "Родригес свалил Джей Ло със SMS от тоалетната"}
{"url": "http://epicenter.bg/article/Prints-Hari-i-priyatelkata-mu-Megan-Markal-sa-dalechni-bratovchedi/139805/10/100", "text": "Британският принц Хари и приятелката му – американската актриса Меган Маркъл са  . Това показва проучване на британското издание „Дейли мейл”.   Връзката на Меган Маркъл с кралското семейство идва от страна на семейството на баща й Томас. Пред XV век един от неговите предци – Ралф Боуз бил висш служител в графството Даръм Ралф Боуз.   Внукът на Ралф Боуз - Кристофър Хъсли заминава за Америка през 1632 година и става един от основателите на Нантъкет, Масачузетс. Той е    В Англия обаче остават другите наследници на Ралф Боуз. През 1767 година Мери Боуз се омъжва за Джон Лайън, графът на Стратмор и Кингхорн, който добавя Боуз към фамилното си име, за да може да наследи семейното имение.   Пет поколения по-късно  , а нейната най-голяма дъщеря е кралица Елизабет Втора.     Източник: нова.тв", "date": "2017.11.01", "title": "Принц Хари и приятелката му Меган Маркъл са далечни братовчеди по бащина линия"}
{"url": "http://epicenter.bg/article/Nikoleta-Lozanova-kopira-kostyuma-si-za-Helouin-ot-angliyska-Instagram-zvezda--Snimki-/139808/10/100", "text": "Плеймейтката Николета Лозанова обра нагло хелоуинският тоалет на ангийската Инстаграм звезда Мануела Моска.   В навечерието на католическия празник нашенката постна изкусителни снимки на своята маскировка включващи бяло бельо, булченско було, страшен грим и плашещи цветни лещи в социалната мрежа Инстаграм.   Това обаче се оказа точно копие на костюма пуснат десет дни по-рано от екзотичната Мануела. Същите датайли, грим и облекло бяха шернати от красавицата, която събра стотици хиляди лайкове в мрежата.   Чисто плагиатство се оказа и костюма на любимия на Лозанова футболистът Ники Михайлов, който съвпада с този на съпруга на Моска.   Бившата водеща и вратарят дори позираха заедно по подобие на английските им съратници. Интернет потребители забелязаха, че Николета често черпи вдъхновение за аутфитите си от големите Инстаграм звезди.   Източник: Новини.бг", "date": "2017.11.01", "title": "Николета Лозанова копира костюма си за Хелоуин от английска Инстаграм звезда (Снимки)"}
{"url": "http://epicenter.bg/article/Palen-horoskop-za-noemvri--Dusheven-katarzis-za-Ribi-i-Strelets-Polozhitelni-emotsii-ochakvat-Ratsi-i-Devi/139811/10/101", "text": " Движението на планетите през първата десетдневка на ноември (ретроградният Нептун и ретроградният Уран) ще допринесе за намаляването на физическата ви активност. Повече ще изпитвате апатия и раздразнителност.   Сутрин трудно ще се събуждате, за да отидете на работа. Някаква невидима сила ще ви дърпа обратно в топлото легло. Вдъхновението и веселието за известно време ще ви напуснат. Високата заетост може да доведе до значителна умора, отказ от приятелски контакти.   Като никога ще се нуждаете от тишина и спокойствие.   През втората десетдневка най-накрая ще успеете да преодолеете своето меланхолично състояние. На душата ви ще стане топло и спокойно. Нищо вече няма да ви обременява и настроението ви ще се подобри. Ще придобиете отново жизненост и жажда за живот. Споделете със своите близки проблемите и радостите. Препоръчва се повече да хвалите близките си, вместо да ги критикувате, особено децата. Ще бъдете инициативни и ще вземате участие в проблемите на другите. Някой ще се нуждае от консултация с вас и вашите съвети.   Не се изключва комуникация на ниво състезание, съперничество. Ще демонстрирате своите умения, ще потвърдите квалификациите си. На хазартните типове ще им се иска да рискуват във финансовата сфера, което може да донесе добри дивиденти, но преди това трябва да се консултирате с добри финансисти и астролози.   Хороскопът ви препоръчва през ноември да се грижите за бъбреците и пикочо-половата система. Необходимо е да се избягва стоене на течения, на студено. Също така храносмилателната система е уязвима, възможности за отравяне.   За младостта и красотата няма нужда да прибягвате до салона, достатъчно е да направите интимната сфера на живота си по-наситена. Романтични филми, еротичен масаж, музика ще ви помогнат да събудите страстта си.    През ноември ще трябва да проявите цялата си решителност и предпазливост, ако искате да постигнете целите си и да изпълните всичките си планове. Няма да бъде обаче толкова лесно да го направите - възможно е да изпитате слабост и упадък на силите, както апатия и мързел. Обикновено въпреки вашата отдаденост, постоянство и старание, рядко успявате да завършите това, което сте започнали, особено когато изпитвате съмнения и не получавате подкрепа. Но за разлика от хроничните неудачници, останалите, ако искат нещо, ще се опитват отново и отново, ще падат, ще стават, ще се отръскват и ще продължат.   Постоянството ви ще бъде възнаградено от съдбата. Трябва да се научите как да се справяте с емоционалността си, да спрете да се суетите и да бързате. Точните, целенасочени и премерени стъпки към постигането на целта съществено ще съкратят пътя към нея, отколкото бързането и хаоса. Непрекъснато ще се опитвате да се самоусъвършенствате, но не за да спечелите мястото си под слънцето или да се докажете на някого. Правите го за себе си, за да повишите самоуважението си.   През третата десетдневка ви очакват положителни промени. В по-голяма степен те ще се отнасят до професионалната и финансовата сфера на дейност. Всеки, който от дълго време търси работа, може би ще получи сега добра оферта или самостоятелно ще намери нещо подходящо, даже с перспектива за кариерно развитие. Във всеки случай разположението на планетите през този период ще допринесе за появата на нови, допълнителни източници на доходи, въпреки че повечето от тях ще бъдат само еднократно и незначителни. Все пак нещо е по-добро от нищо.   Пазете крайниците си от счупване, нараняване. Бъдете по-внимателни у дома, по време на работа, по пътя. Също така не пречи да очистите организма си, да проверите бъбреците и черния дроб. Трябва да се ограничи консумацията на тежки, мазни храни, алкохола също. Ако черният дроб и бъбреците ви дадат знак, трябва незабавно да започнете лечение, в противен случай болестта може да стане хронична.    Ноември може да бъде много продуктивен месец за вас, ако успеете правилно да разпределите приоритетите си. От многото си цели трябва да изберете една и да продължите да действате по нея. Няма да ви е лесно да изберете една цел и да пожертвате другите цели и планове, но никой досега не е успял да седи на два стола.   Скромните и нерешителни Близнаци, които са свикнали да се подчиняват на режима и правилата, създадени от някого, ще покажат „ноктите си” през месеца в знак на протест и възмущение. Сега те ще искат да установят правилата на играта и да градят сами своето бъдеще. Предстои да се решават важни въпроси, от чието решение ще зависи бъдещото развитие на нещата.   През първата десетдневка е много важно да се научите как да се справяте с емоциите си и да останете далеч от различни конфликти и караници. Не търсете справедливост и не раздавайте правосъдие, ако това не ви влиза в работата. Участието ви в конфликтите ще има отрицателно значение за вас, особено ако са на работното ви място. Не позволявайте на вашите колеги да ви използват, прехвърляйки някои от своите отговорности към вас.   В средата на ноември ще се чувствате по-уверени и ще получите нов прилив от енергия. Няма да можете да седите без работа, затова в се опитайте да насочите излишъкът от енергия в правилната посока, а именно за постигане на поставените цели.   През третата десетдневка, под влиянието на аспектите на Венера, мислите ви ще бъдат напълно погълнати от семейството, децата, връзките с родителите и тяхното здраве. И в личния живот всичко ще върви добре. Обърнете повече внимание на укрепването на имунитета, за което ще допринесе употребата на повече пресни плодове и зеленчуци.   Средата на есента, студеното време - всичко това допринася за меланхолично и дори депресивно състояние. Пазете се от преохлаждане, обличайте се по-топло. Възможно е да имате проблеми с пикочната система, не са изключени възпалителни процеси.    Ноември е период за вас на понижен имунитет и емоционална нестабилност.   Решителността ви, ангажираността ви ще изискват премахване на всички препятствия по пътя. В резултат на това можете да се поддадете на гнева и да наговорите много обидни думи на човек, който умишлено или напълно случайно ви е възпрепятствал да направите нещо. За да не се скарате с целия свят, препоръчително е да се въздържате повече. Ноември е месецът на промяната.   На първо място, промените ще се отразят на любовните взаимоотношения и семейството. Те леко, плавно, но настоятелно ще навлязат в живота ви. Дали ще е за по-добро или по-лошо, зависи от отделния човек и личния хороскоп.   В началото на месеца се пазете от хора, които се опитват чрез всички възможни методи, да бъдат полезни и да се въртя около вас. В тяхната \"помощ\" се крие съвсем друг смисъл, който е скрит от вас. Бдителност и предпазливост ще ви помогне да избегнете някои от проблемите. Ще възникнат такива моменти, когато ще ви се иска да говорите за наболелите проблеми, да излеете душата си, да споделите преживяванията си. Не бързайте да го правите, без значение колко силно е това желание или нужда. По-добре да поговорите за това с вашите близки (роднини или приятели), с някой, който познавате от дълго време и имате доверие като на себе си.   Венера ще ви повлияе така, че след средата на месеца отново ще поискате да допуснете нов човек в живота си, нова връзка, нова любов. Вие винаги сте били желани от противоположния пол, но сега ще станете още по-обаятелни и сладки.   Препоръчително е да се грижите за пикочната система. Ако преди това сте имали проблеми с хемороидите, болестта отново може да ви припомни за себе си. Също така е желателно да се съсредоточите върху безопасни интимни взаимоотношения, правилното хранене, топлото облекло. Ако имате някакви симптоми, трябва да посетите лекар вместо да отлагате.    През последния месец на есента звездите ви съветват да прекарвате повече време в компанията на най-обичаните си хора. Семейството ще бъде източникът на енергия и вдъхновение за вас. Предпочитайки семейството, ще получите много приятни емоции и впечатления, животът ще стане по-интересен, а действията – по-смислени.   През третата десетдневка влиянието на Венера и Меркурий няма да е много благоприятно за вашето благосъстояние. Изхвърлете лошите мисли от главата си. Малки неприятности на работното място.   През втората половина на месеца, нервите ви ще бъдат на предела, а това може да влоши здравословното ви състояние, да се развият неврози при някои от вас. Ако не успеете да подобрите настроението си сами, потърсете компанията на най-добрите си приятели. Не е необходимо да седите в къщи между четири стени, можете да отидете там, където е светло, топло, мирише на кафе и пресни сладкиши. Отношенията с половинките ви ще преминат на ново равнище.   Свободните Лъвове спокойно могат да излязат в търсене на нови „жертви”. За да успеят трябва да се въоръжат с хипнотичен поглед и мистериозна усмивка. Такова привлекателно амплоа няма да остави безразлични представителите на другия пол. Но това не означава да се отдавате на безразборни връзки.   Обръщайте внимание на половите органи. При най-малък дискомфорт трябва незабавно да отидете да ви види специалист. Правете повече физически упражнения, повече движение.    През ноември ще погледнете на живота под друг ъгъл. Някой, чието мнение цените ще ви помогне да видите нещата откъм другата им страна и ще промени възгледите ви.   Мнозина ще потърсят смисъл в общуването и разширяването на кръга от познати. В никакъв случай не бива да се изкушавате да манипулирате членовете на семейството. Благоприятно време за повишаване на квалификацията ви. Успешно разрешаване на юридически проблеми. И за финансите месеца ще бъде добър.   Възможно е да получите пари благодарение на бизнес или личен партньор, чрез съпруг/а. През първата десетдневка животът ви ще бъде изпълнен със събития – добри и не толкова добри.   През втората половина на месеца някои ще постигнат завидна стабилност в делата и личния си живот. Дори някои хора отстрани ще ви завиждат. Но бързо ще се отегчавате и ще губите интерес към всичко. В края на месеца ще започнете да се съмнявате в своите сили и постъпки. Венера ще вкара малко романтичност и загадъчност в живота ви. Някои ще се сдобият с нови почитатели, но не бързайте да се обвързвате с нови отношения, за да избегнете още разочарования. Препоръчително е да правите йога, медитация, енергийни практики.    Краят на есента обещава да бъде спокоен. Вероятно ще проявите допълнителен интерес по темите за философията или религията. Ще предприемете пътуване. Периодът ще е свързан с нестабилност в материалното положение. Началото на ноември, особено периода от 1 до 7 ноември, ще се окаже труден за Везните. Препоръчително е по това време да се грижите повече за здравето и да избягвате силно пренатоварване. Месецът е благоприятен за лечение с нетрадиционни методи, както и за духовни практики, използване на диети, гимнастика.   След 8-и ноември ще започне да се възвръща вашата жизненост, бодрост на духа, повишение на физическата енергия и всичко това ще се отрази добре на вашето здраве. Оздравителните мероприятия могат отлично да се съчетават с развлекателна и делова активност. Ще можете успешно да реализирате плановете си. Очертава се ярък период, доста темпераментен по отношение на чувствата.   Съвет за Везните, които са сами: Ако решите да привлечете вниманието на някого, то използвайте мистерията и тайнствеността и появяването на интерес към вас е гарантирано. Слушайте собствените си чувства и желания, спрете да се адаптирате към някого или нещо и започнете да живеете така, както смятате, че е правилно. Няма да е лесно, защото повечето представители на този знак се опитват отчаяно да угодят на всички наоколо, те живеят и искрено вярват, че ще могат да променят света към по-добро, изпълвайки го с добрината си. После разбирате, че доброто не винаги се отплаща с добро.   В сезона на простудите, бъдете внимателни към горните дихателни пътища и се грижете за гърлото си. При хубаво време използвайте да вървите пеша.    Ноември почти всички Скорпиони празнуват рождения си ден. Този период може да не е най-успешният за мнозина от гледна точка на самочувствието, но не забравяйте, че в крайна сметка излизате от всяка ситуация като победители. Не бъдете прекалено придирчиви към себе си, ако имате нещо, което не сработи от първия път. Нека това да бъде стимул за вас да не се отпускате.   Във всеки случай предстоят промени. Сега е точното време да промените всичко, което не ви харесва в живота, независимо дали е работа, предмети или местопребиваване. Събитията в личния живот ще се развиват стремително, понякога неочаквано.   Скорпионите, които са сами едва ли ще намерят свой партньор и този месец, но вероятността, това да се случи скоро е много висока. Разположението на Марс през втората десетдневка ще допринесе за повишаване на жизнеността и енергията, ще повиши страстта на вашата природа. Вече няма да бъдете мързеливи и да се отдавате на тъжни мисли. С още по-голям стремеж ще се стремите напред, за да подобрите качеството на живота си, ще станете по-добри, отколкото сте били досега.   В средата на ноември е идеално време да се възстановят старите връзки и да се установят нови контакти. Представителите на този знак трябва да пребивават повече сред хората, да посещават обществени места, да участват в културни и развлекателни мероприятия.    Ноември за вас ще бъде месец на изпитанията, особено в края му. По това време активният Марс ще създава атмосфера на борба, конфликти и неприятности. Надеждите ви за по-добро обаче няма да угаснат, а напротив, желанието ви ще нараства все повече и повече. В периода от 1 до 7 ноември ще ви е трудно да намерите компромис и общ език с партньорите и близките си.   Старите приятели могат да се покажат студени и безразлични. Ще бъде много трудно да си върнете благоразположение онези, които по невнимание сте обидили. Трудно ще се справяте с половинките си, а някои ще имат бурни връзки. Постепенен спад на енергийното ниво. Преди стремителната поява на Слънцето в космическият знак Стрелец, забавете малко темпото си. Довършвайте делата си, изпълнете обещанията си, върнете дълговете си.   Месецът ще премине под егидата на вътрешното развитие. Всички средства са подходящи: медитация, обучение или консултация с психолог. Много скоро ще започне началото на нов цикъл в живота ви. Около средата на месеца, под влияние на Меркурий ще достигнете точката си на „кипене”, когато няма да има връщане назад.   Мнозина ще бъдат изправени през труден избор как да продължат пътя си. Но ако предварително знаете какво искате от живота, определили сте приоритетите си, тогава изборът ви ще бъде очевиден и душата ви няма да я измъчват съмнения.Остава да се адаптирате към новите условия.   Поради не много благоприятното въздействие на Юпитер, ще се затруднят при намирането на работа и постигането на нещо професионално онези, които се стремят към това. Но ако наистина искате нещо да постигнете, тогава няма никакви пречки няма да ви спрат. Състоянието на организма директно корелира с психическото равновесие. Приведете в ред мислите си. Ако няма „боклук” в главата, с тялото всичко ще е наред.    Ноември е добър месец за нови начинания. Бъдете по-предпазливи. Необходимо е да внимавате пред кого и какво казвате, защото всичко, което казвате, може да бъде интерпретирано по съвсем различен начин и вашите думи да ви изиграят лоша шега.   Опитайте се да не разказвате на никого за вашите планове, дори на близките ви – те може да кажат нещо на някого и това по някакъв начин може да ви попречи да реализирате вашите идеи. А и е по-добре да докажете своята стойност на практика, отколкото на думи. Ще прекарвате много време извън дома си, в кръга на приятели, познати, колеги и роднини. Почти всеки ден ще има нещо важно.   През втората десетдневка трябва да се потърсят допълнителни източници на доходи, за да изплатите дълговете си, заемите и за да се стабилизира финансовото ви състояние. Към края на месеца животът ви ще стане по-спокоен, а вие ще се чувствате по-уверени. Ситуацията ще бъде под контрол.   Любовният ви хороскоп показва, че е време да сложите в ред своите мисли и чувства, да анализирате емоциите си в резултат на отношенията и си отговорете честно на въпроса колко често в последно време сте изпитвали радост при мисълта за любимия човек. Ще трябва да предприемете сериозни мерки за подобряване на живота си. Не се страхувайте от промените, ако взаимоотношенията ви са „отживелица” вече и ви въвличат в бездната на депресията.   Време е да помислите за бъдещето и да се погрижите за себе си, дори ако се наложи да потърсите помощ от специалист за решаване на вътрешно-психични проблеми.   Много Козирози ще бъдат завладени от страст, ще се влюбят и обектът на любовта им ще бъде единственият източник на светлина и топлина в скучния и обикновен живот.    През ноември хороскопът ви препоръчва да определите жизнените си цели възможно най-точно и да започнете да се движите към тях. Ако не се концентрирате върху главното, то може да понесете загуби в работата или в личен план.   Времето за празни разговори и колебания отмина. Време е да действате! Не се страхувайте да направите първата крачка. Началото вече е поставено. Вашите партньори ще изискват от вас също вземане на конкретни решения за съществуващите ви отношения и да решите дали да градите съвместни бъдещи планове или да слагате край на неудачните връзки. Препоръчва ви се да бъдете честни преди всичко. Не винаги е лесно да се разбере какво наистина иска човек.   Избягвайте самозаблудата и лесно ще намерите правилното решение. Понякога човек трябва да пусне нещо старо да си отиде, за да може да дойде и новото. Търсете разнообразието и намирайте колкото може повече положителни моменти в живота си. На кардинални промени не всеки ще се реши, а и няма гаранция, че с нов живот, нова работа, нещата ще станат по-добри. Това не бива да ви спира обаче да опитате, за тези, които са узрели за промени.   Бъдете готови, че някои ваши мечти ще започнат да се сбъдват, а някои ваши мними приятели ще започнат да ви завиждат. Още малко търпение и ще можете да видите истинската им същност. Трябва да придобиете още мъдрост и да станете по-разумни. В даден момент положението ще ви се струва, че е извън ваш контрол и че не можете да го овладеете, но веднага щом се справите с трудностите, нещата ще започнат да се нареждат сами. Няма нужда да отлагате и забавяте момента на истината. Не се притеснявайте,че решенията ви ще бъдат неправилни.   Към края на месеца ще станете по-раними и обидчиви. Ще се промени вашата чувствителност. Ще станете по-отворени и общителни и лесно ще се влюбвате.    През ноември ви очакват положителни емоции, но и меланхолично настроение. Повече от времето ще прекарате у дома и на работното си място. Трябва да се научите да контролирате мислите и емоциите си. Активно ще бъдете ангажирани в саморазвитие. Някои ще посещават курсове за усвояване на нови знания, други ще учат чужд език, а трети ще четат информативна литература. В началото на месеца ще се почувствате малко неуверени в светлината на обстоятелствата.   Ситуацията ще се развие по такъв начин, че ще изглеждате леко объркани. Сега е моментът да покажете малко решителност и да продължите да градите живота си. Концентрирайте се върху най-важното и направете крачка към нов, щастлив живот. През втората десетдневка животът ви ще бъде по-хармоничен и балансиран. Много е трудно да се вземе решение за сериозни промени в живота и освен това да бъдете техният инициатор. Ето защо все още ще изпитвате дискомфорт за известно време и ще останете в стресиращо състояние. Това е съвсем нормално и скоро ще отмине. Вие имате силна природа и можете да оцелеете при всякакви условия и при всякакви обстоятелства. С парите не трябва да има никакви проблеми, така че финансовите дела ще отидат на заден план.   Ще се опитвате да отделите всеки свободен момент за семействата, за децата и родителите си, което ще ви прави щастливи. Щастието на човека се състои именно от онези моменти, на които хората обикновено не придават особено значение. Хороскопът съветва Рибите през ноември да се отдадат напълно на любовта, да бъдат великодушни, но да оставят правото на другите хора да бъдат себе си.   Вътрешната цензура понякога е полезно да се изключи. Отнасяйте се към партньорите си като към равни. Вашите капризи може да ги изваждат понякога от равновесие. Източник: Ивелина Пенчева, Новини.бг", "date": "2017.11.01", "title": "Пълен хороскоп за ноември: Душевен катарзис за Риби и Стрелец.Положителни емоции очакват Раци и Деви"}
{"url": "http://epicenter.bg/article/Aktyori--Mnogo-ot-nas-imat-istorii-s-Kevin-Speysi/139839/10/100", "text": "Мексиканският актьор Роберто Кавасос твърди, че много млади мъже могат да разкажат непристойни истории за Кевин Спейси. Те датирали от времето, когато двукратният носител на \"Оскар\" е бил творчески директор на лондонския театър \"Олд Вик\", съобщава БТА.  Самият Кавасос също е бил обект на нежелани аванси от страна на Спейси, които са \"на косъм\" от определянето им като сексуално посегателство.  , пише Роберто Кавасос във Фейсбук.   Неговият \"личен опит\" с Кевин Спейси се свежда до два опита за докосване. Кавасос не е откликнал на молбата да даде интервю по темата.  Спейси заема поста творчески директор на \"Олд Вик\" между 2004 и 2015 г., припомня Асошиейтед прес.   От прочутия лондонски театър са заявили, че са \"дълбоко потресени\" от обвиненията в сексуално посегателство срещу Спейси, както и че предоставят възможност на всеки, който има подобно оплакване, да го направи, без да се притеснява, че самоличността му ще бъде разкрита.  , се посочва в изявлението.   Междувременно Контактмюзик съобщи, че след като преди броени дни Кевин Спейси беше обвинен от колегата си Антъни Рап в непристойно поведение, на което е станал обект, когато е бил едва 14-годишен, и други мъже са проговори за подобни деяния.   Сред тях е документалистът Тони Монтана. Той е разкрил за сайта Радар Онлайн, че през 2003 г. \"пияният\" Спейси го е \"сграбчил\" за чатала в бар в Лос Анджелис. Монтана разкрива, че след случката е развил посттравматично стресово разстройство и е посещавал терапевти.   Барманът Даниъл Бийл, цитиран от британския в. \"Сън\", е споделил, че през 2010 г., докато е работил в бара на \"Парк хотел Гудууд\", Западен Съсекс, Кевин Спейси го е последвал през почивката му, показал му е члена си и с думите  , се е опитал да придърпа ръката му върху него. Преди това, докато барманът му е наливал  , актьорът всеки път е докосвал ръката му по   начин.   Бийл, тогава 19-годишен, е получил скъпия часовник на Спейси в замяна на мълчанието си. Барманът, почувствал се омърсен, го е продал, и когато хора от екипа на актьора са дошли да го потърсят, ги е излъгал, че го е изгубил.  След обвиненията на Антъни Рап срещу Кевин Спейси Нетфликс оповести, че хитовата поредица \"Къща от карти\", звездата на която е актьорът, ще приключи след предстоящия ѝ шести сезон. От стрийминг платформата обясниха, че решението е взето много преди да избухне скандалът около Спейси. Според най-новите публикации продукцията е спряна за неопределено време, за да могат от Нетфликс и продуцентите от \"Мидиа райтс кепитъл\" да обсъдят създалата се ситуация.   Източник: Дир.бг", "date": "2017.11.01", "title": "Актьори: Много от нас имат истории с Кевин Спейси"}
{"url": "http://epicenter.bg/article/Sami-shte-si-postavyate-ogranicheniya/139851/10/101", "text": "", "date": "2017.11.01", "title": "Сами ще си поставяте ограничения"}
{"url": "http://epicenter.bg/article/Karvav-teror-v-Manhatan--Shestima-ubiti-i-11-raneni--Atentatorat-kreshtyal--quot-Allah-Akbar-quot--/139776/7/0", "text": "  Нападателят е навлязъл в пешеходна алея в близост до мемориала, посветен на атаката срещу Световния търговски център, прегазвайки няколко души преди да стигне края на пешеходната зона и излезе отново на булеварда, където е блъснал училищен автобус.     Така британският вестник Telegraph описва нападението в Манхатън, за което    Той заяви още, че властите не трябва да позволят на терористите да се завърнат в САЩ, след като търпят поражения в Близкия изток.    Какво се случи в Манхатън часове преди зрелищния парад за Хелоуин.      На асфалта остават 8 трупа, 11 са ранените.  Ако Европа вече посвикна с терористичните атаки с използване на автомобили и камиони от джихадисти единаци (Ница, Берлин, Лондон, Стокхолм), то в САЩ това се случва за първи път.      WTC.    Веднага след обезвреждането на брадатия узбекистанец кметът на Ню Йорк Бил де Блазио нарече инцидента в Манхатън \"страхлив акт на терор\". \"Според информацията, с която разполагаме това е акт на тероризъм, особено подъл терористичен акт\", каза кметът на брифинг.   И допълни, че \"най-вероятно терористът не е имал съучастници. Това е акция на самотен вълк\", каза де Блазио.    Президентът Доналд Тръмп от своя страна написа в Туитър, че нападателят е \"психически неуравновесен човек\" и заяни, че властите няма да пуснат терористи от ИД в страната. Малко по-късно обаче в камиона на касапина бе намерена бележка, в която пише, че той се заклева във вярност на \"Ислямска държава\".   Засега  терористичната организация не е поела отговорност за нападението и. При предишните подобни атентати с камиони в Европа експертите отбелязваха, че ги извършват джихадисти от \"спящи клетки\".   Това са малки групи от мюсюлмани-радикали, които на пръв поглед са си съвсем обикновени имигранти. Впоследствие обаче се оказва, че са фанатични привърженици на \"Ислямска държава\", готови за самоубийствени атентати.   Разликата между касапницата в Манхатън и нападенията с камиони в Европа, е че узбекистанецът е размахвал фалшиво оръжие, докато джихадистите в стария континент продължаваха да колят или стрелят по пешеходците и след като камионите им бяха спрели, опитвайки се да увеличат възможно най-много броя на жертвите.   Ню Йорк излиза от тази схема. Но остава фактът, че един \"самотен вълк\" успя да окървави Ню Йорк в празничен ден и в строго охранявана зона.     пише Московский Комсомолец.   „Ако им е нужна помощ, Русия няма да стои безучастно…“ заяви Косачев, като добави, че „действията против тероризма са на по-високо ниво отколкото двустранните различия“.     Изказването на Косачев е по повод атаката, в която мъж уби осем души и рани още 11 в Манхатън. Инцидентcj бе определен като „терористичен акт“ от ФБР, а нападателят е крещял „Аллах Акбар“, малко преди да бъде ранен и арестуван от полицията.    за загинали или пострадали български граждани в следствие на инцидента в Ню Йорк, информират от Външно министерство.   Към този момент няма български граждани, които да са търсили съдействие от българските дипломатически мисии. Посолството във Вашингтон и Генералното консулство в Ню Йорк следят развитието на ситуацията и са в постоянен контакт с местните власти.   Български граждани, които желаят да получат актуална информация обстановката или да подадат сигнал за техни близки, могат да го направят на дежурните телефони на посолството във Вашингтон: +1 202-387-5770 и Генералното консулство в Ню Йорк: +1 202 387 0174.", "date": "2017.11.01", "title": "Зловещ Хелоуин в Манхатън. Осем убити и 11 ранени. Атентаторът крещял \"Аллах Акбар\""}
{"url": "http://epicenter.bg/article/Napadelyat-v-Manhatan-e-rodom-ot-Uzbekistan/139781/7/0", "text": "Емигрант от Узбекистан е нападелят, който уби във вторник 8 души на алея в Манхатън, Ню Йорк, съобщават американските медии. Той е на 29 години и е пристигнал в САЩ през 2010 г.  Сайфуло Хабибулаевич Саипов вероятно е работел като шофьор в Ню Джърси. Той е ранен в корема от полицаи, които са го хванали в опит да избяга след нападението. В момента е болница.  Решението е заради атентата в Ню Йорк. В \"Туитър\" Тръмп написа, че е наредил на службите за вътрешна сигурност да засилят програмата за проверка на чужденците, желаещи да влязат в Съединените щати. \"Да бъдеш политически коректен е добре, но не и за това!\", написа Тръмп.", "date": "2017.11.01", "title": "Нападелят в Манхатън е родом от Узбекистан"}
{"url": "http://epicenter.bg/article/Yaponskiyat-parlament-preizbra-Shindzo-Abe-za-ministar-predsedatel-/139792/7/0", "text": "Долната камара на японския парламент преизбра Шиндзо Абе за министър-председател, след като досегашната управляваща коалиция на неговата Либерално-демократическа партия и партията Нова Комейто спечели внушителна победа на предсрочните парламентарни избори на 22 октомври, предадоха Асошиейтед прес и Ройтерс, цитирани от БТА.  За Абе гласуваха 312 депутати в 465-членната долна камара.  Коалицията запазва \"супермнозинство\" от две трети в парламента, което й дава възможност да промени следвоенната пацифистка конституция.  63-годишният Абе вероятно ще запази досегашните министри в новия кабинет, който ще състави по-късно днес, посочва АП.  Преди да посети Япония от 5 до 7 ноември, президентът на САЩ Доналд Тръмп каза на Абе, че Япония и Америка \"са стопроцентово заедно и че няма място за съмнения в японско- американския съюз\". Двамата лидери са в близки лични отношения и се готвят да играят голф при предстоящото посещение на американския президент, добавя Ройтерс.  ", "date": "2017.11.01", "title": "Японският парламент преизбра Шиндзо Абе за министър-председател "}
{"url": "http://epicenter.bg/article/Turski-tovaren-korab--plavasht-kray-Bosfora--e-izcheznal-ot-radarite-/139794/7/0", "text": "Турски товарен кораб с 10-членен екипаж на борда изчезна от крайбрежието на разположения в близост до Истанбул град Шиле, съобщава вестник Daily Sabah, цитиран от \"Фокус\".  Корабът с дължина 78 метра е превозвал желязна руда от Гемлик в региона Мармара, провинция Бурса, до черноморското пристанище Ерегли в провинция Зонгулдак.  Съгласно разпространената информация, бреговата охрана е стартирала операция за издирването на плавателния съд.  Съобщава се, че във водите се забелязват спасителни лодки, носещи името на кораба. Първоначалните доклади са за четирима загинали.  ", "date": "2017.11.01", "title": "Турски товарен кораб, плаващ край Босфора, е изчезнал от радарите "}
{"url": "http://epicenter.bg/article/Izvanredno--Nova-strelba-proehtya-v-Manhatan--kurshumi-sa-pronizali-bremenna-v-korema-/139822/7/0", "text": "Бременна жена е била простреляна в стомаха, докато паркирала колелото си в Манхатън в Ню Йорк, съобщава \"Дейли мейл\", цитиран от БЛИЦ. Инцидентът е станал около 7:50 часа местно време, като съобщението е за двама простреляни.  Предполага се, че нейният нападател след това се е застрелял.  Според свидетели са се чули 3 или 4 изстрела.  Все още няма информация какво точно се случва и какви са мотивите за стрелбата. Припомняме, че вчера в Ню Йорк бе извършен терористичен акт.  29-годишен узбекистанец се вряза с пикап във велоалея и след това излезе от превозното средство с фалшиви оръжия. При атаката загинаха 8 души, а 11 бяха ранени.  ", "date": "2017.11.01", "title": "Извънредно! Нова стрелба проехтя в Манхатън, куршуми са пронизали бременна в корема "}
{"url": "http://epicenter.bg/article/Kremal-podnese-saboleznovaniya-na-SASht-za--nechoveshkata--ataka-v-Nyu-York-/139828/7/0", "text": "Руската федерация е поднесла съболезнования на САЩ във връзка с „нечовешката“ терористична атака в Долен Манхатън, Ню Йорк. Това заяви пред журналисти говорителят на Кремъл Дмитрий Песков, предава TACC, цитирана от \"Фокус\".  „Съжаляваме за тази трагична, нечовешка атака“, подчерта говорителят на руския президент Владимир Путин.  В следобедните часове на 31 октомври (местно време) в Долен Манхатън, Ню Йорк, превозно средство, управлявано от млад мъж, навлезе на велоалея и се вряза в група хора. Последва сблъсък в училищен автобус. След първоначалния шок стана ясно – в САЩ е извършено терористично нападение, най-кървавото след атентатите от 11 септември 2001 г.  В резултат на терористичната атака загинаха осем души – шестима от тях на мястото на нападението, а други двама – в болница. 11 са ранените.  Министерството на външните работи на Аржентина потвърди в социалната мрежа „Туитър“, че петима граждани на латиноамериканската страна са загинали при терористичната атака в Манхатън, Ню Йорк, а още един е пострадал.  Гражданин на Белгия също е сред жертвите на нападението, потвърди вицепремиерът и външен министър на европейската държава Дидие Рейндерс. По-рано в сряда бе съобщено, че сред ранените в Ню Йорк има гражданка на Германия. Информацията бе потвърдена от външното министерство в Берлин, но не бяха представени данни за състоянието й.  ", "date": "2017.11.01", "title": "Кремъл поднесе съболезнования на САЩ за „нечовешката“ атака в Ню Йорк "}
{"url": "http://epicenter.bg/article/Balgariya-e-na-21-vo-myasto-po-chetene-v-ES/139815/6/0", "text": "България е на 21-во място по четене в ЕС.   Около 20% от пълнолетните български мъже /или почти всеки пети българин/ и 30% от българските жени /всяка трета/, са прочели поне 5 или повече книги през миналата година. Това показват данни от анализ на Евростат, посветен на културните навици на европейците и по-специално четенето на книги, информира БГНЕС.    По този показател страната ни е на 21-ва позиция от 28 възможни, при средни данни - 42 процента четящи жени в ЕС и 30 процента - мъже.    Според изследване, публикувано на сайта на Асоциация \"Българска книга\",   е: образован и живеещ в столицата или по-голям град. Четящият българин е предимно в активна трудова възраст, с по-висок социален статус, с по-високо образование и доходи и с по-престижни професионални занимания.    Аудиторията на нечетящите българи се формира предимно от непревилигированите и уязвими групи: в по-малките села и градове, по-възрастни, по-необразовани, с ниски доходи, работещи неквалифициран труд.    Според изследването -   като на първа позиция е гледането на телевизия /95 процента/, а на втора позиция - сърфирането в интернет - над 50 процента.    По актуални данни на НСИ у нас през миналата година е имало над 4000 библиотеки, като само 47 от тях са били с книжен фонд над 200 хиляди. Регистрираните редовни читатели в библиотеките са били около четвърт милион, като средно на един читател са се падали по 30 прочетени книги.    Изследването на Евростат констатира, че най-много се чете в Швеция - средно 78 процента от жените и 54 процента от мъжете, при средни показатели в ЕС - 30 процента четящи мъже и 42 процента - четящи жени.     са: Холандия - 66 процента жени и 38 процента мъже, Дания и Великобритания - по 62 процента жени и 38 процента мъже и др.    Най-малко в ЕС четат в Португалия - едва 15 процента от жените и 12 процента от мъжете. Други малко четящи нации, които страната ни изпреварва са: Унгария, Естония, Испания, Кипър, Гърция и Италия.  Според класация от тази година, съставена от Международния институт за маркетингови проучвания GFK сред 22 000 души - Китай е най-четящата нация за тази година с 36 процента активно четящо население. Следват: САЩ и Великобритания - по 30 процента, Русия - 29 процента и др. Резултатите от изследването сочат, че жените посягат по-често към книгите от мъжете - 32 процента срещу 27 процента при силния пол.      ", "date": "2017.11.01", "title": "България е на 21-во място по четене в ЕС"}
{"url": "http://epicenter.bg/article/-Zhivite---te-neka-bdyat----poetichno-muzikalna-vecher-v-pamet-na-narodnite-buditeli/139848/6/0", "text": "  Националният литературен музей и Музеят за резбарско и зографско изкуство – Трявна организираха литературно-музикална вечер „Живите – те нека бдят“ в къщата-музей „Петко и Пенчо Славейкови“, на ул. Г.С. Раковски 138.   В емоционално автентичната атмосфера, между старинните мебели и вещи, библиотеки, снимки и портрети на Петко и Пенчо Славейкови, водещата д-р Райна Дамяни въведе гостите в поетичната вечер в памет на Будителите със знакови стихове на Петко и Пенчо Славейкови, както и с благодарности към директора на Националния литературен музей, поетът Атанас Капралов, който епоел благородната мисия да възроди животът на къщите-музей на именити български поети и писатели.   След откриването и отварянето наново за посетители на къщата на Пейо Яворов и на Димитър Димов, последва тази уникална с атмосферата си поетично-музикална вечер, която се превърна за всички участници и присъстващи в истински празник и преклонение, в невероятно усещане за будителски дух и сливане на мястото и хората.   Сред гостите бяха Катя Зографова, Главен уредник на къщата-музей „Никола Вапцаров“, Димитрина Кюркчиева, поетеса, журналист и водещ на предаването „Арт-ефир“ по БНР, много поети, писатели и почитатели на литературата и духовността.   В програмата участваха творци, носители на Славейковата награда – Петър Чухов (2005, 2013, 2016), Пламен Киров (2005), Владо Любенов (2011) и Иван С. Вълев (2017).   Чувството за уникалност допълни и поетът с китара Славомир Генчев, който изпълни  песни по известни стихове, но първо прочете едно свое стихотворение, посветено на Славейкови, с което преди години е участвал в конкурса за Славейковата награда.   Изненада за вечерта поднесе поетът Емил Димитров, който показа документи с подписите на различни интелектуалци и бизнесмени от България и от Италия, главно от Комо, където е и гробът на Пенчо Славейков. Идеята е в страноприемницата, където е живял и починал, да има негов кът, което е начин да се отдаде почит за неговото творчество и път.   Част от тези италиански интелектуалци и дарители скоро ще посетят София и обновената къща-музей на Славейкови, за да се поддържа една нишка на общуване и тя  e Пенчо Славейков.   Последваха думите и стиховете на поетесата и литературен критик Анжела Димчева по повод Деня на будителите, а стихотворението и „История“ остави гостите в безмълвие и размисъл.   За финал на вечерта, гост на събитието беше поетесата Катя Кремзер, която прочете стиховете „Земя от пориви“ и „Да пусна гълъб“. Тя продължи думите на Славомир Генчев, че е жалко, че нашия народ продължава да се нуждае от будители, но творците на днешното време и тези които милеят и правят нещо за България са истинските носители на посланията нa новото възраждане.", "date": "2017.11.01", "title": "„Живите - те нека бдят“ – поетично-музикална вечер в памет на народните будители"}
{"url": "http://epicenter.bg/article/Veselina-Filipova-obogati--Italiya---zemya-s-dusha--k-oshte-emotsii/139850/6/0", "text": "След успеха на първото издание на „Италия – земя с душа” авторката Веселина Филипова допълва с нови, очарователни места своите пътеписи за la bellissima Италия. Второто издание на книгата е все така луксозно, богато илюстровано и пълноцветно, с почти два пъти по-голям обем от първото.     Диапазонът на интересите й е доста голям: от симпатичните „най-хубави села в Италия” до дизайнерски хотели, от живота по аристократичните вили край езерата на Север до простичкия живот на Юга, от средновековни замъци до барокови градини.   Читателят ще бъде очарован „да присъства” както на зимната еуфория на карнавала във Виареджо, така и на августовската страст по палиотов Сиена.   Разгръщайки лист след лист той ще съпреживее различната емоция Италия: пастелна, сгушена в себе си и мъглива като Чинкуе Тере в края на сезона. Разнолика - така, както са различни бъбривите трули на Алберобело и смълчаните саси на Матера.   В книгата има интересни легенди, любопитни факти, все малко познати места, които крият истории и тайни.   „Италия – земя с душа” не е обикновен сбор от пътеписи. Това е книга емоция, която те кара да мечтаеш за пътешествия. За да откриеш за себе си тази чудесна страна, с нейните култура и цивилизация, прекрасна кухня и вина, традиции и празници, мелодичен език и песни - все мигове, които да съхраниш в собствената си памет.    ", "date": "2017.11.01", "title": "Веселина Филипова обогати „Италия – земя с душа” с още емоции"}
{"url": "http://epicenter.bg/article/Kavkaz-e--ahilesovata-peta--na-Rusiya/139785/11/33", "text": "Преди няколко дни министърът на отбраната на Русия Сергей Шойгу заяви, че „контратерористичната“ операция в Сирия върви към приключване. Съдейки по всичко, на сирийския фронт ще има преход от активни бойни действия към политическо урегулиране. Но Русия осъзнава, че успоредно със затихването на сирийския фронт ще се нажежи положението на други фронтове. Ако разбираме WW 3.0 (Третата световна война) като хибридна война – а че това е така казват много експерти – също така трябва да кажем, че хибридните войни имат различни измерения – от киберфронтове до политически фронтове.   При това Северен Кавказ е фронт, на който Русия е слаба и който се намира не чак толкова далече, колкото Сирия. Тук продължават горещи конфликти и политически разпри. Макар Русия да сведе до минимум горещите сблъсъци, изпращайки в Сирия причиняващите главоболие „радикални“ елементи, проблемите на този регион не бяха решени.  Макар че народите, живеещи в Северен Кавказ, в определени времена да са били добри войници за руснаците, те никога не са се бояли да използват военното си майсторство срещу самите руснаци. Тази ситуация се запазва в продължение на три века: Кавказ продължава да бъде „ахилесовата пета“ на Русия. Москва, която реши проблема с Чечня, която през 90-те години на миналия век обяви независимост, по никакъв начин не може да реши проблема с Дагестан, който не иска независимост. Няма по-малка територия в света, където да живеят толкова различни народи, и днес Дагестан представлява голям проблем за Русия. Дагестан, където по време на чеченските войни местните кланове получавах мощна финансова подкрепа и имаха пълна свобода на действие, в настоящия етап представлява не по-малко сложен проблем от Сирия. Само че за разлика от Сирия Дагестан е толкова близо, че повече не би могъл да е.  В периода, когато Путин се подготвя за изборите през 2018 г., този регион е може би най-болезнената точка. За лидера, който може да решава проблеми в Близкия изток, тази ситуация може да навреди на имиджа му. От лидера, който може да има влияние в отделни региони, вътре в страната се очаква още по-голяма ефективност. Проблемът на Дагестан, който се намира на територията на Русия, Путин беше длъжен да реши с една заповед. Но местните власти или не разбираха разпорежданията му или не го слушаха. Местните ръководители, които по всякакъв начин потискаха своето население и се грижеха само за това да представят пред Москва красива картинка, не просто не решаваха тукашните проблеми, а създаваха проблем след проблем. Именно Путин преди четири години и половина насочи към Дагестан Рамазан Абдулатипов, станал президент на тази република, и му оказваше всевъзможна подкрепа. Преди всичко с помощта на подчинените на центъра сили за сигурност тук беше осъществена „чистка“ на клановете, които биха могли да причиняват проблеми.  За да не бъде обиден Магомедсалам Магомедов, който ръководеше републиката преди Абдулатипов, на него му беше предложена длъжност в Москва. В хода на специална операция на ФСС, която би могла да бъде използвана като сюжет за приключенски филми, беше задържан кметът на дагестанската столица. Други непокорни лидери на кланове Рамазан Абдулатипов изтласка извън политическата арена, и клановете престанаха да имат тежест във властта. В отговор на поддръжката на федералния център Рамазан Абдулатипов беше длъжен така да управлява републиката, че това да устройва Москва. Москва не искаше много от Абдулатипов: създаването на каста от технократи от средите на младежите, независещи от етническите групи или кланове, свеждане на корупцията до минимум, предотвратяване на навлизането на млади хора отново в редовете на радикалите, отстраняване на недоверието в държавата, възникнало при предишните администрации. С една дума възрастният и опитен Абдулатипов беше длъжен да засили доверието на жителите на Дагестан към Руската федерация и преди всичко към Путин. Тази ситуация, естествено, би трябвало да увеличи броя на гласовете в полза на руския лидер.  Близките до Запада руски изследователски центрове съобщиха в своите доклади, че проблемите на Дагестан са възникнали заради корупцията. Младежите, нямащи възможност да се придвижат нагоре по социалната стълба заради корупцията и клановите структури, се преместваха в Русия или се присъединяваха към радикалните структури. В съветските времена на всеки, който завърши университет и стане дипломиран специалист, държавата веднага даваше работа. С разпадането на Съветския съюз изчезването на тази практика доведе до увеличаване броя на младите дипломирани безработни на улиците на Кавказ. Тези млади хора нямаха възможност за намиране на легална работа. Подобно на това, което се случваше по време на арабската пролет, в Дагестан младежта също стигна до бунт, само че за разлика от събитията в арабския свят, в Кавказ беше създадено сепаратистко движение, което, като се започне от чеченския сепаратизъм, обхвана изтока на Северен Кавказ и беше подкрепяно от религиозната идентичност. Младите хора, виждайки, че зад гърба на местните администрации стои Москва, не стовариха гнева си върху тях; цялото си възмущение те превърнаха в „джихад“ против централната администрация, а именно към Москва.  Независимо от това, че регионът се намираше под властта на клановете, те повече не можеха да се противопоставят на този „джихадизъм“. С втората чеченска война конфликтите се разпространиха по целия източен Кавказ. Възникналата „Ислямска държава“ (ИД) за късмет помогна на Москва при решаването на този проблем. Руснаците откараха тази разбунтувала се младеж в пустините на Близкия изток, за да я закопаят там в пясъка. Но ето че идва краят на ИД и тази младеж, която не само не изчезна заедно с ИД, а беше обучена от тази организация, ще започне да се завръща. Ако се запази сегашната ситуация в Кавказ, то за появата на „нови борци за вярата“ в планините на Дагестан би било достатъчно ако от Сирия или Ирак се завърнат пет-десет добре обучени хора.  Медиите непрекъснато съобщават за борбата на федералните власти със спящи клетки на ИД в този регион. Когато начело на тези клетки дойдат опитни наставници, войната, която Русия приключи в Сирия, може да възникне на нейната собствена територия. Когато върху това се наслоят и други проблеми, Северен Кавказ отново ще се превърне в горещ регион. Москва, която не иска да допусне този сценарий и се опитва при всякакви условия да управлява Дагестан с помощта на местни сили, започва нов процес.  В Руската федерация влизат няколко републики с достатъчно обширни правомощия за самоуправление. Освен това областите имат свои губернатори в качеството на висши длъжностни лица и парламенти. По-рано народът избираше управляващите регионите. Но в резултат на проведените реформи Путин отмени преките местни избори на губернаторите на области и президентите на републики, въвеждайки тяхното назначаване по предложение на Москва при одобрението на местните парламенти. Впоследствие тази система беше отново изменена и сега в едни региони има назначения с одобрението на парламента, в други – президентът (губернаторът) се избира от народа. В резултат кандидат без разрешение от Москва при никакъв случай не може да отиде на избори. Но Москва като правило избира тези ръководители сред местните високопоставени чиновници и политици.  Както и в Дагестан президентите на Ингушетия и Кабардино-Балкарската република винаги са произлизали от тези региони, но са работили и са се развивали в служебната йерархия в руските федерални държавни институции. Например начело на Ингушетия е генерал Юнус-Бек Евкуров. Юрий Коков, управляващ Кабардино-Балкарската република, дойде от вътрешните органи на Руската федерация. А Рамазан Абдулатипов, свален от длъжност в Дагестан, от съветските времена заемаше висши постове в централната администрация. Единственият, който става държавен глава, без да е минал през московската апаратна школа, е Рамзан Кадиров. Това е свързано с това, че в Чечня поради опита от последните две войни човекът, изпращан от центъра, не успяваше да постигне успех. Русия, която в периода при Елцин назначи Завгаев, бивш съветски функционер, помнейки неговия неуспех, преследва в Чечня друга стратегия. На никоя от местните власти в Русия не е предоставена такава свобода на действие, каквато има Кадиров, и тази ситуация предизвиква много критики както вътре в Кремъл, така и от страна на опозицията.  Нападките против Кадиров продължават и сега, макар мащабите им да се изменят, и не е трудно да се предскаже, че така ще продължава и занапред. Но Чечня е особен регион, който изисква детайлен анализ. През последните 15 г. Русия усъвършенства всички приемани от нея в Чечня тактики и успешно ги използва също така и в чужбина. На Русия даже се удаде да се договори с воюващите против нея чеченски екстремисти и да ги използва като военна сила вътре в страната и извън пределите й.  Ако се върнем към Дагестан и Абдулатипов, трябва се подчертае, че тук Москва трябва да преследва нова внимателна вътрешнополитическа стратегия. В наши предишни статии сме обръщали внимание на това, че в Русия бият камбаните за преход от федеративно към унитарно устройство. Федералният център, не продължавайки договора за разграничаване на пълномощията с Татарстан, показва, че сега в проблемните райони ще действа централизирано управление. Неуспехът на Рамзан Абдулатипов вече толкова се набива в очите, че добре познаващи Кавказ анализатори като Максим Шевченко и Руслан Курбанов доведоха тази ситуация директно до вниманието на Путин. Но за да приеме Кремъл такова решение, нямаше да са достатъчни няколко оплаквания от експерти.  Кремъл следи равнището на поддръжка за ръководителите на регионите сред населението с помощта на държавните изследователски центрове. Последната капка, препълнила чашата на търпението, беше традиционното общуване на Путин с народа по пряка линия. Всяка година руският ръководител в директен телевизионен ефир отговаря на въпроси от руснаци. По време на предишните телевизионни мостове хората, обръщащи се към президента, го хвалеха или задаваха въпроси за неговия личен живот. Но тази година директната линия с президента порази цяла Русия. Зададените в програмата въпроси бяха толкова твърди, че не издържаха на никаква цензура.  Естествено, имаше и много други такива проблеми като, например, провала на Абдулатипов, свързан с провеждането на мероприятия във връзка с годишнината на град Дербент. Но всичко това може да бъде само спомагателен фактор, подтикващ Кремъл към приемането на такова решение. В резултат заедно с кадровото разместване в Дагестан Кремъл смени ръководителите на десет региона. Само че новото назначение в Дагестан се оказа най-странното от всичко, което се е случвало в Северен Кавказ през цялата нова история на Русия. Ръководителят, когото Кремъл изпрати в Дагестан, не беше от региона, и е натрупал влияние изпълнявайки задачи, възлагани му на федерално ниво. За Владимир Василев това назначаване може да се оценява като заточение. В същото време се смята, че Путин дава важния пост на чиновник, на когото вярва и който му е близък приятел.  В миналото на Владимир Василев винаги са били възлагани критично важни задачи. В неговата биография има особени мисии, от „Норд-Ост“ до Беслан. Т.е. Путин в миналото е поръчвал на Владимир Василев решаването на най-важни задачи. Особено след терористичните актове на Дубровка и в Беслан Русия по кардинален начин промени отношенията между центъра и регионите. Ако за глава на републиката Путин назначава чиновник, на когото вярва толкова много, значи той очаква от него изпълняването на необичайни задачи. Русия прави твърда стъпка против войната, която може да се върне на нейна територия, а също така дава ясен сигнал на елита в тези републики и в други региони, отклоняващи се от политическата линия на федералния център. С това назначаване старата федеративна Русия, която познавахме всички, изчезва, а новата Русия укрепва своите позиции на фронтовете на хибридната война в чужбина и вътре в страната. Макар сирийската война да приключва, WW3.0 продължава. Русия вижда това и предприема стъпки, за да бъде готова на близките фронтове.  --------- ", "date": "2017.11.01", "title": "Кавказ е „ахилесовата пета“ на Русия"}
{"url": "http://epicenter.bg/article/D-r-Kaloyan-Metodiev--V-Balgariya-vinagi-ima-usloviya-za-predsrochni-izbori--tova-e-demokratsiyata/139802/11/34", "text": "    - Защото българското здравеопазване се оказва черна дупка, начело със Здравната каса. Има много корупция и интереси и затова здравните министри „горят като факли“ един след друг. Между другото, само една партия по време на предизборната кампания си позволи да говори за „бяла мафия“, но беше маргинизалирана. Изумявам се последните дни като слушам колко добър човек и специалист е здравният министър. Не мога да разбера какво общо има това с политиката?    - При Добрев парламентарната група бламира Борисов. Той публично искаше оставката още преди заседанието. При правителството той вече е принципал и няма с кого да се съобразява. С този ход той предпази кабинета от разрастване на скандала и не му позволи да се развие. От гледна точка на ПР това е напълно правилно. Тоест, действа се където и колкото се може, за да се минимизират щети от скандали.    - Не съм специалист по темата здравеопазване, но от политическа гледна точка е монополът на „Здравната каса“. Над 2/3 от депутатите в настоящия парламент са избрани от партии, чието обещание беше за премахване на този монопол. Включително ГЕРБ и БСП. Не може да се пълни една каца, която е пробита и апетитът ѝ за финанси постоянно да расте. Същевременно обществото е все по-недоволно от услугите ѝ, тъй като здравеопазването се финансира от вноските на всички граждани, затова е нормално да има политически интерес към него. В България то не е преобладаващо частно.    - Защото е болно и защото е обществен дразнител. Лекарите и сестрите се махнаха масово от България. По региони няма специалисти, а на места изчезват и самите болници. Едни плащат здравни осигуровки, а други не, но въпреки това ползват системата. Особено важно е какво става там в контекста на демографската картина на България. Милиони стари хора, които имат нужда от много повече здравни услуги и намаляващи млади. – това е социална бомба за бъдещето. Тоест ще се изисква драконовско харчене на парите оттук насетне, ако искаме тя да не избухне.    - Правителството е стабилно само откъм парламентарна подкрепа и липса на алтернатива. БСП около Нинова се съвзема, тя е силов играч и започна да ги притиска. Ако не го прави, вътрешните ѝ проблеми ще я засмучат. Напрежението постоянно ескалира и няма да спре. Скандалите и оставките вече са ежедневие, тоест имаме условия за динамична политика.    - Нормално е да има сблъсък около бюджета – там се вижда кой е управляващ и кой опозиция. Това е ключова разделителна линия.    - Може. Въпреки че мнозина твърдят, че няма условия, аз мисля, че винаги има условия за избори. Това е правило на демокрацията. Вотът на недоверие няма да доведе до това. При качеството на този парламент, в който има прекалено много хора с просташко поведение, каруцарски език, без политическа култура или някакви идеи, се опасявам, че всеки вот на недоверие ще се изроди в това, което наблюдавахме през изминалия месец – скандали от най-долнопробно ниво. България, за жалост, е обез-елитена, ако мога да измисля такава дума. Политическото ниво е на санитарния минимум.   ", "date": "2017.11.01", "title": "Д-р Калоян Методиев: В България винаги има условия за предсрочни избори, това е демокрацията"}
{"url": "http://epicenter.bg/article/Ivan-Granitski--Denyat-na-buditelite-e-oskvernen-ot-Helouin--Pozorno-e-podmenyaneto-na-tsennosti-/139827/11/0", "text": "                     ", "date": "2017.11.01", "title": "Иван Гранитски: Денят на будителите е осквернен от Хелоуин! Позорно е подменянето на ценности!"}
{"url": "http://epicenter.bg/article/Skandalite-bez-kray-otvaryat-vrata-za-nov-politicheski-proekt/139838/11/0", "text": "От известно време България живее в перманентен политически скандал.  Ситуация, при която някои стойностни разкрития се редуват с клюки, дребно заяждане, взаимни обвинения, изясняване на отношенията през медиите, овехтяла реторика от парламентарната трибуна, статуси във фейсбук, оставки – някои приети, други – не, нерви, пресконференции на пожар, конгреси с отворен край и още, и още... За резултата от изброеното дотук дава представа последното социологическо проучване на Маркет Линкс. Заглавията в медиите хванаха основната интрига: разликата между ГЕРБ и БСП е 3,4% (повечето предпочетоха да я закръглят на близо 4%). Сондажът предлага обаче още редица данни и тенденции, от които политическият елит и партийните мозъчни тръстове би трябвало да са направили изводи. Ако не са, време е да ги направят.    Очевидно, някои от разкритията на БСП не удрят съвсем на камък и не биват възприемани от публиката като „фалшиви новини“.  Да критикуваш не е достатъчно. Трябва да покажеш как ще го направиш ти, ако си на мястото на критикуваните. Корнелия Нинова подсказва рецептата „смяна на модела“. Проблемът е, че няма да може да изгради друг модел, докато в нейната партия дрънкат оръжия.   Малките са в две категории – едните са в парламента, другите – не. Но и двете категории вече започват да „потъват“ в социологическите проучвания. Гласът на извънпарламентарните трудно се чува в голямата политическа глъчка. „Воля“ е без образ, без идеология, която ту гласува с управляващите, ту с опозицията. Критерият за решенията й остава напълно неясен.  Две от парламентарните сили – Обединените патриоти и ДПС, копират войната между двете големи. Дори само формално погледнато прилика има – едните са в управлението, другите във властта. Но и тонът между тях се изостри до крайност. От старта на правителството досега Движението последователно оспорва присъствието на националистите във властта. Остро и ултимативно бе поискана оставката на вицепремиера Валери Симеонов. Но вместо да разколебае, това още по-здраво обедини обединените вече патриоти.  Случващото се не е подчинено нито на политическа логика, нито на ясни политически правила.  Ако трябва да обобщим шеговито, въпреки че едва ли на някого му е до смях, оставката на Делян Добрев не беше приета, защото БКП преди десетилетия взривявала църкви... Тази на Антон Тодоров беше гласувана, но с неприкрито прискърбие за загубата на толкова ценен кадър, компенсиран с работно място в партийната централа.  Ако се върнем още по-назад, Лазар Влайков бе изключен (за пореден път!) от партията и бе остранен от председателското място на Общинския съвет в Септември след като с оръжието му бе убит човек (според сегашната версия). Но дали е още общинар, не знам. В сайта на общината четем, че той продължава да е член на Общинския съвет, а срещу името му пише ГЕРБ.  Най-пресният случай е с оставката на здравния министър.   Проблемите са в ехото на скандала. В неговия отворен край.   Оттам нататък управляващи да говорят за лобита, които го били отстранили, е контрапродуктивно. Лобита?!   Как така държавата е безсилна пред лобита, когато българското здравеопазване е пред абсолютен колапс? Когато линейки от Турция взимат български пациенти с онкологична диагноза? Когато огромна част от българските лекари и медицински сестри работят в чужбина , а останалите тук трябва да носят паникбутони? Който е писал опорните точки на защитата на ГЕРБ очевидно е в добро физическо здраве. Подчертавам – физическо.  В демокрацията наистина има правила, които трябва да се спазват.    Норма е също така, че политиката е сблъсък на идеи, не на персонални желания.  Тук сблъсък на идеи обикновено няма, има скандали, които завършват с внушения, полупризната вина, обиди към политическия опонент, закани, заплахи. Или с прибързани и самодейни политически решения като конгрес на ГЕРБ да запишел изрично, че няма да прави коалиция с „дивашката опозиция БСП“.  Да го кажем направо –   Нормално е всяка партия да иска властта, независимо дали е най-голямата опозиционна сила или тепърва сяда да си пиша устава.  Тук е голямата опасност. Освен рейтинга на политици и партии,   Трите изключения са президентство, армия, църква. На дъното са съдебна система и парламент.  Само шест месеца след като започна работа Народното събрание има едва 12% доверие. Същото Народно събрание, където текат уж големите политически сблъсъци. Където парламентарни комисии правят внушения за лобизъм и изправят българската военна авиация пред финала на нейното съществуване. (Впрочем, от целия поток на новини, който обилно залива българските граждани, чуждите медии рядко открояват такива.  С изключение на една в последно време – за отказа на военните летци от „Граф Игнатиево“ да изпълнят учебните си полети.)   Политическият елит, очевидно загубил цел и посока, залага на обстоятелството, че в момента нямало политическа алтернатива. Твърдение, което непрекъснато усилва чрез медиите. Но в ситуация, при която гражданите нямат доверие в основните институции на държавата, алтернатива винаги ще се намери.  По-добра или по-лоша от сегашната е съвсем отделен въпрос. ", "date": "2017.11.01", "title": "Скандалите без край отварят врата за нов политически проект"}
{"url": "http://epicenter.bg/article/Otkriha-tyaloto-na-izcheznalata-Stoyanka-ot-burgaskoto-selo-Cherni-vrah-/139798/3/0", "text": "Току-що спасителни екипи откриха тялото на изчезналата при потопа Стоянка от каменското село Черни връх, предаде Флагман.бг. Трупът на жената е намерен в Мандренското езеро в района на село Димчево.  Стоянка изчезна точно преди една седмица по време на потопа.  Акцията по издирването не бе прекратена дори и при лошо време. Всеки ден спасителни екипи от различни институции - ИАРА, Агенцията по храните, пожарна, гранична полиция, планински спасители, водолази с тежко оборудване и десетки доброволци.  Тялото на жената е открито ден след като съпругът ѝ Димитър почина в МБАЛ \"Бургасмед\".  ", "date": "2017.11.01", "title": "Откриха тялото на изчезналата Стоянка от бургаското село Черни връх "}
{"url": "http://epicenter.bg/article/Evropeyskite-fondove-shte-iztaneyat-za-korumpirani-darzhavi/139812/3/0", "text": "Комисарката по правосъдието Вера Юрова (Чехия) заяви след посещение в България в края на миналата седмица, че ЕС трябва да обвърже силно върховенството на закона с кохезионните фондове, на които разчитат най-много по-бедните държави в съюза.   „Трябва да използваме по-добре еврофондовете в подкрепа на върховенството на закона (...) По мое мнение трябва да обмислим как да създадем силна зависимост между върховенството на закона и кохезионните фондове“, каза тя в Хелзинки, Финландия.   Сайтът „ЕЮ Обзървър“, който я цитира, предполага, че думите й са адресирани към Полша и Унгария заради отказа им да приемат отредените им за релокация мигранти. Но, гостувайки в България, тя изрази разочарование от правовия ред в страната: \"Всеки път, когато се срещна с г-н (Сотир) Цацаров и когато имам възможност да обсъждам с него реформата и работата на прокуратурата и нейните структури, според мен той дава убедителни знаци за напредък. Винаги когато се срещна с него, оставам с впечатление, че всичко в България е наред. След това виждам фактите, цифрите и резултатите и в мен се появяват съмнения относно това дали всичко е наистина прекрасно.\"   Юрова обясни в Хелзинки, че \"не би могло да има ефективна регионална и кохезионна политика без върховенство на закона, защото корупцията и измамите биха оставили отпечатък“.   От 10 години единствено България и Румъния са под специално наблюдение в ЕС заради корупция на високо равнище. Този месец предстои да излязат поредните доклади на Еврокомисията за състоянието на съдебните им системи. Очаква се обсъждането на следващата многогодишна финансова рамка на ЕС, което ще започне през май по време на българското председателство на Съвета на ЕС, да включи за първи път критерия „борба с корупцията“ като условие за отпускане на еврофондове. За това настояват някои нетни донори (богати държави), които търсят основание да не увеличават вноските си в бюджета на ЕС след появата на финансова дупка от 10-12 млрд. евро годишно заради излизането на Великобритания от ЕС.   Еврокомисарят по бюджета Гюнтер Йотингер, който пое поста от внезапно напусналата Кристалина Георгиева, заяви на идване в България миналата седмица, че ще предожи „нова сделка“ (new deal) на държавите нетни донори и на нетните бенефициенти като България, и заедно с това призова българите да изпращат в Брюксел сигнали за корупция при усвояването на еврофондовете.", "date": "2017.11.01", "title": "Европейските фондове ще изтънеят за корумпирани държави"}
{"url": "http://epicenter.bg/article/Gen--Botsev-kam-lichniya-sastav-na-aviobaza-Krumovo--Vapreki-trudnostite-izpalnyavate-zadachite-otlichno-/139826/2/0", "text": "„Благодаря, че продължавате традицията на поколенията крумовци, посветили себе си на военната вертолетна авиация, и безспорно отстоявате мястото на военното формирование във вида въоръжени сили, в Българската армия, в системата за национална и колективна сигурност“. Това заяви днес, 1 ноември, началникът на отбраната генерал-лейтенант Андрей Боцев в обръщението си към ръководството и личния състав на 24-а авиационна база - Крумово по случай 56 години от нейното създаване.  „Въпреки ресурсните ограничения, липсата на части, отлаганата с години модернизация – всичко това, което обезсърчава и изпитва волята на всеки воин да се доказва в професията, вие ежедневно показвате, че искате и можете да изпълнявате отлично функциите и задачите си, да се мерите по качества с колегите си от държави с много по-голяма финансова осигуреност и техническа обезпеченост“, категоричен беше началникът на отбраната.  Генерал-лейтенант Боцев акцентира върху значимия принос на 24-а авиационна база към изпълнение на третата мисия на Въоръжените сили. Той оцени високо участието на екипажи през изминалото лято в овладяването на пожарите в районите на Бургас и Кресна, както и при потушаване на огнената стихия в Република Македония и на територията на Черна гора. Началникът на отбраната отбеляза и достойното представяне на личния състав на авиобазата в национални и международни учения и тренировки.  Със своя заповед генерал-лейтенант Андрей Боцев награди военнослужещи, отличили се с професионализъм, самоотверженост и отговорност при изпълнение на поставените задачи. Награди връчиха също командирът на Военновъздушните сили генерал-майор Цанко Стойков и командирът на 24-а авиационна база бригаден генерал Димитър Иванов.  По повод празника бяха поднесени венци и цветя пред паметника на загиналите летци и авиационни специалисти в авиобазата.  Пред гостите на тържеството военнослужещите от 24-а авиационна база представиха статичен и динамичен показ на авиационна техника. Те демонстрираха своята професионална подготовка при гасене на пожари с вертолет Ми-17, десантиране по способа „бързо въже“, медицинска евакуация с вертолет „Кугар“, прикриване и осигуряване с вертолет Ми-24 и въздушно разузнаване с вертолет „БЕЛ“-206.  ", "date": "2017.11.01", "title": "Ген. Боцев към личния състав на авиобаза Крумово: Въпреки трудностите изпълнявате задачите отлично!"}
{"url": "http://epicenter.bg/article/Obshtina-Mineralni-bani-shte-izgrazhda-dovezhdasht-kolektor/139829/2/98", "text": "Община Минерални бани обяви обществена поръчка за изграждане на довеждащ колектор и ПСОВ в село Боян Ботево и довеждащ колектор от село Ангел войвода до съществуващата канализация на Боян Ботево.   Прогнозната стойност на поръчката е 2.4 млн. лв. без ДДС. Критерият за избор на изпълнител е цената. Участниците в процедурата трябва да са вписани в Централния професионален регистър на строителя към Строителната камара за изпълнение на строежи от категорията строеж, в която попада обектът на поръчка – четвърта категория, втора група, и да притежава удостоверение за вписване в регистъра за изпълнението на тези строежи.   От тях се изисква да са изпълнили дейности с предмет и обем, идентични или сходни с тези на настоящата обществена поръчка най-много за последните 5 години от датата на подаване на офертата.", "date": "2017.11.01", "title": "Община Минерални бани ще изгражда довеждащ колектор"}
{"url": "http://epicenter.bg/article/Georgi-Markov--Borisov-i-Tsvetanov-sa-kato-siamski-bliznatsi--Ediniyat-ne-mozhe-bez-drugiya-/139831/2/0", "text": "\"Борисов и Цветанов са като сиамските близнаци. Единият не може без другия. Партията не може без Борисов, който е неоспорим лидер, мажоритарно избран министър-председател, но ГЕРБ не може да е толкова силен и без Цветанов, който много добре е изградил структурите. В ГЕРБ има класическо разделение на властите - партията и изпълнителната власт се ръководят от Борисов, докато Цветанов се занимава с парламентарната група и структурите. Двамата са образец за спортсменски отношения и колегиалност.\" Това казва в интервю пред в. \"Марица\" депутатът от ГЕРБ и бивш конституционен съдия Георги Марков.  \"Парламентът като институция е известен с острите дебати и политически сблъсъци. Бил съм депутат във Великото Народно събрание 1990 година, мажоритарно избран и си спомням какви драми имаше тогава. Стигна се до гладна стачка, в която участвах\", отговаря Марко ва въпрос относно напрежението между управляващи и опозиция в парламента.  \"Беше направен опит от опозицията за компрометиране на Делян Добрев - знакова фигура в ГЕРБ. За това, че има кум или братовчед зам.-кмет в Хасково, се вдигна голям шум. Но Конституцията защитава братовчедите и всеки може да се счита спокоен на своето място. Добрев изпадна в тежко психическо състояние, защото е честен човек. Подаде оставка, но ние не я приехме, защото неговото волеизявление е формирано в резултат на невероятен психологически и истеричен натиск. Сега се надявам КС да се съобрази с решението от 1993 година, където е посочено, че оставките на депутатите се гласуват, стига да не са в резултат на насилие, заплаха, измама или психически натиск\", коментира той.  \"А иначе скандали ще има още. Някои от тях се преувеличават - като опитът да се изкара, че има проблем между Борисов и Радев. Те сигурно не се обичат, но мисля, че отношенията им са нормални. В синхрон действат във външната политика. Ако се върнем назад, ще си спомним за напрежението между Иван Костов и Петър Стоянов, между Желю Желев и Филип Димитров, а да не говорим за Първанов и Станишев, които дори си разцепиха партията. Докато неотдавна Борисов се раздели много спортсменски с Плевнелиев и смятам, че така ще се раздели и с президента Радев\", увери бившият конституционен съдия.  \"Като нов депутат от гражданската квота на ГЕРБ мога да кажа, че от началото на този парламент министър-председателят не е дошъл нито веднъж на събиране на групата. Премиерът не иска да влияе върху решенията на депутатите. Борисов се е съгласил с оставката на Добрев, но нито има времето, нито има възможността надълго и нашироко да живее с такива проблеми, като се има предвид какво му е на главата. Той постигна много във външната политика - договора с Македония, Балканската четворка във Варна, успя да извоюва Юнкер публично да заяви да влезем в Шенген и еврозоната, постигна точка от дневния ред догодина лидерите на 27-те страни да бъдат на една маса с лидерите на Западните Балкани, които не са в ЕС. Разнобой няма, тъй като и за децата е ясно, че ГЕРБ без Борисов не може да съществува. Той е единственият български политик, станал за трети път премиер, спечелил четири пъти поред парламентарни избори и единственият български политик еднозначно приет в Европа, която в момента е силно разделена на Западна и Централна\" обясни Георги Марков.  На въпрос за оценката му за третия мандат на Бойко Борисов, той сподели: \"Тежък мандат, но той досега не е карал леки. Или трябва да управлява в правителство на малцинство или в коалиция. А винаги, когато се прави коалиция, има проблеми. Но мисля, че мандатът върви добре. В България се случиха много положителни неща във външнополитически аспект, важни за нашата страна, които вече споменах. А във вътрешната политика също има напредък - вдигнаха се пенсиите, има икономически растеж, прави се всичко възможно да се вдигат доходите на хората в една изключително изстрадала страна като нашата. На практика Борисов е най-успешният български премиер в последните години и няма алтернатива. От БСП пак говорят за вот на недоверие и избори, но Борисов ще ни управлява, докато му омръзнем.\"  ", "date": "2017.11.01", "title": "Георги Марков: Борисов и Цветанов са като сиамски близнаци. Единият не може без другия "}
{"url": "http://epicenter.bg/article/Mustafa-Karadaya--Neprekasnato-ni-vrashtat-v-groznite-vremena-na--vazroditelniya-protses-/139833/2/48", "text": "Внесените от ДПС промени в Закона за гражданската регистрация предизвикаха бурни дебати в парламента. Искането на движението имената, дадени на български турци по време на т.нар.“възродителен процес“ да бъдат заличени от ЕСГРАОН, очаквано предизвикаха яростна съпротива от парламентарната група на „Обединени патриоти“.   По време на дебатите, народната представителка от ДПС Велислава Кръстева се обърна към патриотите с думите: \"Вие сте камък на шията, който ще потопи ГЕРБ.  а вий...вий сте идиоти\".   Отговор от трибуната на парламента веднага пе поискан от депутата от „Атака“ Станислав Станилов, който произнесе силно емоционална реч. \"Една незаконна партия, която ни нарича идиоти, са точното олицетворение на идиотизма. Аз и ние от \"Атака\" никога не сме си позволявали такива думи. Къде ви е заедността, която прокламирате? Работил съм и расъл с турци и в моята работа имам квота за турци\", каза професорът -националист.   , които му викаха от местата си. Атакистът им отговори от трибуната: \"Престанете да ревете насреща ми. Аз не мразя турците, но вие създавате този език на омразата.\"   Тогава думата поиска депутатът от „Обединени патриоти“ Павел Шопов, който е известен с това, че през 2005 г. прави многократни опити да стане народен представител от ДПС, но кандидатурата му не е одобрена. Историята за неуспешните опити на днешния националист от „Атака“ да стане депесар бе многократно разказвана от парламентарната трибуна в предишни НС.   Днес Шопов нарече Велислава Кръстева \"еничарка\". \"Аз не се обиждам от думите на една еничарка. Нашата задача и цел тук е да се борим срещу чуждия турски национализъм. Ние се справяме и еничарката явно се ядоса\", обяви атакистът.   Заради разгорещяването на дебата се наложи и намесата на председателя на ДПС Мустафа Карадайъ. Той защити промените в Закона за гражданската регистрация, разказвайки семейна драма. \"Баща ми почина през 1973-та година, аз бях на 3 години. Той почина с рождените си имена и по време на последвалата смяна на имената никой не го е питал дали иска или не иска да му се смени името. Просто защото не можеше, но имената му бяха сменени. Включително и надгробните камъни бяха откраднати от режима. До 90-та година никой не ни е питал как му е рожденото име, но и до днес, когато ми се налага да получа документи, ми се задава въпроса как му е било държавното име. Мен, нас, непрекъснато ни връщат в онези грозни времена\", каза председателят на ДПС.   На финала на дебатите, с гласовете на управляващите, законопроектът бе отхвърлен. Гласуваха 150 народни представители, като \"за\" бяха единствено от ДПС.", "date": "2017.11.01", "title": "Мустафа Карадайъ: Непрекъснато ни връщат в грозните времена на „възродителния процес“ (видео)"}
{"url": "http://epicenter.bg/article/Karvishta--naylon-i-zarzavat-na-veganskiya-protest-v-tsentara-na-Sofiya--SNIMKI-I-VIDEO--/139844/2/0", "text": "Право на живот за всяко животно на планетата Земя поискаха вегани и техни съмишленици на протест в центъра на София. Събитието се състоя на Световния веган ден, предаде бТВ.  Както и при предишни подобни акции, протестът включваше и театрален елемент с „клане”, „опаковане” и „приготвяне” на живи хора – със съответните количества изкуствена кръв. Според участниците, яденето на месо е не само нехуманно, но и вредно за здравето.  Те скандираха: \"Месото е болка и страдание!\"  „Да защитим нашите безгласни и безправни приятели. Нека да покажем, че животните могат да разчитат на нас, да бъдем техният Глас! Техните закрилници!”, написаха организаторите на мероприятието във „Фейсбук”.  ", "date": "2017.11.01", "title": "Кървища, найлон и зарзават на веганския протест в центъра на София (СНИМКИ И ВИДЕО) "}
{"url": "http://epicenter.bg/article/NIM-shte-ima-otnovo-vremenen-shef/139845/2/0", "text": "   ", "date": "2017.11.01", "title": "НИМ ще има отново временен шеф"}
