{"url": "http://epicenter.bg/article/Plamna-barziyat-vlak-ot-Burgas-za-Sofiya-/179772/2/0", "text": "Локомотивът на влак от Бургас за София се е запалил тази вечер. Това съобщиха от БДЖ.  От 19:05 часа е преустановено движението на влаковете в участъка между гарите Стара Загора и Чирпан поради възникнало възпламеняване в машинното отделение на локомотива на бързия влак № 8602 от Бургас за София. След преминаване на композицията през гара Свобода машинистите забелязват дим, който излиза от машинното отделение на локомотива.  Локомотивният персонал незабавно предприема необходимите действия по спиране на композицията и отделяне на локомотива от състава на влака. Използвани са наличните пожарогасители и веднага е подаден сигнал до Главна дирекция \"Пожарна безопасност и защита на населението\", чиито екипи са реагирали своевременно и в момента са на място за допълнително обезопасяване на локомотива, поясниха от железницата.  Във влака пътуват 67 души, които изчакват във вагоните от композицията да бъдат изтеглени в гара Свобода с друг локомотив, след което ще бъдат превозени с автобуси до гара Чирпан и ще продължат пътуването си с влак до София.  Превоз с автобуси между гарите Свобода и Чирпан ще бъде осигурен и за пътниците от бързите влакове от Варна за Пловдив и от София за Стара Загора, както и за един пътнически влак от Пловдив за Стара Загора, уточняват от БДЖ.  ", "date": "2019.04.09", "title": "Пламна бързият влак от Бургас за София "}
{"url": "http://epicenter.bg/article/Tomi-Nikolov-podade-ostavka-kato-zamestnik-oblasten-upravitel-na-oblast-Sofiya-/179720/2/0", "text": "Заместник областният управител на област София Томи Николов подаде оставка пред министър-председателя Бойко Борисов. Това съобщиха от правителствената информационна служба.  В мотивите си към нея Николов посочва медийни публикации и необходимостта от тяхното изясняване.  Оставката на зам.-областния управител е приета от премиера Борисов.     В него се твърди, че Николов и съпругата му Ивелина Джартова, която е общински съветник на София от квотата на ГЕРБ, са построили къща в имот в края на село Сеславци, който кадастър въпросният имот бил земеделска земя. Според действащия ОУП на Столична община за този имот, той бил отреден за озеленени терени и върху него не се допуска строителство, с изключение на инженерни мрежи и алеи. Оказва се, че на 24 ноември, 2009 година Николов и Джартова купуват имота за едва 700 лева.   В материала на \"Биволъ\" се твърди още за съмнителни сделки на Николов, докато е бил \"на властова позиция\" в Софийска община като кмет на район Кремиковци. Зам.-областният на София-град Томи Николов се прочу покрай скандалната продажба на царските конюшни, пише сайтът. Но в личен план имотните придобивки на Николов и членове на неговото семейство се оказват много мащабни.   Генезисът на най-апетитните от тях е в съмнителни заменки със Софийска община, докато Томи Николов е на властова позиция там.  От 1999 до 2007 г. Томи Николов е районен кмет на район Кремиковци. Още през 1999 г. той и бившата му съпруга купуват от общината апартамент в кв. Хаджи Димитър за 7000 лв. През 2004 г. синът на Томи Николов – Александър, е включен в списъка на крайно нуждаещите се за жилище на район Кремиковци, където кмет е баща му, пише изданието.   Томи Николов е част от скандала с продажбата на Царските конюшни. Той заедно с бившият вече областен управител на София Веселин Пенев, излъчен от РБ и назначен от премиера Бойко Борисов продават т.нар. царски конюшни, 7 декара и половина на пъпа на София, кв. „Оборище”, на 100 метра от паметника на Васил Левски, за сумата от 658 870 лв. Тоест по 90 лв. на квадратен метър. Скандалът костваше оставката на Пенев, но Томи Николов тогава беше спасен, твърди още \"Биволъ\".  ", "date": "2019.04.09", "title": "Доминото рухва! Томи Николов (ГЕРБ) подаде оставка като зам. -областен управител на област София "}
{"url": "http://epicenter.bg/article/Panayot-Reyzi-ne-podava-ostavka-kato-kmet-na-Sozopol/179728/2/0", "text": ".   „ Не съм подавал оставка като кмет на Созопол“, каза Рейзи пред Радио Бургас.         се посочва в съобщението на ГЕРБ   Пред Радио Бургас    Постоянно атакуват всички мои досегашни съпартийци, когато се издънят, че по този начин създаваме черно петно на партията. Затова аз реших да си подам оставката от председател на структурата в Созопол, а    В понеделник спецсъдът отстрани от длъжност Панайот Рейзи и главния счетоводител на общината Златка Мусева. Според прокуратурата те са източили около 2 млн. лева от общинския бюджет.    ", "date": "2019.04.09", "title": "Обрат! Рейзи се опълчи на Борисов: Не съм подавал оставка като кмет на Созопол, напускам само ГЕРБ!"}
{"url": "http://epicenter.bg/article/Korneliya-Ninova-vnese-dokumenti-za-registratsiya-v-TsIK-za-evrovota/179738/2/0", "text": "\"БСП за България\" внесе документи за регистрация в ЦИК за евровота.   \"Внесохме 6000 подписа, получихме № 6 във входящия регистър. Бихме искали да се обърнем към всички българи - и тук, и в чужбина: \"Гласувайте! Европа не е нещо далечно и незначимо!\" Много е важно какви хора ще изпратим там, не просто да получават високи заплати, но да защитават българския интерес. От това зависи дали и Европа ще бъде важна за всеки българин. Защото от това зависи дали ще има инвестиции и доходи, дали ще има младежки план\", каза лидерът на БСП Корнелия Нинова пред медиите, след като внесе документите. Тези избори са изключително важни, гласувайте за която партия сте преценили, но бъдете активни, повтори призива си Нинова.   Лидерът на БСП подчерта с каква още са важни предстоящите избори за Европарламент - могат да сложат началото на промяната в България. Но не просто една партия да си тръгне и друга да седне на нейното място и вкичко да продължи по старому, а да се промени моделът от последните 30 години, бе категорична тя.   Това е голяма задача на цялото българско общество, не можем да се справим сами, бе откровена Нинова. Запитана БСП ще напусне ли ПЕС, Нинова отговори: \"Откъде дойде това?! Нито имаме намерение да напускаме, нито ПЕС има намерение да ни гони!\"   После медиите върнаха разговора към приключилото вчера заседание на КСНС. Различните власти трябва да имат свои представители в антикорупционната комисия, за да има взаимно възпиране на властите.   \"Премиерът си измисля внушения, когато премиерът няма аргументи по сериозната тема за размерите на корупцията, обхванала всички нива на управлението на страната\", каза Нинова по повод изявлението на премиера Бойко Борисов след КСНС. Той заяви, че предложената от президента декларация е била предизборен подарък за БСП.   „Антикорупционният закон, който предложихме и вчера не е нов. Точно преди една година ние водихме тази дискусия. И тогава, и сега оставаме на същото мнение, че трябва различните власти: президентска институция, изпълнителна и законодателна заедно да имат своите представители там, за да има и взаимен контрол на институциите. Това е принципен и конституционен въпрос. Днес мнозинството в парламента е на ГЕРБ, президент е Румен Радев, утре може ситуацията да е различна. Въпросът е принципен, който и да е на тези места да има взаимно възпиране и разделение на властите, а не едни управляващи да си назначават хората, които да ги управляват. Виждате, че този модел на антикорупционен закон вече даде своите дефекти. Пламен Георгиев, назначен от Цветанов трябва да проверява Цветанов, след като самият Пламен Георгиев е в конфликт“, заяви лидерът на БСП.   Ние не приемаме закон, правен за един президент и за едно Народно събрание, изтъкна Нинова. \"Управляващите променят условията, на които трябва да отговаря председателят на КПКОНПИ, защото го правят за специален човек\", подчерта тя. На въпрос дали БСП ще влезе в Народното събрание за отстраняването на Пламен Георгиев от КПКОНПИ, Нинова посочи, че това няма да се случи.   „Мнозинството избра Пламен Георгиев и тогава гласувахме против. Имахме аргументи, не ни чуха, избраха си го. Сега им предлагаме да си го сменят. Вместо това пристъпват към поредната грешна стъпка. Променят закона за КОНПИ, като променят условията, на които трябва да отговаря председателя, защото го правят отново за специален човек. За пореден път законите в България, които правят ГЕРБ, са за специални хора“, каза още Нинова.   Запитана кой трябва да назначава председателя на КПКОНПИ, Нинова припомни, че социалистите от една година твърдят, че това трябва да е президентът, който и да е той. „Ние не приемаме закон за един президент и за едно Народно събрание. Те приемат по три-четири промени правят за една година. Ние искаме твърдо и постоянно законодателство“, продължи лидерът на БСП.   Нинова изтъкна, че няма защитени априори лица. „И президентът го каза – от президент, премиер, кметове, общински съветници, всички сме равни пред закона. Нека институциите в България да прилагат законите еднакво към всички ни, независимо от политическата ни принадлежност и длъжностите, които заемаме“, допълни Нинова.    Документите внесоха лидерът на БСП Корнелия Нинова, заместник-председателите на ПГ на \"БСП за България\" Георги Свиленски и Христо Проданов, депутати и младежи от Младежкото обединение в БСП. Водач на листата на левицата е Елена Йончева. Очаква се цялата листа да бъде наредена на Пленум в неделя. Приемът на документи за регистрация в ЦИК започна на 5 април. ", "date": "2019.04.09", "title": "Лидерът на БСП подаде документи за регистрация в ЦИК:Внесохме 6000 подписа, получихме №6 в регистъра"}
{"url": "http://epicenter.bg/article/Svetoven-forum-na-informatsionnoto-obshtestvo-se-provezhda-v-Zheneva/179739/2/0", "text": "През ноември 2005 г. Световната среща на върха по въпросите на информационното общество призова Общото събрание на ООН да обяви 17 май като Световен ден на информационното общество, за да се фокусира върху важността на Информационните и комуникационните технологии (ИКТ) и широкия спектър от въпроси, свързани с информационното общество.   Темата за информационното общество е в съответствие с работата на Международния съюз по телекомуникации в отключването на потенциала на ИКТ за младите новатори и предприемачи, стартиращи технологични центрове, като водачи на иновативни и практически решения за напредъка в постигането на международните цели за устойчиво развитие, с акцент върху малките и средни предприятия от развиващите се страни.   В периода 08-12 април 2019 г. се провежда Световният форум на информационното общество (на англ. ез. World Summit on Information Society – WSIS), организиран от Международния телекомуникационен съюз, ЮНЕСКО и UNCTAD (ООН).    Тази година е 10-тата годишнина от поставянето на началото на форума под надслов „Информационни и комуникационни технологии за постигане на целите за устойчиво развитие“. По този начин WSIS продължава да предоставя платформа за „справедливо и равноправно информационно общество“ за всички заинтересовани страни, определени от Женевския план за действие.   WSIS e един от най-големите форуми, които се провеждат годишно и събират световната общност в областта на ИКТ за развитие. На форума присъстват повече от 1400 участници от 130 държави от целия свят.   Нашата страна e представена от официална делегация с ръководител г-н Росен Желязков – Министър на транспорта, информационните технологии и съобщенията, както и представители на дирекция „Информационни технологии“ в състава на министерството.    В състава на делегацията са включени представители на различни български министерства, както и посланик Раковски Лашев – временно изпълняващ длъжността Ръководител на мисията на Република България на ООН и другите международни организации в Женева.    Българската академична общност традиционно е представена от Ръководството на Университета по библиотекознание и информационни технологии (УниБИТ) в лицето на неговия Ректор – проф. д.н Ирена Петева, зам.-ректора по научноизследователската и международна дейност - доц. д-р Тереза Тренчева и председателя на общото събрание и директор на на института по информация и сигурност - проф. д.н Стоян Денчев.    Тримата български учени взеха участие в различни сесии и прояви на Форума в зависимост от своите научни интереси и изпълняваните от УниБИТ национални и международни научно-изследователски проекти, в това число – електронно правителство, информационна грамотност, виртуална и добавена реалност.    Във форума взеха участие и г-н Иван Димитров – председател на Комисията за регулиране на съобщенията, и придружаващите го колеги от комисията.   Организаторите на световното събитие изразиха своето удовлетворение от съвместното участие на академични и държавни институции от България. Като с нескрито задоволство изтъкнаха, че на форума единствено България беше представена с университетско участие.", "date": "2019.04.09", "title": "Световен форум на информационното общество се провежда в Женева"}
{"url": "http://epicenter.bg/article/Mahnaha--quot-perkite-na-akuli-quot--ot-Grafa--slozhiha-kolcheta--Snimki--/179740/2/0", "text": "Под надзора на служители на Столична община строители премахнаха станалите известни като \"перки на акули\" ограничители по столичната улица \"Граф Игнатиев\". На тяхно място бяха поставени колчета, предаде Канал 3.  Перките на акули станаха причина за няколко инцидента, при които пострадаха граждани.  От общината тогава обясниха, че ограничителите се поставени по изискване на Пътна полиция, а от полицията отговориха, че са посъветвали общинарите да разделят двата вида движение – пешеходното от трамвайното.  Кметът Йорданка Фандъкова пък обясни, че се търси вариант за замяна на \"перките\".  ", "date": "2019.04.09", "title": "Най-после! Махнаха \"перките на акули\" от Графа, сложиха колчета (Снимки) "}
{"url": "http://epicenter.bg/article/Tsirk--Podsadimata-kmetitsa-na--quot-Mladost-quot--Desislava-Ivancheva-shte-se-kandidatirya-za-evrodeputat--/179741/2/0", "text": "Подсъдимата за приемане на подкуп в особени големи размери отстранена кметица на столичния район \"Младост\" в София Десислава Иванчева е издигната за евродепутат от инициативен комитет, който днес се е регистрирал в Централната избирателна комисия, съобщава БГНЕС.  Новината съобщи самата тя. Освен това Десислава Иванчева ще участва и на предстоящите местни избори през есента. Във вота за кмет тя ще се включи заедно с бившата си заместничка в \"Младост\" Биляна Петрова, с която бе арестувана покрай аферата с подкупите.  Ако Иванчева случайно стане евродепутат, то Петрова ще се кандидатира за кмет на \"Младост\", стана ясно от тяхно съвместно изявление.   Ето и официалната информаци, която бе разпратена до медиите от Сдружение \"Зелен Младост\":   \"ИК \"Непослушните\" издига за независим кандидат за изборите за европейски парламент Десислава Иванчева   Уважаеми колеги,  Инициативен комитет „Непослушните\" издигна за независим кандидат за изборите за европейски парламент Десислава Петрова Иванчева. С решение №104 от 9.04.2019 г. временно отстраненият кмет на столичния район „Младост\"  бе официално регистрирана от ЦИК за кандидат.    Иванчева несъмнено е най-подходящият кандидат за независим представител на България в Европейския парламент.  С досегашната си работа тя доказа, че е човекът, който въпреки мръсните номера на мафията отстоява правата на гражданите. Разобличава измамите. И побеждава!    В следващите няколко дни „Непослушните\" имаме нужда от подкрепата на още 2500 непослушни българи. Такива, които въпреки усърдието на статуквото да ни обезвери и да ни направи свои роби, все още не са се отказали, че ще постигнем гражданското общество. Нуждаем се от 2500 подписа, за да издигнем официално Десислава Иванчева за независим кандидат. Нуждаем се и от съмишленици, които да ни помагат в кампанията. Нуждаем се от Вас свободни българи\".  ", "date": "2019.04.09", "title": "Цирк!  И подсъдимата кметица на \"Младост\" Десислава Иванчева ще се кандидатира за евродепутат! "}
{"url": "http://epicenter.bg/article/Zam-ministar-Nikolay-Pavlov-se-sreshtna-s-Natsionalnoto-predstavitelstvo-na-studentskite-saveti/179744/2/0", "text": "Зам.-министърът на младежта и спорта Николай Павлов проведе работна среща с председателя на Националното представителство на студентските съвети (НПСС) Яна Вангелова, с която обсъдиха бъдещото сътрудничеството в младежките политики и основни стратегически документи.   По време на срещата зам.-министър Павлов запозна представителите на НПСС с бъдещи събития на ММС, като потвърди основните приоритети в сектор “Младеж”, заявени от министър Красен Кралев.    Яна Вангелова и Николай Павлов коментираха предстоящото Общо събрание на Европейския студентски съюз през май 2019 г., на което България е домакин. Това съобщиха от пресцентъра Министерството на младежта и спорта.    \"След отлично подготвена кандидатура, лидерите на Европейските студентски организации гласуваха доверие на НПСС за реализирането на най-важното и мащабно студентско събитие в Европа\", сподели Вангелова.    Председателят на НПСС изрази благодарност за отличното сътрудничество от страна на Министерството на младежта и спорта и оцени подкрепата, която е оказвана за младежките организации за всяка полезна инициатива.   Зам.-министър Павлов заяви, че поема ангажимент да работи пълноценно с всички младежки организации в страната. Той посочи, че утре ще проведе опознавателна среща и с ръководството на Национален младежки форум (НМФ).   На срещата присъстваха още зам.-председателят на НПСС Васил Силяновски, ръководителят на Дирекция „Младежки политики\" към ММС Петър Младенов и главен експерт Гергана Рошманова.  ", "date": "2019.04.09", "title": "Зам.-министър Николай Павлов се срещна с Националното представителство на студентските съвети"}
{"url": "http://epicenter.bg/article/Ekspertiza-shte-pokazhe-dali-drug-e-pisal-v-teftercheto-na-Ivancheva/179688/3/0", "text": "Експертиза ще покаже дали друг човек е дописвал цифри и суми в тефтерчето на бившия кмет на район \"Младост\" Десислава Иванчева. На заседание миналият месец се оказа, че сумите, които фигурират в него не са писани от Иванчева.  Прокуратурата допусна, че може би става въпрос за другия подсъдим по делото Петко Дюлгеров, но това все още не е доказано. Експертизата трябва да даде отговор във вторник. Иванчева твърди, че има много други доказателства, които са подправени, а има и такива, които са изчезнали, отбелязва Нова телевизия. ", "date": "2019.04.09", "title": "Експертиза ще покаже дали друг е писал в тефтерчето на Иванчева"}
{"url": "http://epicenter.bg/article/Ministri--biznes-lideri-i-poslanitsi-obsazhdat-stapkite-za-chlenstvo-v-evrozonata/179694/4/0", "text": "Присъединяването към еврозоната ще е темата на четвъртата годишна среща на Българския форум на бизнес лидерите и посланиците на европейските страни у нас. Това съобщи БНР. Основна тема на дискусията ще бъдат стъпките към постигането на тази цел и предимствата за правенето на бизнес във валутния съюз.  Обозримият срок за присъединяването на България към еврозоната е 2022 или 2023 година, според управляващите. За да се случи това, трябва да влезем в единния банков надзорен механизъм и валутно-курсовия механизъм ERMII, известен у нас като \"чакалнята за еврозоната\". Присъединяването към нея става с одобрение от Европейската централна банка и страните - членки на валутния механизъм, а именно държавите от еврозоната плюс Дания. В момента протича оценка на качеството на активите на шест банки у нас, правена от Европейската централна банка.  Очаква се в дискусията, гости на която ще бъдат вицепремиерът Екатерина Захариева и министърът на икономиката Емил Караниколов, да бъдат засегнати всички предизвикателства, които предстоят пред членството на България в еврозоната и след това. ", "date": "2019.04.09", "title": "Министри, бизнес лидери и посланици обсъждат стъпките за членство в еврозоната"}
{"url": "http://epicenter.bg/article/Ivan-Krastev--GERB-se-chuvstvashe-komfortno-10-godini-i-tova-gi-napravi-nechuvstvitelni/179695/11/0", "text": "\"   Три са обясненията, според мен. което беше видяно и преди това, но всеки тип недоволство винаги ескалира и търси израз през конкретен скандал. 10 години са дълго време в политиката, а последните 10 години в България безспорно бяха доминирани от ГЕРБ - дори когато партията не беше във властта.  Втората е свързана с факта, че хората особено се вбесяват от онази корупция, която могат да си представят. Да откраднеш 10 милиона долара - това много малко българи могат да си го представят, те изобщо не могат да си представят как изглеждат 10 милиона долара. Но апартамент, кола – това са неща, които хората си представят. Третата и най-важна причина, която ще има най-силен ефект върху бъдещето, е свързана с факта, че   Макар и не в такива пропорции, много българи в личния си живот са заобикаляли закона при покупката на апартаменти. Но за тях това е било „допустима\" корупция. То е нормализирано, те го мислят не като корупция, а като оптимизация на собствените си доходи и възможности. И изведнъж сега разбират, че същото това нещо  Става дума за големи суми пари. И усещането им, че между малката и голяма корупция няма никаква връзка, изведнъж се оказва разрушено.   Всеки, който иска да влезе в политиката, ще трябва да си зададе въпроса: Как изглежда положението с моите апартаменти? Дали пък и аз не съм декларирал много по-ниска цена, за да платя по-ниски данъци? И занапред все по-трудно ще се намират хора, готови да влизат в политиката. Особено когато знаем, че сега по този начин ще бъдат преглеждани доходите не само на депутатите, но и на общинските съветници. И това дългосрочно ми се вижда и много важно развитие. Защото обикновено в повечето страни, когато хората искат да се занимават с политика, те живеят от първия ден на съзнателния си живот така, че да могат да участват в политиката.    Много трудно. Защото вече няма да бъдат толерирани неща, които хората доскоро приемаха и толерираха. Просто те изведнъж разбраха, че  Това е отговорът и на въпроса защо мнозина от атакуваните с обвинения, че са злоупотребили с позицията си на власт, отказваха да разберат къде е проблемът и през цялото време настояваха на законността на сключените сделки. С две думи: един от големите проблеми на България е, че хората са чувствителни към корупцията, която води и до социални неравенства и до усещане за несправедливост, но всъщност са чувствителни предимно към корупцията на другите - и Особено интересен е и фактът, че ГЕРБ се чувстваше доста комфортно по отношение както на съдебната власт, така и на медиите, че нямаше напрежение между различните власти и изпълнителната власт до голяма степен доминираше. А това ги направи нечувствителни – и ето какво се случи.    Много е трудно да се прецени. По няколко причини. Първо: не е ясно кога и как ще се изразят тези последствия. Второ: не е ясно дали през следващите няколко месеца няма да се появят друг тип скандали. Защото скандален потенциал винаги съществува, но в зависимост от това какъв е скандалът, една или друга политическа сила печели. Например, ако изведнъж възникне нова криза с миграционен натиск по границата, „Апартаментгейт“ ще изглежда по друг начин. Затова ми е много трудно да кажа какъв ще е ефектът, а и колегите социолози, които следят по-отблизо данните, са много предпазливи. Но има ефект, който е дългосрочен, независимо от това, как ще завършат изборите.  И още: много се повтаря, че в страната няма алтернатива, че БСП не може да бъде алтернатива. Но това не е вярно.   През последните година-две,  Неслучайно се появиха и всички тези приказки за излизане от ПЕС.  И тя е в момента много по-евроскептичната партия в България – нещо, което не беше характерно за социалистическата партия в предишен период. Тоест, проблемът не е, че няма алтернативи на управлението на ГЕРБ. Проблемът е, че    През последната седмица имах възможност да наблюдавам внимателно данните от голямото социологическо изследване, поръчано от Европейския съвет за външна политика и осъществено от британската агенция you.gov. По отношение на европейските избори има няколко мита, които човек си заслужава да огледа по-внимателно. Единият е, че когато се говори за Европа, почти всички коментатори си представят процесите в Европа по аналогия с онова, което се случва в САЩ и Великобритания: голяма поляризация, всеки си стои в неговата медийна среда, никой не е готов да чуе другия, гласоподавателят не е готов да смени вота си, независимо от това какво върши неговата политическа сила. В момента, в който човек анализира данните, този тип описание се оказва донякъде вярно за страни като Полша, но като цяло в Европа наблюдаваме нещо напълно различно. Спомням си от една книжка, която съм чел като дете, как Лорд Не-знам-си-кой-си скочил на коня и бясно препуснал… във всички посоки едновременно. Така изглежда европейският гласоподавател в повечето страни днес. Почти половината от хората, които са решили да гласуват, още не знаят за кого ще гласуват. Изведнъж се оказва, че най-лошо пазената граница в Европа е тази между популистките партии и системните партии.    Точно така: политически граници. Което е много интересно. Хората непрекъснато ги прескачат и в двете посоки. Така че всъщност една от особеностите на тези европейски избори е, че до последния момент ние не можем да прогнозираме как ще изглеждат резултатите, имено поради тази особена обърканост. Избирателят от една страна е объркан, от друга иска промяна, но не е знае къде ще намери тази промяна. Заблуда е и друго: че изборите са разделителна линия между проевропейски настроените полици, от една страна, и националистите, от друга. И че тези два блока са много ясно очертани, че проевропейските политици харесват ЕС, а националистите не го харесват. Във Франция привържениците на Макрон са с най-голяма степен на недоволство от ЕС. Те не харесват ЕС такъв, какъвто е – искат го такъв, какъвто би могъл да бъде, или поне какъвто Макрон им обещава, че може да го направи. Според мен, нещо много важно се е променило в Европа. ЕС е проект, създаден от общества, които се страхуват от своето минало: фашизъм, комунизъм, световните войни… В основата на всичко е съзнанието, че има едно страшно минало, което не бива да се повтаря и затова ние сме обединени от едно бъдеще, което можем да изградим заедно.    През последните 10 години все повече общества се страхуват от бъдещето. Те се страхуват от бъдещето по различни причини. Демографска: Европа застарява, в света ще има все по-малко европейци. Технологическа: Хората много трудно могат да си представят един свят, населен с роботи. Екологическа: Как ще изглежда Земята след 15 или 20 години? Тоест, възниква един избирател, който мечтае не за бъдещето, а за миналото. Парадоксално, но единственият голям въпрос сякаш гласи: Къде точно да се върнем, в кое минало? Кой е най-прекрасният период, в който сме живели преди? За мен това са трите характеристики на днешния избирател: той е объркан, той пробва различни опции, защото иска промяна, но когато мисли за тази промяна, той мисли много повече за миналото, отколкото за бъдещето.    Самият факт, че германският президент решава да посети България два месеца преди изборите, е много силен сигнал: Германия си дава сметка, че отношенията между центъра и периферията са променени, че има криза и част от тази криза е свързана с голямото движение на хора, със загубата на население в част от периферните страни, че икономическият модел, който действаше в тези страни, до голяма степен е изчерпан. Според моето усещане, тези политически лидери за първи път идват с усещането, че не разбират какво се случва в нашите страни. Досега те обикновено идваха в Източна Европа с идеята, че добре знаят какво трябва да се случи – и логично не бяха особено любопитни какво всъщност се случва. Може би това е персонална характеристика на германския президент, но на мен ми направи впечатление огромното му любопитство и интерес да разбере какво се случва, да си представи защо българите мислят за Европа, преживяват Европа по един или друг начин. По време на срещите доминираше и въпросът дали новият завод на Фолксваген ще дойде в България. Това също е многозначително, защото илюстрира една от илюзиите на българското общество: че германските президенти решават къде ще бъдат заводите на германските компании… Може би българите го мислят по някаква аналогия…", "date": "2019.04.09", "title": "Иван Кръстев: Управлението на ГЕРБ е изтощено! Свършва техният цикъл в българската политика"}
{"url": "http://epicenter.bg/article/Prof--Iskra-Baeva--/179700/11/0", "text": "  Тъй като провеждаме тази среща в България 30 години след началото на промените, наричани преход към демокрация и пазарна икономика, не мога да не започна своето изложение с поглед назад – на какво се надявахме преди три десетилетия и как изглежда бъдещето днес.   Тръгнахме с голям ентусиазъм, че от авторитарния режим на държавния социализъм от съветски тип (в нашия случай това е режимът на Тодор Живков) вървим към демокрация от западноевропейски тип, която ще позволи истинско народно представителство и общество на благоденствието. През първите 10-15 години от прехода тези надежди доведоха до резки движения на политическото махало – отляво надясно и обратното, докато то не се установи в една среда (поразителната изборна победа на бившия български цар Симеон Сакскобругготски, обявил се малко абсурдно за произхода му за либерал и поставил началото на неидеологическата политика, наречена прагматична, която днес вероятно трябва да наречем популистка – управление на основата на щедри обещания за по-добро бъдеще, но без политическа програма, като се разчита само на личната връзка на водещата фигура с масите).   Тази тенденция започна при правителството на НДСВ и ДПС на Сакскобургготски, който обаче поради собстванета си елитарност бързо загуби обществена подкрепа. Тя обаче беше продължена с огромен успех от неговия и на Тодор Живков бодигард Бойко Борисов, изградил организационните си качества при създаването на българската организирана престъпност и управляващ вече десетилетие благодарение на безспорните си комуникационни качества и личната си харизма.  Това ли беше мечтаната в началото на прехода демокрация?  Не, повечето мислещи българи смятаме, че в днешна България имаме не истинска, а фасадна демокрация, при която съществува политически плурализъм, има свободни избори, постоянно действащ парламент, разделение на властите, но всичко това е формално, а по концентрация на властта политическата система напомня времето на Живков, само че без социалната роля на държавата, характерна за системата на държавния социализъм. Затова днес все повече хора гледат с носталгия към онзи социализъм – една позиция, която е непродуктивна, защото е обърната към миналото, а не към бъдещето, и която, според мен, се експлоатира от управляващите, за да представят управлението си като безалтернативно.  За съжаление, стигнахме до положение, когато заменихме онова позабравено усещане от социализма, че настоящето е трудно, с дефицити и ограничения, но всичко хубаво предстои в далечното бъдеще, с новото усещане, че всичко хубаво е останало в миналото, а настоящето и бъдещето ни носи само материални проблеми, политически предизвикателства, засилващо се международно напрежение, което вече включва и заплахи от употреба на атомно оръжие. И ако тези тенденции бяха характерни само за България, можехме да се надяваме, както беше в началото на прехода, че Европейският съюз със съвети и умело насочване, ще ни помогне да излезем от задънената улица и да тръгнем към мечтаното народовластие (да използвам един термин от наследството на българския аграризъм) и социална справедливост (от арсенала на силната някога българска левица).  Но за съжаление, макар и по различни причини, кризата на парламентарната демокрация е ясно видима и в останалите страни-членки на ЕС, включително и в старите. Тя се изразява в залеза на традиционните партии отляво и дясно, появата на нови, които отричат това разделение, говорят за нов подход към политиката, зад който независимо от привлекателните платформи, или може би точно заради тях, ясно прозира популизмът, които предлагат смесени ляво-десни решения с обща цел да се харесат на хората, да получат техните гласове, за да могат спокойно да упражняват властта. Не искам да губя времето на аудиторията, като посочвам примери, но те са навсякъде – като почнем с неслучайно тресяща се от протести Франция на Еманюел Макрон, продължим с все по-обърканата Великобритания и стигнем до сриналия се проект на „майката на ЕС” Ангела Меркел. Особено видими са признаците на кризата в парламентарната демокрация сред новите страни-членки, най-вече в странно харесвания и от българските леви дейци режим на Виктор Орбан в Унгария и в Полша с нейната хиперкатолическа и консервативна линия на управляващата „Право и справедливост” на Ярослав Качински.  Тъй като съм историчка, може и да е професионална деформация, но винаги съм вярвала, че за да се намери правилно решение на някакъв обществен проблем, първо трябва да се потърсят причините за възникването му. Затова преди да се опитам несмело да потърся някакъв отговор на въпроса може ли да се излезе от кризата на политическата легитимност, ще се опитам да очертая защо се стигна дотук.  Моят отговор на въпроса за причините на кризата е в събитията отпреди 30 години, когато триумфално за Запада приключи Студената война между западния модел на представителната демокрация и пазарната икономика, победил източния на т.нар. социалистическа политическа система (еднопартийна) и централно планирана икономика. В случая не ме интересуват причините за поражението на Изтока, независимо че и те са много интересни, а последиците от триумфа на Запада.  Първата и може би най-тревожната е, че тогава изчезна алтернативата пред развитието на европейското общество. Остана само един верен път – този на свободния пазар, другото име на капитализма, както ние на изток осъзнахме едва няколко години по-късно. Изчезването на алтернативата доведе и до изчезване на конкуренцията в начина, по който се реализираха правата на хората от по-ниските социални слоеве. Идеята за държава на всеобщото благоденствие се оказа не същностна за т.нар. капитализъм с човешко лице, а родена от състезанието му със социализма и след като той изчезна, започна и нейното постепенно разграждане в Западна Европа. Причините за това, разбира се, са повече, тъй като не бива да пренебрегваме и въздействието на така ентисуазирано приветстваната през 90-те години глобализация, която наред с възможността да пътуваме свободно донесе и движението на капиталите без граници, разрушаването на възможностите на националната държава да контролира този процес. Така отпаднаха и последните ограничения пред капитала да търси необезпокоявано по-високи печалби, което винаги е свързано с нарастваща експлоатазция.  В сферата на политиката последиците от безалтернативността на капитализма означаваха сближаване между програмите на основните десни и леви партии (които загубиха крайната си цел), като това сближаване беше не толкова отдясно наляво, а обратното. То доведе до еволюцията на традиционните социалдемократически партии към центристките идеи – това бе същността на концепцията на Тони Блеър за Третия път, както и на Герхард Шрьодер за Центъра.  Следващата „новаторска” идея беше за изчезването на идеологията. Идеологията като „фалшиво, превратно съзнание” беше заменена от технологични методи за въздействие върху общество чрез състезанието между привлекателни образи (политтехнологии или политически маркетинг). Така водещите фигури във всички предизборни кампания станаха специалистите по обществени комуникации. Дойде „великото време”, но не на интелигенцията, а на технологиите за манипулация на масите, наричани вече само електорат. Като илюстрация ще припомня големия успех на Жак Сегела в първите плуралистични избори в бившите социалистически страни през 1989–1990 г., като май единственият му непълен успех беше в България през юни 1990 г., но и тук причините не бяха в неговите умения, а в неготовността на новите политически сили за промените и в липсата на истински обществени нагласи за драстична промяна.  Най-значимата последица от промените отпреди три десетилетия все пак беше безалтернативното утвърждаване на икономическата концепция, възникнала през 80-те години на основата на монетаризма на Милтън Фридмън и приложена, както тогава изглеждаше, с пълен успех в САЩ с рейгъномиката и във Великобритания с тачъризма. Дойде безразделното господство на неолиберализма, който в Източна Европа се въплъти във Вашингтонския консенсус, довел не само до тотална приватизация, но и до бърза и ефективна деиндустриализация. За броени години беше разрушена както социалистическата социална държава, така и социалистическата индустрия. И когато днес отчитаме ниски равнища на безработица в България, не бива да забравяме, че процесът започна с много висока безработица, която обаче успя да се изнесе благодарение на отворените граници и на възможността хората, останали без препитание (това се отнася и за другите страни в преход), да намерят работа в ЕС и отвъд океана. Резултатът е не само депрофесионализацията на повечето от тези хора, но и демографската катастрофа, която заплашва самото съществуване на много източноевропейски държави в по-далечна перспектива.  При липсата на икономическа и политическа алтернатива трябва ли да се чудим, че парламентарната демокрация е в криза? Та нали тя се гради върху плурализма, който трайно изчезна в умереното ляво-дясно политическо пространство. А тъй като природата не търпи вакуум, там бързо и както виждаме все по-успешно се настаниха нови дясно националистически и ксенофобски сили. Няма как да не видим в генезиса им плашещия пример на Големата депресия и политическите ѝ последици. Разбира се, историята никога не се повтаря по един и същи начин и вероятно така ще бъде и сега. Но няма как да избегна извода, че в момента върви дълбока дясна революция – поне такива са тенденциите, очертани от изборите в различни европейски страни от последните години.    Първото, според мен, е да осъзнае, че няма чудодейно решение, което да ѝ върне старата мощ. Пътят е дълъг и труден, той минава през дълбок анализ на причините за намаляващата ѝ привлекателност. Традиционната умерена левица е станала твърде елитарна, загубила е връзката с реалните проблеми на обществото, изоставила е защитата на истинските губещи от неолиберализма, защото твърде дълго е следвала идеята за защита само на правата на малцинствата (те несъмнено трябва да се защитават), за сметка на изоставянето на мнозинствата.  И аз като мнозинството от тук присъстващите смятам, че Европейският съюз е полезен и необходим, особено за страни като нашата. Но ЕС може да реализира прекрасните си цели само ако се промени, ако се опита да се съобрази с желанието на гражданите за връщане към социалните програми, а не толкова с интересите на политическите и финансовите елити. И може би трябва да преразгледа тоталното отричане на системата на държавен социализъм, защото от миналото на Източния блок могат да се почерпят и полезни решения.  Последното, което ще кажа, но то ми се струва и достатъчно важно е, че   Тя трябва да потърси път към нарастващите недоволни млади, които най-лесно се поддават на отговорите, които им дават ксенофобите. Това минава през усилия за социално образоване на младите хора (с ударение върху социално), по-голяма опора върху пряката демокрация въпреки всички опасности, които тя носи при разрушителното въздействие на социалните мрежи, стимулиране на прякото действие и проявите на гражданското общество.      ", "date": "2019.04.09", "title": "Проф. Искра Баева: Искахме демокрация от западен тип, стигнахме до Борисов. За това ли мечтахме?*"}
{"url": "http://epicenter.bg/article/Britanskiyat-parlament-prinudi-Tereza-Mey-da-iska-otlagane-na-Brekzit/179686/7/0", "text": "Британският парламент прие закон, който има за цел да принуди правителството на премиера Тереза Мей да поиска нова отсрочка от Брюксел, за да се избегне напускане без сделка на 12 април. Законът беше одобрен и от двете Камари в парламента. Днес ще се обсъжда с колко да бъде отложен разводът между Лондон и Брюксел. Известно е, че Мей иска отсрочка до 30 юни.  Междувременно преговорите между управляващата Консервативна партия и Лейбъристите продължават. От Даунинг Стрийт 10 поясниха, че премиерът Мей не се е съгласила с искането на опозицията за митнически съюз с ЕС, но обмисля промяна на необвързващата политическа декларация.  Утре започва извънредна среща на върха на Европейския съюз, посветена на Брекзит. A днес Тереза Мей ще разговаря с канцлера на Германия - Ангела Меркел и с президента на Франция - Еманюел Макрон. ", "date": "2019.04.09", "title": "Британският парламент принуди Тереза Мей да иска отлагане на Брекзит"}
{"url": "http://epicenter.bg/article/Tramp-uvolni-shefa-na-Sikret-Sarvis/179697/7/0", "text": "Американският президент Доналд Тръмп се раздели с директора на службата за охрана Сикрет Сървис - Рандолф Алис. Новината идва ден, след като министърът на вътрешната сигурност Кирстен Нилсен напусна поста си. С повече от 6500 мъже и жени, Сикрет Сървис (тайните служби на САЩ) са на подчинение на това министерство, съобщава АФП.   Шефът на Тайните служби, престижният полицейски елит, който отговаря за защитата на президента на Съединените щати, скоро ще напусне поста си, съобщи в понеделник Белият дом, без да посочи причините за това неочаквано заминаване.   Рандолф Алис ще бъде заменен на поста от друг кадър на Сикрет Сървис - Джеймс Мъри.   В съобщение до екипите си Алис заяви, че още преди седмици е бил информиран за предстоящите промени в Министерството на вътрешната сигурност. Въпреки това той остава уклончив за причините за заминаването си.", "date": "2019.04.09", "title": "Тръмп уволни шефа на Сикрет Сървис"}
{"url": "http://epicenter.bg/article/Madona-shte-pee-na--quot-Evroviziya-quot--sreshtu-1-mln--dolara-/179704/10/0", "text": "Попзвездата Мадона ще участва на тазгодишния конкурс за песен на \"Евровизия“ в Израел.   Мадона ще бъде гост на конкурса и ще изпълни две песни. Миналата седмица Мадона съобщи, че ще участва в конкурса, ако получи 1 млн. долара от милиардера Силван Адамс. Според израелските медии Адамс е преговарял с националната телевизия и е решил цената за участие на световната мегазвезда да бъде за негова сметка, съобщи Канал 3.   Конкурсът за песен на \"Евровизия“ ще се проведе от 14 до 18 май, като в момента текат подготовките, а специалните гости все още не са ясни.    Имаше слухове, че програмата ще води известния модел Бар Рафаели, но се спряга и името на актрисата Гал Гадот, позната от филма \"Жената чудо\".   ", "date": "2019.04.09", "title": "Мадона ще пее на \"Евровизия\" срещу 1 млн. долара "}
{"url": "http://epicenter.bg/article/Visshata-izbiratelna-komisiya-otkaza-povtornoto-prebroyavane-v-31-izbiratelni-rayona-v-Istanbul/179698/7/0", "text": "Турската Висша избирателна комисия отхвърли искането на управляващата Партия на справедливостта и развитието (ПСР) за повторно преброяване на всички гласове, подадени на кметските избори в 31 от истанбулските избирателни райони, съобщи Ройтерс, като се позовава на изявление на член на комисията днес.   Президентът Реджеп Тайип Ердоган, лидер на ПСР, каза вчера, че местните избори са били помрачени от \"организирани престъпления\" в Истанбул и не изключи възможността от повторение на местните избори в града, проведени на 31 март, които дават крехка преднина на кандидата на опозицията Екрем Имамоглу   Представителят на ПСР във Висшата избирателна комисия Реджеп Йозел съобщи, че комисията се е съгласила само на повторно преброяване на 51 избирателни урни, разпръснати из 39-те избирателни района на града. Всяка урна съдържа няколкостотин гласа.   ПСР поиска още пълно повторно преброяване в истанбулския район Бююкчекмедже, но комисията все още не се е произнесла по това искане, каза Йозел. В останалите райони продължава повторното преброяване на (недействителните - бел.ред.) гласове.  ", "date": "2019.04.09", "title": "Висшата избирателна комисия отказа повторното преброяване в 31 избирателни района в Истанбул"}
{"url": "http://epicenter.bg/article/Prezidentat-na-Iran--SASht-sa-lider-na-svetovniya-terorizam-/179703/7/0", "text": "Президентът на Иран Хасан Роухани заяви във вторник, че САЩ са истинският „лидер на световния тероризъм“, след като Вашингтон внесе Корпуса на стражите на ислямската революция (КСИР) в списъка на „чуждестранните терористични организации“, предават AFP и Агенция \"Фокус\".  „Кои сте вие, че да определяте революционните институции като терористи?“, попита Роухани в реч, излъчена на живо по държавните телевизии.  „Искате да използвате терористичните групировки като оръжия срещу държавите в региона... Вие сте лидерите на световния тероризъм“, заяви той.  ", "date": "2019.04.09", "title": "Президентът на Иран: САЩ са лидер на световния тероризъм "}
{"url": "http://epicenter.bg/article/Emil-Hristov--Na-KSNS-imashe-stranni-savpadeniya-mezhdu-Ninova-i-prezidenta/179690/2/0", "text": "Не бих казал, че президентът закъсня със свикването на КСНС, но избърза с провеждането му. За жалост не оползотворихме тази възможност да излезем единни пред хората и да покажем, че искаме да направим нещо в тази посока. Това заяви в сутрешния блок на БНТ зам.-председателят на Народното събрание и депутат от ГЕРБ Емил Христов.  Темата, която беше формулирана, остави малко горчив вкус. Защото формулировката й беше за корупцията по високите етажи на властта. Още в самото начало на срещата корупцията се води към властта, към ГЕРБ, а ние не можем да се съгласим с това, посочи Христов.  По думите му по време на КСНС е имало странни съвпадения между лидерът на БСП и президента Радев.  Не бих казал, че е имало уговорка между тях, но имаше някои странни съвпадения. Например изводите, направени от Нинова и това, което беше предложено от президента, съвпадаха. Имаше нещо, което се припокриваше между тях. На няколко пъти държавният глава заяви, че държавата бездейства, с което лично аз не мога да се съглася. Полицията работи, Митниците работят, прокуратурата също работи… да кажеш, че държавата не работи е малко пресилено и насочено към властта, коментира още зам.-председателят на парламента.  Накрая Емил Хрисов сподели, че новият антикорупционен закон, предложен от Корнелия Нинова, не срещна никаква подкрепа от участниците.", "date": "2019.04.09", "title": "Емил Христов: Не мога да се съглася с тезата на президента, че държавата бездейства за корупцията"}
{"url": "http://epicenter.bg/article/Ekaterina-Zaharieva--Chuh-kakvo-kaza-g-zha-Ninova-predi-KSNS-i-vidyah-kakvo-be-predlozheno-ot-prezidenta/179692/2/0", "text": "Чух какво каза г-жа Нинова преди КСНС и видях какво бе предложено от президента – нещата съвпадаха. Това каза вицепремиерът и министър на външните работи Екатерина Захариева в предаването „Тази сутрин“ по БТВ.   По думите й първите абзаци от проекта, предложен от президентската институция са съвпадали с тези на БСП. Захариева уточни, че става дума за исканията на опозицията за нов Антикорупционен закон. „Слушах какво каза г-жа Нинова. Наистина се учудих там ли съм била. КСНС беше свикан извънредно от президента“, каза тя.   Захариева подчерта, че не е имало никакво бранене на статуквото. „Това е пълен абсурд. На българина му писна, когато имаме проблем да казваме, че ще приемем нов закон, ще създадем ноl орган. Предложението беше да се направи оценка на действащия. Все пак от една година действа“, каза Захариева. Тя посочи, че като юрист се притеснява да се пише на коляно закон преди изборите. Според нея „болката“ на БСП е, че ръководството на антикорупционния орган се избира от парламента, а не от президента.   „Дали така бурно щяха да защитават тази позиция, ако президент беше предишният?“, попита Захариева. Външният министър припомни, че вчерашният КСНС е втори по отношение на мерките срещу корупцията. Тя обясни, че по становището на КСНС от 2017 г. само една точка не е изпълнена. По думите й става въпрос за изменението на Наказателния кодекс във връзка с частта корупционни престъпления.   „Нека да припомня, че правителството внесе този закон, в парламента беше приет като БСП гласува против в двете комисии. Имаше разбира се, някои възражения от страна на бизнес и частния сектор, но така или иначе това можеше да се поправи“, допълни министърът.    Не бива да забраняваме на семействата на политиците да работят. В противен случай няма да останат политици в България, каза Екатерина Захариева по повод ”АпартаментГейт”. Тя все пак призна, че цената на жилищата, купувани от клегите й, са занижени. \r\n   \r\n  По думите на вицепремиера антикорупционният орган е избран възможно най-легитимно. „Важното е да има механизми, за да сме сигурни, че КПКОНПИ работи безпристрастно. В НС има различни политически сили, там не са само управляващите. Има представителство на хората“, подчерта Захариева. \r\n   \r\n По думите ѝ тонът на КСНС е бил нормален, не е имало нападки и груби реплики. „Опитахме се да дадем предложения. Но сега да кажеш, че органът не работи една година по-късно, без да му с даде шанс, е нелепо“, каза Захариева. \r\n   \r\n „Президентът организира КСНС, но членовете на съвета решават кой да присъства. Не беше лошо да чуем представител на КПКОНПИ, за да чуем какво е свършил органът. Когато преди избори да кажеш, че отменяме закона и блокираме работата на този орган е странно. Законът е драконовски. Имаме гражданска конфискация. Има доста проверки, които се извършват и доста дела на КПКОНПИ за отнемане на незаконно придобито имущество. Такъв закон няма никъде другаде в Европа“, коментира Екатерина Захариева. \r\n   \r\n „Не съм си купувала евтин имот. Имотите на семейството ми са публични от 2009 година. Цените на част от имотите на колегите, действително изглеждат доста ниски. Нека да приключат проверките. Считам, че когато искаме да установим истината, трябва да оставим органите да си свършат работата. Много важно е правосъдието да се остави на спокойствие. Когато нашето правителство е приело редица постъпки и да бъдем обвинявани, че пазим статуквото, е меко казано несериозно. Премиерът е безкомпромисен“, смята тя. \r\n   \r\n „Четири години е работено по това законодателство. Не можем просто така да го зачеркнем“, каза още Захариева. \r\n Тя коментира и новия правосъден министър Данаил Кирилов. „Това е предложение на премиера. Той е бил председател на правната комисия. Много тежка задача има. Трудно може министърът на правосъдието да влияе на правосъдната система, която зависи от съдебните институции“. \r\n   \r\n  ", "date": "2019.04.09", "title": "Захариева за \"Апартаментгейт\": Цените на част от имотите на колегите, наистина изглеждат доста ниски"}
{"url": "http://epicenter.bg/article/Balgariya-e-otlozhila-vizita-na-Chavushoglu-zaradi-skandala-s-dumite-mu-za-okazan-natisk-/179701/2/0", "text": "Отложихме посещението на турския външен министър в България за по-добро време. Това каза вицепремиерът и министър на външните работи Екатерина Захариева в „Тази сутрин“ по бТВ във връзка с изкзаването на турския външен министър Мевлют Чавушоглу, че Анкара е оказала натиск върху София за Закона за вероизповеданията. Тя уточни, че посещението е било планирано за днес, 9 април.  По думите й това е дипломатически знак. „В дипломацията има различни варианти за реакция, това е един от тях“, допълни външният министър.  „Изказването, което чухме преди изборите, със сигурност беше неприемливо за нас. Аз разговарях с него“, каза още Захариева. По думите ѝ техният говорител е направил изявление, че думите на министъра са били погрешно интерпретирани и преведени.  „Което де факто бих могла да кажа някакъв вид тяхно извинение. Имах възможност в кулоарите съвсем за кратко да разговарям с него във Вашингтон по повод 70 години НАТО. Той отново подчерта, че погрешно е преведен, на турски думата била друга, натиск не бил оказвал. Така че да кажем, че това беше някакъв тип извинение“, каза Захариева.  На въпрос дали тя го приема като извинение, министърът посочи, че е поискала превод.  „Не говоря турски, не мога да кажа правилно ли е преведено или не. Все пак са го гледали няколко човека в Министерство на външните работи“, каза тя.  ", "date": "2019.04.09", "title": "България е отложила визита на Чавушоглу заради скандала с думите му за оказан натиск "}
{"url": "http://epicenter.bg/article/Patriotite-okonchatelno-se-razdeliha--registrirat-se-otdelno-v-TsIK-/179706/2/0", "text": "В 14.30 часа ПП „ВМРО – Българско национално движение“ ще се регистрира в ЦИК за участие в предстоящите избори за Европейски парламент. Това съобщиха от пресцентъра на партията.  Документите за регистрация ще бъдат внесени от председателя на националния предизборен щаб Юлиан Ангелов, народни представители от ВМРО и членове на младежката структура на партията.  Така вече и формално става ясно, че коалицията \"Обединени патриоти\" на евроизборите няма да е обединена.  Припомняме, че вчера коалиция \"Патриоти за Валери Сименов - НФСБ и Средна Европейска класа\"- внесоха в ЦИК документи за участие в изборите за Европейски парламент. Водач на листатата на коалицията е Валери Симеонов, а внесените подписи са около 5200.  \"Борим се да привлечем повече избиратели на наша страна\", каза лидерът на НФСБ Валери Симеонов. Той отказа да коментира защо НФСБ ще се яви на изборите без сегашните си коалиционни партньори - \"Атака\" и ВМРО.  Волен Сидеров пък продължава да прави тв-кастинг за определяне на кандидатите на \"Атака\" за Европейския парламент.  Повечето социологически сондажи не предвещават нищо добро за резултата на патриотите, ако се явят поотделно.  ", "date": "2019.04.09", "title": "Патриотите окончателно се разделиха за евровота, регистрират се отделно в ЦИК "}
{"url": "http://epicenter.bg/article/Slantse-posreshtna-Rumen-Radev-i-saprugata-mu-v-Livan--SNIMKI-/179709/2/0", "text": "Слънце и безоблачно небе посрещнаха Румен Радев и делегацията му при кацането на летището в столицата на Ливан Бейрут днес, съобщи \"Канал 3\". Президентът е на официално посещение в страната на 9 и 10 април, след което лети за Катар.  В Бейрут държавният ни глава е по покана на своя ливански колега Мишел Аун. Възможностите за увеличаване на стокообмена между България и Ливан, задълбочаване на сътрудничеството между двете страни в областта на инфраструктурата, енергетиката, земеделието, образованието, туризма, както и справянето с миграционния натиск ще бъдат сред темите на разговорите по време на визитата.  Днес Румен Радев и съпругата му Десислава Радева ще бъдат посрещнати с официална церемония в президентския дворец. Президентите Радев и Аун ще проведат среща на четири очи, след което ще се състоят пленарни разговори между водените от тях делегации. Двамата президенти ще дадат съвместна пресконференция.  В Бейрут държавният глава Румен Радев ще открие Ливанско-български бизнес форум. Президентът ще се срещне и с българи, които живеят в Ливан, и с ливански граждани, които са учили у нас. Предвидени са срещи с министър-председателя на Ливанската република Саад Харири и с председателя на Ливанския парламент Набих Берри.  На 10 април, в Бейрут, държавният глава ще поднесе венец пред Мемориала на мъчениците, където ливанската общественост почита своите герои от борбите за независимост.", "date": "2019.04.09", "title": "Слънце посрещна Румен Радев и съпругата му в Ливан (СНИМКИ)"}
{"url": "http://epicenter.bg/article/GERB--Kmetat-na-Sozopol-Panayot-Reyzi-podava-ostavka-/179711/2/0", "text": "Кметът на Созопол Панайот Рейзи подава оставка. Това свое решение Панайот Рейзи е съобщил  , съобщават от пресцентъра на партията.  Освен от кметския пост, Рейзи подава оставка и като член на ПП ГЕРБ.  Това свое решение той аргументира с желанието си да не остават съмнения, че по някакъв начин може да бъде възпрепятствано разследването срещу него.    според който представителите на партията в законодателната, изпълнителната и местната власт напускат своите постове дори само заради съмнения за нарушения на закона.    че е повдигнала обвинение на Панайот Рейзи, кмет на община Созопол, избран като кандидат на ГЕРБ.  Той ще отговаря за извършено от него длъжностно присвояване в особено големи размери – близо 2 милиона лева.  Панайот Рейзи е привлечен към наказателна отговорност, затова че в периода от 29.08.2014 г. до 27.03.2017 г. в гр. Созопол,   и в съучастие с друго длъжностно лице от община Созопол, е присвоил чужди пари в общ размер 1 989474,08 лв. /собственост на Община Созопол/, поверени му да ги управлява, като присвояването е в особено големи размери, представляващо особено тежък случай.  За улесняване на присвояването Панайот Рейзи е извършил и документни престъпления, като съзнателно се ползвал от неистински частни документи – договори и фактури. Самите фактури и договори не били съставени от лицата, сочени за техни автори.   Той е плащал пари по фактури за извършени строително-монтажни работи, но вместо по сметката на фирмата, ги превеждал на физическо лице, което нямало връзка с фирмата - изпълнител.  Кметът е с мярка за неотклонение подписка. Ако прокуратурата успее да докаже обвинението в съда,   част или цялото му имущество да бъде конфискувано и да бъде лишен от правото да заема изборна длъжност, се казва в съобщението на държавното обвинение.  Рейзи участва в местната власт на Созопол вече 20 години. В периода 1999 – 2002 г. е бил зам.-кмет, а от 2003 до 2007 г. е председател на общинския съвет. От 2007 г. е кмет на Созопол, избран е с листата на ГЕРБ.  В началото на септември 2018 година Панайот Рейзи обяви: \"Ще се кандидатирам за четвърти мандат, за да завърша започнатото в Созопол\".  И поясни:    \"Хората ценят това, което правя. Созопол е коренно променен. Не мислете, че ми е много лесно“, сподели градоначалникът пред БТВ, а на въпроса дали като кмет е забогатял, отговори с „не“.  Панайот Рейзи бе първият кмет в региона, който даде заявка за нов мандат през 2019 година.  ", "date": "2019.04.09", "title": "Извънредно! По искане на Борисов кметът на Созопол Панайот Рейзи подава оставка и напуска ГЕРБ"}
{"url": "http://epicenter.bg/article/Plevneliev-v-aktsiya--Radev-igrae-v-otbora-na-natsionalpopulistite/179712/2/0", "text": "Бившият президент Росен Плевнелиев намери повод да атакува за пореден път наследника си на поста Румен Радев. По време на лекция за заплахите от външна намеса на Европейските избори 2019 Плевнелиев не се стърпя и докато обрисуваше бъдещата битка между демократи и националпопулисти, намери начин да се прехвърли под покрива на \"Дондуков\"2 и да коментира индиректно станалото на КСНС.  \"И трябва да си даваме сметка, че в отбора на националпопулистите играе и президентът Радев\", обяви на дискусията в Дома на Европа, Плевнелиев. И макар да мина през Италия, като го сравни с най-големия, по думите му, италиански популист - Берлускони, цитатът очевидно се отнасяше до вчерашното изявление на Румен Радев за корупцията по етажите на властта.\"Ето го там този елит, който е корумпиран, той за нищо не става\", иронизира Плевнелиев изказването на президента, уж визирайки италианската действителност.  Плевнелиев бил разочарован от американския президент и отношението му към Европейския съюз, защото бил водач именно на държавата, в \"която сме се клели от 70 г.\", че се грижи за сигурността на Европа. \"Никога не съм предполагал, че американският президент не просто няма да разбира, но няма да вярва в европейския проект, той вярва в двустранните сделки. Поставя го под съмнение със всяко свое изказване\", разкритикува Плевнелиев настоящият президент на САЩ.  Бившият президент ожали още Европейския съюз, който бил притиснат от Русия и САЩ, защото е слаб. \"ЕС е в сандвич - от едната страна Путин, от другата страна Тръмп\", констатира той. И след като обрисува отношението на Тръмп към ЕС, разясни как и Путин гледал на съюза - като на удобен противник, именно защото бил слаб. Сред примерите за руска намеса Плевнелиев се отдаде на спомени и обяви, че е бил свидетел на \"най-голямата кибератака, инициирана от външното разузнаване на Русия, защото референдумът за електронното гласуване бил \"трън в очите на Кремъл\".   ", "date": "2019.04.09", "title": "Плевнелиев в акция: Радев играе в отбора на националпопулистите"}
{"url": "http://epicenter.bg/article/Tsvetanov-provede-rabotna-sreshta-s-poslanika-na-Belgiya-v-Balgariya-N--Pr--Fransoa-Bontan-/179713/2/48", "text": "Зам.-председателят на ГЕРБ Цветан Цветанов проведе работна среща с посланика на Белгия в България Н. Пр. Франсоа Бонтан. Двамата обсъдиха тенденциите в политическия дебат в навечерието на европейските избори, като подчертаха необходимостта от повече фокус върху съдържанието на европейските политики, ползите от членството в ЕС, както и възможностите за развитие и просперитет, които Съюзът предоставя на своите членки. Това съобщиха от пресцентъра на ГЕРБ.  Цветанов и Бонтан се обединиха около мнението, че популисткият дискурс, заиграващ се с фалшиви новини и експлоатиращ страховете на хората, може само да навреди не само на демокрациите в Съюза, но и на разгръщането на икономическия потенциал на държави като България.  „Страната ни има устойчив икономически профил със стабилни нива на повишаващ се икономически растеж, а европейската солидарност играе важна роля както в изграждането на капацитета за гарантиране на външната ни граница, така и в изграждането на инфраструктура за привличане на инвестиции“, отбеляза Цветанов.  Бонтан от своя страна подчерта, че се наблюдава тенденция за разширяване на инвестициите на белгийски инвеститори в страната ни.  Двамата обсъдиха и предизвикателствата и потенциалните заплахите към ЕС. Само една силна и обединена Европа с политици, които съсредоточават усилията си върху реални политики в интерес на европейските граждани, може да се справи с тези предизвикателства и да устои на заплахите, съгласиха се Цветанов и Бонтан.   ", "date": "2019.04.09", "title": "Цветанов проведе работна среща с посланика на Белгия в България Н. Пр. Франсоа Бонтан "}
{"url": "http://epicenter.bg/article/Arh--Plamen-Miryanov-mladshi---Arteks--shte-obzhalva-reshenieto-za-spirane-na-stroezha--Zlaten-vek--/179714/2/0", "text": "Ще обжалваме решението за спиране на строежа „Златен век“, съобщи пред БНР арх. Пламен Мирянов-младши, управител на фирма „Артекс инженеринг“.  „Ние сме уверени в нашата правота и в това, че имаме законни строителни книжа, както и действащо разрешение за строеж. Старо римско правило е – когато общественото мнение влезе през вратата на съда, правосъдието излиза през прозореца на съдебната зала. Общественото мнение не бива да диктува законните решения на органите на България“, каза арх. Мирянов в интервю за предаването „Хоризонт до обед“.  „Оказа се, че улицата, протестите диктуват решенията, които взема Министерският съвет и министър-председателят. Това е единственият начин да си обясня факта, че и ние не бяхме поканени на срещата вчера. Втори ден чакам отговор от тях“, добави управителят на фирма „Артекс инженеринг“.  \"Езикът на омразата е далеч по-чуваем от езика на правото в случая\", подчерта той и добави: \"Дори да се измислят нови закони в следващите дни, за да докажат правотата на хората и институциите, които ни обвиняват, ние имаме право да поискаме ново разрешение за строежа и тогава отново ще приложим и ще действа подробният устройствен план от 1996 г. за 34-етажна сграда. Подробният устройствен план е приложен с изливането на фундамента, който е факт преди 19 ноември 2017 г.\"  \"В крайна сметка цената ще се плати не от лицата, издали незаконосъобразни актове, а от българския данъкоплатец. Това справедливо ли е\", попита арх. Мирянов. Той отрече категорично да е имало натиск от страна на фирмата върху арх. Здравко Здравков. \"Имало е натиск от страна на правителството към ДНСК\", отговори той.  „Няма как в днешно време една такава сграда от такова естество, с такива размери и инвестиции да бъде незаконна“, отбеляза Ива Милова, която се занимава със строителен надзор. По думите ѝ, в последните 2 години, откакто е започнал строежът на „Златен век“, това е един от най-проверяваните строителни обекти в София. Тя подчерта, че все още не им е връчена заповед за спиране на обекта.  Според нея констатираното нарушение, че надзорът се изпълнява едновременно от възложителя, е несериозно, защото то касае давностен период от 6 месеца през 2017 г.  „Когато „Артекс“ внесе молбата за презаверка на разрешението за строеж, в този момент в Народното събрание вече беше внесен проектозакон за изменение. В тази поправка тези изменения са неблагоприятни както за „Артекс“, така може би за всички разрешителни режими в София, тъй като се въвежда рестрикция в броя на презаверките. В тази поправка попадат всички заварени случаи. Ние не сме с ретроактивно действие“.  Поправките в ЗУТ нямат обратно действие, освен ако не е упоменато изрично в преходните и заключителни разпоредби, заяви арх. Борислав Игнатов – председател на Камарата на архитектите в България.  „Тук не е упоменато, но тук трябва да се разгледа и възможността, която е абсолютно реална, че това е заварен случай, който в момента действа, т.е. не е старо разрешение, което изведнъж се подновява. При този проект прави впечатление, че на няколко места във времето назад сроковете се хващат за 1-2 дни“, обясни той. По думите му, в момента по българското законодателство не е ясно кой носи отговорност за нанесени щети, когато са издадени неправомерни актове и има нарушения.  Арх. Игнатов подчерта, че нарушенията, констатирани от ДНСК при небостъргача, са технологични: „Тези неща се отстраняват за няколко дни и са обща практика в строителството и проектирането. Те не са нещо фатално. Сега цялата сграда се обявява за незаконна“.  Крайно време е Законът за устройство на територията да бъде преразгледан кардинално и на негово място да бъде прието ново съвременно законодателство във вид на кодекс, категоричен бе арх. Игнатов. Според него случаят „Артекс“ е болезнен както за бранша, така и за цялото общество. „Такъв тип казуси произтичат от неуредиците в законодателството“, смята той.  Арх. Марин Бакалов – бивш председател на Камарата на инженерите - консултанти, се съгласи с мнението на арх. Игнатов и каза: „Работим по неотложни промени в закона, които биха премахнали подобни казуси като този. В момента няма ясна отговорност кой отговаря за обекта. Хаосът е пълен. Когато се получава размиване на отговорността, нещата се объркват“.  ", "date": "2019.04.09", "title": "Арх. Пламен Мирянов-младши: „Артекс“ ще обжалва решението за спиране на строежа „Златен век“ "}
{"url": "http://epicenter.bg/article/Ekaterina-Zaharieva--Ochakvame-prez-yuli-da-vlezem-v--quot-chakalnyata-quot--na-Evrozonata/179715/2/0", "text": "България стриктно спазва начертания план, за да може още през юли месец да влезем в ERM, тоест в т.нар. \"чакалня\" на Еврозоната. Това обясни пред журналисти вицепремиерът и министър на външните работи Екатерина Захариева, предаде репортер на Novini.bg.  \"Правителството на България иска да влезем в Еврозоната, за да гарантираме ръст на доходите, увеличение на инвестициите и понижаване на лихвите\", допълни още Захариева. България е избрала пътя за бързо изпълнение на критериите и възможно най-скоро присъединяване към еврозоната, подчерта вицепремиерът, цитирана от БТА. Тя бе на дискусия, посветена на присъединяването на България към еврозоната. Форумът е част от четвъртата среща на Българския форум на бизнес лидерите с посланиците и представителите на дипломатически мисии у нас.  Министър Захариева посочи, че плановете на правителството в тази насока се изпълняват със заложените темпове и то очаква отговор от ЕК за така наречената \"чакалня\" за Еврозоната /ERM - II/ в края на месец юли. Тя благодари на българския бизнес за подкрепата във връзка с желанието за по-бързо присъединяване към еврозоната и приема на еврото.  Екатерина Захариева цитира данни, според които доверието в ЕС като цяло е доста високо. \"Доверието на българските граждани към ЕС е с 9 пункта по-високо от средното за Европа - 53 на сто, а доверието в еврото на гражданите, които са членове на еврозоната, е 74 на сто. Две трети от гражданите на държавите считат, че еврото е полезно за ЕС, а 67 на сто считат, че е полезно и за самата държава, в която живеят\", посочи Захариева и изтъкна, че явно европейската валута се ползва с доста по-високо доверие от европейските институции. Според изследването за българските граждани най-големият принос от членството е усещането, че са част от един силен и солидарен съюз. \"В същото време те не желаят Европа и институциите да поставят бариери между държавите, тоест не желаят Европейски съюз на различни писти и скорости. Неслучайно България иска да бъде част от най-силния интеграционен модел, а именно - част от еврозоната, каза още министърът на външните работи. Екатерина Захариева изтъкна, че именно сега е подходящ моментът за подобна дискусия с посланиците у нас, за да могат да се чуят фактите, предвид съществуващите спекулации по темата с членството в еврозоната. Сред тях Захариева визира твърдението, че с въвеждането на еврото ще се увеличат цените и инфлацията.  \"Истината е, че изследванията показват точно обратното. От 99 година -според изследване на Европейската централна банка, средната инфлация в държавите в еврозоната е 1,7%. През 70-те и 80-те години - преди въвеждането на еврото инфлацията е стигала средно до 20% на година. Инфлацията в последните две държави, които са въвели еврото е 0,7%, тоест тя е под средната за ЕС, което опровергава твърденията, че въвеждането на еврото ще доведе до увеличение на цените. Не само че няма, тя ще направи България част от най-силния интеграционен процес\", посочи министър Захариева. ", "date": "2019.04.09", "title": "Екатерина Захариева: Очакваме през юли да влезем в \"чакалнята\" на Еврозоната"}
{"url": "http://epicenter.bg/article/Tsveta-Karayancheva-na-forum-na-predsedatelite-na-parlamenti-na-darzhavite-ot-ES/179716/2/0", "text": "Стартирането на процедурата за присъединяване на Северна Македония към НАТО е реалното доказателство, че темата за европейската перспектива на страните от Западните Балкани зае централно място в дневния ред на Европа.   Това бе общото мнение, което изразиха по време на разговорите си председателите на парламентите на България, Гърция и Северна Македония Цвета Караянчева, Николаос Вуцис и Талат Джафери. Те се срещнаха във Виена, където се провежда Конференцията на председателите на парламентите на страните-членки на ЕС.   Председателят на Народното събрание посочи, че включването на тази тема в дневния ред на ЕС е станало възможно след като тя е била изведена като основен приоритет на Българското председателство на Съвета на ЕС. Цвета Караянчева поздрави председателите на парламентите на Гърция и Северна Македония с постигнатото Преспанското споразумение между Атина и Скопие и отбеляза, че вече има конкретни резултати и от прилагането на Договора за приятелство, добросъседство и сътрудничество между България и Северна Македония.   Председателите на трите законодателни институции бяха единодушни, че когато България, Гърция и Северна Македония говорят и вървят в една посока, сигурността и развитието на региона са гарантирани.   Цвета Караянчева, Николаос Вуцис и Талат Джафери отбелязаха отличните отношения между парламентите на трите държави.", "date": "2019.04.09", "title": "Цвета Караянчева на форум на председателите на парламенти на държавите от ЕС"}
{"url": "http://epicenter.bg/article/Predsedatelyat-na-parlamenta-Tsveta-Karayancheva-razgovarya-s-avstriyskiya-si-kolega/179718/2/0", "text": "Председателят на Народното събрание Цвета Караянчева разговаря с председателя на Националния съвет на Австрия Волфганг Соботка. Председателите на двете законодателни институции имаха двустранна среща в рамките на Конференцията на председателите на парламентите на страните-членки на ЕС във Виена.  Използвам повода да поздравя Австрия, че нейното председателство на Съвета на ЕС продължи да работи по приоритетите, заложени по време на Българското председателство и по-конкретно за европейската перспектива на страните от Западните Балкани, отбеляза Цвета Караянчева. Председателят на австрийския Национален съвет изрази благодарност към България, че е върнала тази тема в дневния ред на ЕС. Двамата изразиха задоволство, че този приоритет продължава да бъде обект на дискусии и усилена работа и по време на Румънското председателство на Съвета на ЕС.   Председателите на двете институции посочиха, че ратифицирането на Протокола към Северноатлантическия договор за присъединяването на Република Северна Македония към Алианса е значителна стъпка за евроатлантическата интеграция не само на Северна Македония, но и силен знак към другите страни от региона.  Председателят на Народното събрание Цвета Караянчева отправи покана към председателя на Националния съвет на Австрия да посети България. Волфганг Соботка прие поканата с удоволствие.  ", "date": "2019.04.09", "title": "Председателят на парламента Цвета Караянчева разговаря с австрийския си колега Волфганг Соботка"}
{"url": "http://epicenter.bg/article/Radan-Kanev--Tazi-ataka-pokazva--che-v-obshtestvoto-ima-energiya-za-polozhitelna-promyana/179719/2/0", "text": "След информацията, която излезе вчера, че главният секретар на Демократи за силна България Емил Мачиков е сменил фамилията си и е бил издирван за имотни измами, преди да започне политическа кариера под новото си име, с коментар излезе Радан Кънев, първи в листата на \"Демократична България\" за евроизборите.   Това той публикува в личния си профил във Фейсбук:   \"Посрещам с усмивка и удовлетворение очаквания, макар и рядко нескопосан, опит Демократична България да бъде завлечена в компроматната кал, в която БСП и ГЕРБ щастливо се въргалят.   1) С усмивка, защото ми е леко смешно как с огромния бюджет (с доста неясен произход) на цяла партийна телевизия стигнаха до някаква махленска история между съдружници от преди десет години, с участието на човек без политическа кариера и амбиции. Генерал Борисов сигурно кръстосва своя лабиринт и повтаря: \"Квинтилий Вар, къде са ми ... милионите?!\"   2) С удовлетворение, защото тази несретна атака показа истинските страхове на управляващите. А те са, че в обществото има енергия за положителна промяна. Енергия, вече насочена към листата на Демократична България, към алтернативата в центъра и дясното, а не към дежурното плашило БСП.   И преди всичко - че в бъдещия ЕП ще има български представители, които да наложат дневен ред за тази положителна промяна. Ще го наложим така, че тук, у нас, хората да живеят по-добре, а на мошениците с партийните куфари да им пари под краката:   - Ще отстояваме силна Европейска прокуратура, която да се захване с крадците на еврофондове у нас. И разбира се, ще подкрепяме категорично и гласно г-жа Кьовеши, която вече е доказала, че може да праща тези крадци зад решетките.   (Много е смешно как Борисов се съюзи с корумпираните румънски комунисти по тази тема. Още по-смешно е как Нинова се опитва да я експлоатира, след като само преди две седмици беше против, а нейните евродепутати - също)   - Ще отстояваме Европейски енергиен съюз и край на тлъстите комисионни за българските политици, плащани от джобовете на всеки гражданин и всеки бизнес, всеки месец.   - Ще отстояваме европейски норми за опазване на околната и градска среда. Това значи съхранени плажове, гори и планини, но и край на рахата за мошениците в местната власт, евтините имоти и безплатните почивки за новата номенклатура.   - Ще отстояваме правото на българския бизнес, общини, училища, болници на достъп до европейски средства без корупционни посредници и 30 до 70% комисионни.   - Ще следим за прозрачна собственост и финансиране на медиите, което ще направи невъзможно поддържането на партийни телевизии като \"Европа\" и \"Канал 3\" на ГЕРБ/Пеевски, БСП ТВ, Атака ТВ и пр.   Тризнаците БСП, ДПС и ГЕРБ излезли от КСНС без позиция за корупцията. Не се учудвам. Тези хора нямат идея как да се справят с проблема, а и не биха могли да имат - това значи да се справят със себе си.   Но те имат алтернатива, в лицето на Демократична България. Алтернатива от хора, които са минали през изкушенията на властта, без да се обогатят и със стотинка. Излезли от властта по-бедни, отколкото са влезли - както всеки почтен политик в Европа. Алтернатива, която предлага ясна програма за преодоляване на корупцията с ресурса на националните, но и на европейските институции.\"      ", "date": "2019.04.09", "title": "Радан Кънев: Тази атака показва, че в обществото има енергия за положителна промяна"}
{"url": "http://epicenter.bg/article/Predsedatelyat-na-VKS-s-vila-na-moreto--za-26-hil--leva-/179731/2/0", "text": "През октомври миналата година, когато държавата все още не се тресеше от \"Апартаментгейт\", някак между другото отмина информацията, че председателят на Върховния касационен съд (ВКС) Лозан Панов си е закупил вила до Варна, в местността Галата, за сумата от… 26 хиляди лева. Този факт е установен от Националната агенция за приходите (НАП) по повод извършваната на Панов данъчна ревизия, а самият Панов предпочете да отговори на приходната администрация не по законоустановения ред, а чрез медията \"Капитал\" на подсъдимия олигарх Иво Прокопиев,  В публикация от 28 октомври редакцията на \"Капитал\" посочва, че е получила достъп до жалбата на Лозан Панов, самия ревизионен акт и доказателствата към него. Тъй като тази информация е данъчна тайна, очевидно е, че тези документи са й били предоставени от самия Панов. Макар обстоятелството, че председателят на ВКС ползва медия на подсъдимо за участие в организирана престъпна група лице, за да води война с институциите, само по себе си да е изключително укорителено и неморално, в случая по-важното е, че данните, които изнася Лозан Панов (още повече през призмата на сегашния скандал с евтините имоти на властта), би следвало да доведат до незабавното му отстраняване от поста.  Оказва се, че през 2013 г. Панов придобива парцел и вила в местността Галата-Прибой край Варна за само 26 000 лева, при положение, че цените на подобни имоти тогава са много по-високи. Придобивката му включва една втора идеална част от 480 кв. м. земя, а постройката върху нея е със застроена площ от 37 квадратни метра. НАП установява, че декларираната при сделката цена е цели шест пъти по-ниска от реалната, като заключението на лицензирания оценител е приложено към ревизията. Изводът е, че председателят на ВКС е укрил значителни доходи, върху които не е платил и съответните данъци. В желанието си да \"оневини\" Панов, журналистът от \"Капитал\" Росен Босев – зет на Румяна Бъчварова, който по ирония взе дейно участие и в разразилия се сега \"Апартаментгейт\", слага саркастично определение на тези действия на данъчните органи като \"реална цена по усмотрение\".  При апартаментите на Цветан Цветанов, Цецка Цачева, Пламен Георгиев и останалите \"отстреляни\" хора от властта заради имотите им, тази \"реална цена по усмотрение\" обаче изобщо не смущава \"разследващите\" псевдомедии и макар цените на квадратен метър да са били от порядъка на 600-800 евро, целият поръчков медиен хор – \"Капитал\", \"Дневник\", \"Медиапул\", \"Клуб Зет\", \"Бивол\", \"Фрог\" и т.н., пееше само една песен – как пазарната цена била 2500 евро на квадрат, поради което или всички били укрили доходи, или били получили награда за свършени услуги. С едно изключение – след като се разбра, че съпругата на Лозан Панов също е купила от \"Артекс\" апартамент на рекордно ниската цена от 225 евро на квадратен метър, същите \"моралисти\" се опитаха с фалшиви новини и елементарни оправдания да отклонят вниманието от този скандал, припомня \"Труд\".  В случая с вилата на Панов, \"Капитал\" също се опитва да омаловажи придобивката, като акцентира, че това било \"едноетажна дървена постройка от 37 кв.м.\", а земята била в съсобственост. Експертизата пък е оспорена с аргумента, че една от аналогичните цени на продажба на сходни имоти била на ресторант, който бил на плажа.  Каква обаче е истината за \"дървеното бунгало\" на Панов?  Според проверка на \"Труд\", реалните пазарни цени през 2013 г. на сходни имоти в Галата (земя и постройка) са се движили в порядъка от 30 000 евро до 60 000 евро, а само земя от 240 квадратни метра, предвидена за застрояване, би струвала минимум 20 000 – 25 000 евро. И това при положение, че се касае за обикновени имоти, без панорама и сравнително отдалечени от морския бряг. Платената пък от Панов цена от 26 000 лева би отговаряла само на 500 квадратни метра земеделска земя – лозе, ливада или нива и то на километър от морето.  Справка в кадастъра обаче разкрива, че вилата на Лозан Панов не само че има морска панорама, двуетажна е (което поставя и въпроса дали вторият етаж е законен или не, при положение, че в нотариалния акт такъв не е описан), а е и на броени метри от самия плаж, поради което цената й става значително по-висока.  Нещо повече, в режисирано по бТВ интервю на Елисавета Панова беше показана и самата вила на Панов, а снимката ясно разкрива, че изобщо не се касае за едноетажна постройка, както досега твърдяха медиите на Иво Прокопиев, а за двуетажна луксозно довършена къща с дограма, френски прозорци, тераса и изолация, с квадратура минимум 70-80 м2. (точната квадратура според самия Панов е 74 кв.м., защото я е посочил в декларацията си пред Сметната палата за 2013 г.)  Така се оказва, че освен Елисавета Панова, съпругът ѝ и председател на ВКС също е придобил и то през същата 2013-та година атрактивен имот, за който е заплатил цена много под пазарната му оценка. Какво се крие зад това - търгувал ли е с влияние Панов, или пък е платил пари в брой – \"на черно\", за да спести данъци и държавни такси, тепърва трябва да се установи.  Едно е сигурно обаче, а именно, че скандалите с имотите на семейство Панови, които бият по евтиния всички останали придобивки на хората във властта и двойният стандарт, прилаган спрямо председателя на ВКС от медиите на подсъдими олигарси, поставят изключително остро въпроса както за липсата на всякакъв морал у най-висшия представител на съдебната власт, така и за зависимостите му от задкулисието. Панов вече заяви, че няма никакво намерение да подава оставка или да се оттегли в отпуск и макар тези му действия, или по-скоро липсата на такива, по същество да дискредитират цялото съдийско съсловие, може би и в това има някаква полза – така на обществото става кристално ясно заради кого именно доверието в съдебната ни система е на най-ниското си от десетилетия ниво.  \"Върху този въпрос не е лошо да се замислят – както Панов, докато пие питието си на морския бряг, в имот \"за 26 000 лева\" и в компанията на съпругата си, закупила жилище за 225 евро на квадрат при пазарна цена от 2500 евро, така и членовете на ВСС, заради които председателят на ВКС все още заема поста си. Въпросът би трябвало да си постави и президентът Румен Радев и то не само на Консултативни съвети за национална сигурност, а по принцип. Защото двойният аршин в случая на \"семейство Панови\" не само че не е уместен, но е и в състояние да повлияе върху рейтинга на всеки политик, който си позволи да го прилага\", коментира вестникът.  ", "date": "2019.04.09", "title": "Председателят на ВКС с вила на морето… за 26 хил. лева "}
{"url": "http://epicenter.bg/article/Kampaniyata--Badi-voynik--shte-gostuva-vav-Varna/179732/2/0", "text": "Националната информационна кампания „Бъди войник“ ще гостува утре, 10 април, в морската ни столица Варна, съобщиха от пресцентъра на Министерството на отбраната.   Събитията от кампанията започват от 12.00 ч. на Морската гара, където гражданите и гостите на града ще имат възможност да разгледат минен ловец „Цибър“ от състава на Военноморските сили (ВМС).    Военнослужещи от военно формирование 22 580, катер от Пункт за базиране - Варна и хеликоптер AS 565 MB Panther от морската авиобаза „Чайка” ще демонстрират от 15.00 ч. способности по овладяване на кораб-нарушител.   На откриването на информационната борса и показа ще присъства заместник-командирът на Военноморските сили флотилен адмирал Георги Пенев.   От 16.00 ч. пред Фестивалния и конгресен център във Варна ще бъдат представени образци бойна техника, въоръжение и оборудване на Военноморските сили и на служба „Военна полиция“. По същото време ще бъде открита информационна борса за набиране на войници и матроси, на която всеки ще може да получи пълна и точна информация за обявените конкурси и условията за кандидатстване.   Концертът на Представителния ансамбъл на Въоръжените сили и Представителния духов оркестър на ВМС ще започне в 18.30 ч. в зала 1 на Фестивалния и конгресен център – Варна. Вход свободен!  ", "date": "2019.04.09", "title": "Кампанията „Бъди войник“ ще гостува във Варна"}
{"url": "http://epicenter.bg/article/Tsveta-Karayancheva-se-sreshtna-s-Volfgang-Shoyble/179733/2/0", "text": "Председателят на Народното събрание Цвета Караянчева обсъди възможностите за чуждестранни инвестиции в България с председателя на Германския Бундестаг Волфганг Шойбле. Двамата разговаряха в рамките на конференцията на председателите на парламенти на страните-членки на ЕС, която се проведе в австрийската столица Виена.  Пред своя германски колега Цвета Караянчева изтъкна, че България е една от страните с най-ниски данъци в ЕС, които в последните 10 години не са променяни. Тя увери Волфганг Шойбле, че страната ни разполага с много добре обучени кадри във всички браншове. Караянчева запозна своя колега с данните от междинната зимна прогноза на ЕК. Според изнесените факти България е в топ 5 сред страните в ЕС с очакван най-висок икономически ръст за 2019 г. – 3,6%. Председателят на Народното събрание бе категорична, че България спазва отлична финансова дисциплина, в резултат на която страна ни е в челната тройка на държавите в ЕС с най-нисък държавен дълг. Цвета Караянчева напомни, че наскоро президентът на Германия Франк-Валтер Щайнмайер лично е имал възможността да се убеди в добрата икономическа среда в България по време на своето официално посещение в страната ни.  Председателят на Народното събрание информира Волфганг Шойбле, че в България има практика държавата да съдейства в максимална степен на големите стратегически инвеститори на нейна територия. „Един от най-благоприятстващите фактори за реализация на чужди инвестиции в една страна несъмнено е инфраструктурата. Благодарение на правителството на Бойко Борисов и финансовата дисциплина на страната се генерира ежегодно допълнителен ресурс, който се влага за ремонти и строеж на пътищата – дори по отсечки, които не са част от европейските коридори“, посочи Цвета Караянчева и подчерта, че всички изложени факти правят България страна с отличен бизнес климат и подходяща среда за инвестиции.  В рамките на срещата председателите на българския и германския парламент споделиха задоволството си от добрите двустранни отношения между двете страни във всички сфери.  ", "date": "2019.04.09", "title": "Цвета Караянчева се срещна с Волфганг Шойбле"}
{"url": "http://epicenter.bg/article/Stanimir-Ilchev--Lipsvat-fakti-dali-e-gaf-ili-plagiatstvo-sloganat-na-GERB/179687/2/0", "text": "Станимир Илчев - съпредседател на НДСВ и “държател“ на слогана на НДСВ “Европа ни чува“ коментира по БНР обстоятелството, че същото мото в неделя бе обявено от зам.-председателя на ГЕРБ Цветан Цветанов като девиз на управляващата партия за евровота.    \"Дали е скандал, или е гаф, кражба, или плагиатство, несръчно взаимстване или нещо друго, на мен ми е трудно да преценя, защото ми липсват факти, които сигурно няма и да се появят\", каза Илчев. Той участва с коментар по повод появилите се множество публикации в социалните мрежи, че слоганът, с който ГЕРБ ще проведе кампания за предстоящите евроизбори, е абсолютно същият, който е бил ползван от НДСВ за европейските избори през 2009 г.  Грешката на хората от ГЕРБ е, че очевидно са действали прибързано, каза още той.  “Техният отговор на обществените въпроси и на медийния интерес е бил – ние не гледаме слоганите на другите партии. Недоумявам как може да не оглеждаш слоганите на другите партии. И как може безкритично да посегнеш и да вземеш нещо, в чието създаване не си участвал“, коментира Илчев и допълни:  “При това с един типичен за тях патос го обявиха, едва ли не, за най-иновативния политически продукт, а то не е така“.  Има ли Илчев лични претенции, бидейки автор на книга със същото заглавие:  “Това издание има своята стойност, носи това име – “Европа ни чува“. То е не само повторение на слогана на НДСВ – 2009 г., но и една по-далечна перифраза на мото, което аз използвах по време на предизборната кампания в Габрово през 2005-а година“, посочи още Илчев в интервю за предаването “Нещо повече“.  Според него “има вероятност“ слоганът да е измислен преди пакета “Мобилност“:  “Аз самият правя такова допускане, без да твърдя, че точно така технологично са се развили нещата, но към днешна дата е очевидна тази частична парадоксалност на лозунга“.  ", "date": "2019.04.09", "title": "Станимир Илчев: Липсват факти дали е гаф или плагиатство слоганът на ГЕРБ"}
{"url": "http://epicenter.bg/article/Krum-Zarkov--Ima-prekomerna-nespravedlivost--koyato-horata-useshtat/179689/2/0", "text": "Депутатът от БСП Крум Зарков коментира изявлението на президента Румен Радев след заседанието на КСНС така:   \"90% от българите биха си задали въпросите, които задава българският президент!\" Той бе гост в студиото на предаването \"Здравей, България\" по Нова телевизия.   „90 % от българските граждани биха се подписали под това, което каза президента след Консултативния съвет. Ние то БСП отидохме с ясни предложения за това как да се започне решаване на проблемите в държавата”, бяха точните думи на зам.-председателя на ПГ на \"БСП за България\" Крум Зарков. Той коментира думите на Румен Радев, който призова бълграите за нетърпимост към корупцията и бездействието на властта. По думите му България се намира в тежка политическа и инстутиционална криза.   \r\n България се намира в тежка политическа и институционална криза. Политическата криза се превърна в институциуоналната със серията оставки. \"Апартаментгейт\" беше капката, която преля чашата, поводът, тя беше може би върхът на айсберга. От страна на управляващите има нежелание да признаят този проблем и да се предприемат мерки за решаването му. Борисов и хората около него не разбират ли, че хората не издържат вече, че не става дума за завист и шега за апартаменти, а за прекомерност и несправедливост. \r\n   \r\n Ако продължават така да мижат пред истината, никой няма да спечели от това. Президентът направи единственото възможно - да свика партиите и да поиска да работят под друг начин. За съжаление, управляващите не пожелаха да пиодпишат декларация, която българските граждани биха подписали без да им мигне окото, заяви Зарков. \r\n   \r\n Управляващите признават с половин уста, че има проблем. Има отказ да се види реалността. Реалността е, че дори и да има икономически растеж, той не е достаъъчен и не стига до много хора, защото има корупция. Преди КПКОНПИ имахме КУИПКИ, преди това БОРКОР. Смениха се много абревиатури, но резултатът е един и същ. Когато въпросът не е поставен правилно, няма резултати, посочи социалистът. \r\n Той е категоричен, че е не е предизборен подарък президентът да назначава органа за борба с корупцията, както заяви вчера премиерът Борисов. Ние предложихме коренно различен орган, който да бъде концентриран, с хора с ясни отговорности, каза Крум Зарков. \r\n \r\n   \r\n Според него не става дума за завист към апартамент или някаква шега, а за прекомерност, несправедливост, която усещат хората, които не са директно потърпевши от него.  \"Никой българин няма да спечели от това. Затова президентът направи единственото, което беше възможно - да свика КСНС, но за съжаление управляващите не бяха на ниво и не подписаха декларацията.  Дори не се стигна до разсъждени какви ще са следващите мерки. Отказ да се види реалността, да има икономически растеж, какъвто няма именно защото има корупция. Този растеж не стига до някои хора, именно защото имаме корупция\", обясни още депутатът от БСП.  ", "date": "2019.04.09", "title": "Крум Зарков: Има прекомерна несправедливост, която хората усещат"}
{"url": "http://epicenter.bg/article/Mladen-Marinov-/179691/2/0", "text": "На вчерашния съвет, както знаете темата беше противодействие на корупция, в следствие на събитията на страната в последните седмици. Аз запознах президента и присъстващите с нашите резултати, а те не са никак малки.   Това заяви в ефира на „Здравей, България“ вътрешният министър Младен Маринов. „Антикорупционният закон работи едва от една година.    Хиляди на брой са декларациите, които се декларират. Всичко се проверява. Органът на КПКОНПИ се назначава от Народното събрание. Ние работим много добре с новата агенция. Те нямат полицейски правомощия, което значи, че ние трябва да имаме много добра координация“, заяви Маринов.   „Имаме повдигнати обвинения срещу кметове и други органи на властта. КПКОНПИ има правомощия да разследва и министри. Прокуратурата също може да ги разследва. При всеки сигнал се извършва проверка. Това, което излиза в медиите е вид сигнал, след това се извършва проверка. Нека да изчакаме резултатите от нея, преди да коментираме“, добави той.   „Ние сме проверявали и сме арестували лица, за които медиите не сте съобщили. Всеки един сигнал се проверява. С прокуратурата работим съвместно и резултатите са видими“, заяви силовият министър. \"Мисля, че всеки в държавата може да е проверен. Ако има пропуски в законодателството, то Народното събрание трябва да ги запълни. Този закон е нов, отново казвам.   Главният прокурор може да провери абсолютно всеки. Той вчера каза, че по всеки входиран сигнал е назначена проверка“, заяви Маринов.   „Принципът е такъв. Аз ръководя МВР, КПКОНПИ не е в нашите структури. Знам, че там се проверяват огромен кръг лица. Приоритетно се работи по всички сигнали. Има някои оперативни, по които също се работи. Има сили, които противодействат, и това обикновено са с възможности“, заяви Маринов.   Според него винаги, когато атакуваш някой, който има възможности, той се защитава. „Не мога да коментирам конкретния случай на господин Георгиев. Има законова процедура, за която ще съдействаме“, добави силовият министър.   \"Пак казвам. Аз съм човек от практиката и знам, че е редно да се изчакат проверките. Когато се прилагат процедури, няма как да не е обективна проверката. Не мога да ви давам мое обяснение. Тази проверка не е елементарна, тя следва приходи, разходи и движения на парични потоци. Аз не мога в момента да се произнеса по този казус“, каза Маринов и добави, че ясни отговори ще има след края на проверката.   \"Моето лично мнение е, че ако един закон е работил само една година, не значи, че е лош. Може да има нужда от определени поправки, но трябва да се обмисли какви. Не е добра практика да сменяме бързо законите\", смята шефът на МВР. Нямам асансьор. Всичко, което имам съм го декларирал,  заяви министърът на МВР . \"Жилището ми е от 2012 година. Не е сменяно откакто съм във властта“, добави той.   Силовият министър бе запитан за казуса със сина на Гълъбин Боевски: \"За съжаление това, което казвате е факт. Пол Боевски е задържан с още едно лице. Наркотиците са укрити в батерии за електрическо фенерче - доста иновативно е това. За съжаление, младо момче, но тръгнало по лош път. Работим по оперативна информация. Електронната везна е открита при претърсването на жилището. Разследващите вече работят с тях. Тревожното е, че млади хора търсят начини за бързо забогатяване и тръгват по този път\", коментира Маринов.   \"След интервюто тук отивам на границата с Гърция. Незаконната миграция е една постоянна заплаха. Дали има пикове или спадове, няма значение, не можем да сме спокойни. Ситуацията може да се промени за дни. Ако голям брой хора дойдат на нашата граница е голям хуманитарен проблем. Ние трябва да сме готови. На този етап, при комуникацията с гръцките колеги, те ни уверяват, че ситуацията е под контрол. Има такива опити за преминаване на повече хора и от Турция. Всеки план трябва да се разиграе обаче и на терен, за да сме сигурни, че ще свърши нужната работа\", обясни силовият министър.  ", "date": "2019.04.09", "title": "Младен Маринов: Има сили, които противодействат на проверките, и те обикновено са с възможности"}
{"url": "http://epicenter.bg/article/Karakachanov-i-Marinov-proveryavat-gotovnostta-za-opazvane-na-granitsata/179693/2/0", "text": "Каква е готовността на армията и МВР за опазване на границата при извънредна ситуация със засилен мигрантски натиск? Това ще проверяват днес вицепремиерът Красимир Каракачанов и вътрешният министър Младен Маринов, съобщи БНТ.   Двамата ще инспектират района около Кулата след покачването на напрежението в бежански лагер до Солун. По данни на службите, от началото на годината у нас са регистрирани 692 опита за незаконно влизане в страната. Почти половината от тях идват от територията на Гърция.   Вчера премиерът Борисов проведе среща по темата с министрите Красимир Каракачанов и Младен Маринов.   Още в петък, 5 април, вътрешният министър съобщи, че заради ситуацията в Гърция България вече е засилила охраната по границата Припомняме, че десетки хиляди мигранти – основно от Сирия, Ирак и Афганистан, са блокирани в Гърция, след като балканските държави затвориха границите си през 2016 г. и прекъснаха т.нар. Балкански маршрут към Северна Европа. Напрежението възникна след като стотици опънаха палатки край северната граница на страната с надеждата да преминат в Северна Македония и от там да се придвижат към вътрешността на Европа.", "date": "2019.04.09", "title": "Каракачанов и Маринов проверяват готовността за опазване на границата"}
{"url": "http://epicenter.bg/article/Rosen-Karadimov--KSNS-otvori-temata-za-koruptsiyata-na-novo-nivo/179696/2/0", "text": ",,Президенът не закъсня със свикването на КСНС. Според мен Съвета не само не затвори темата за корупцията, но и я отвори на съвсем ново ниво, на съвсем нов дебат''. Това каза пред БНТ политическият анализатор Росен Карадимов.   По думите в скандала с апартаментите за първи път в българското общество е започнал необратим процес, който ще доведе до сериозни последици и допълни още, че сегашното управление е морално делегетимирано.   Историята с апартаментите беше пусната на това ниво именно заради ефекта, който породи. В действителност обаче чухме присъди, преди да сме чули обвинението. Смятам, че ако някой искаше да разследва за корупция, това щеше да бъде направено в съдебната зала, а не през медиите, коментира пък политологът доц. Антоний Гълъбов по повод \"Апартаментгейт\".   ,,Вчерашният КСНС се оказа неспособен за постигане на съгласие. Трябваше да се направи малко по-сериозен анализ по темата с корупцията и как работи настоящият антикорупционен закон. Просто нямаше желание да се изследва тази тема. На този КСНС беше официалното откриване на предизборната кампания, което беше тъжна гледка. Изглежда, че все още няма политическа воля за справяне с корупцията, няма и обществена нетърпимост към този проблем'', посочи още Гълъбов.   ,,Държавният глава остана сам и това беше лош сигнал за институционалната среда, защото винаги когато е имало такъв Консултативен съвен е било постигано някакво съгласие между президента и премиера, а вчера нищо такова не се случи'', допълни политологът.  ", "date": "2019.04.09", "title": "Росен Карадимов: С \"Апартаментгейт\" сегашното управление е морално делегитимирано"}
{"url": "http://epicenter.bg/article/Karakachanov-oglavyava-komiteta-za-chestvaniyata-na-40-g--ot-poleta-na-Georgi-Ivanov-v-kosmosa/179702/2/0", "text": "40-годишнината от първия полет на българин в Космоса ще бъде отбелязана с поредица от събития, организирани от Министерството на отбраната, Института за космически изследвания и технологии на БАН, Община Ловеч, Българска авиационна асоциация.  Председател на инициативния и на организационния комитет е министърът на отбраната Красимир Каракачанов.   Проявите ще се проведат в периода 9 – 13 април и са под патронажа на президента Румен Радев. Това съобщиха от пресцентъра на Министерството на отбраната.   В честванията ще участват българските космонавти Георги Иванов, Александър Александров и Красимир Стоянов (третият българин, преминал пълния курс за подготовка на космонавти и дубльор на Александър Александров за втория полет в Космоса с участието на българин). Специално за празничния повод у нас пристигат космонавтите Павел Виноградов от Русия, Татяна Егорова, съпруга на космонавта Борис Егоров, Владимир Ремек от Чехия, Иван Бела от Словакия, Мирослав Хермашевски от Полша и Берталан Фаркаш от Унгария.   На 10 април, сряда, от 10.15 ч. във фоайето на БАН ще бъде открита фотоизложба от подготовката и полета на Георги Иванов. Ще бъде валидирана юбилейна пощенска марка, посветена на годишнината. Малко след това в големия салон на БАН ще започне и тържествена сесия, на която ще бъдат връчени почетни знаци.   Същия ден в Ловеч в Алеята на космонавта ще бъде открита мемориална плоча в чест на 40-годишнината от полета на генерал-лейтенант Георги Иванов. На церемонията ще присъства генерал-майор Красимир Кънев, директор на Щаба на отбраната.   На 12 април от 18.30 ч. в Централния военен клуб в София ще се състои тържествено събрание. Проявите в чест на годишнината ще завършат с прием на председателя на организационния комитет и министър на отбраната Красимир Каракачанов.  ", "date": "2019.04.09", "title": "Каракачанов оглавява комитета за честванията на 40 г. от полета на Георги Иванов в космоса"}
{"url": "http://epicenter.bg/article/Lilyana-Radeva-vliza-na-myastoto-na-Danail-Kirilov-v-parlamenta/179705/2/0", "text": "Лиляна Друмева Радева, 14-та в листата на ГЕРБ в софийския 23-и избирателен район, става народен представител на мястото на назначения за министър на правосъдието Данаил Кирилов, обяви ЦИК. Изборните надзорници взели решение на 8 април, след като в Комисията постъпило официално писмо за промените в състава на Министерския съвет.   Данаил Кирилов положи клетва като министър на правосъдието на 5 април. Поста бе овакантен от Цецка Цачева на 23 март заради скандала с нейния апартамент. Лиляна Радева досега беше директор на Националния център за повишаване квалификацията на педагогическите специалисти - звено под шапката на МОН.  Съгласно Конституцията народен представител, избран за министър, прекъсва пълномощията си за времето, през което е министър, като се замества от следващия в листата.  След Данаил Кирилов и преди Лиляна Радева в листата на ГЕРБ са няколко души, които не могат или не желаят да станат депутати. Това са Емануела Спасова, под номер 10, е декларирала още през 2017 г., че не желае да бъде избрана за народен представител, напомня Офнюз.бг.  Под номер 11 в листата на 23 МИР е Зорница Русинова, която е заместник-министър на труда и социалната политика.  Номер 12 и 13 в листата са Кръстьо Кривов и Пламен Църноречки (бивш кмет на столичния район \"Красно село\", сега е директор на отдел в Центъра за градска мобилност в столицата), които също след изборите са декларирали, че не желаят да бъдат депутати.  ", "date": "2019.04.09", "title": "Лиляна Радева влиза на мястото на Данаил Кирилов в парламента"}
{"url": "http://epicenter.bg/article/Rumen-Radev--Balgariya-mozhe-da-bade-vrata-za-Livan-po-otnoshenie-na-ES/179737/2/0", "text": "България може да бъде врата за Ливан по отношение на ЕС, както и Ливан да бъде нашата врата по отношение на региона на Близкия изток, каза президентът Румен Радев на съвместна пресконференция с ливанския си колега Мишел Аун в Бейрут, където днес българският държавен глава пристигна на официално посещение.  И двамата президенти споделят убеждението, че двете държави имат голям потенциал за сътрудничество.   България високо цени и подкрепя усилията на Ливан за внасяне на баланс, за конструктивност, диалог и търсене на мирно решаване на проблемите в региона на Близкия Изток, подчерта държавният глава Румен Радев в Бейрут. В арабската държава президентът е придружаван от бизнес делегация и представители на изпълнителната власт и научните среди.  Двамата държавни глави бяха единодушни, че миграционната криза е въпрос на сигурността не само за страните от региона, но и за Европа. „България ще продължи да бъде част от усилията в ЕС за оказване на съответната финансова помощ и подкрепа на Ливан и разбира какво предизвикателство за социалните системи в страната са огромният брой мигранти, заяви Румен Радев и подчерта, че Европа трябва да се ангажира по-активно с проблемите не само на страните, от които идват мигранти, но и на транзитните държави. „Финансовата подкрепа е много важна, но тя не е достатъчна, ЕС трябва да се ангажира повече с гарантиране на сигурността и стабилността в региона, за да могат инвестициите в икономика, образование и здравеопазване да са максимално ефективни“, заяви Румен Радев. Той посочи, че сирийските бежанци трябва да се върнат по домовете си, но трябва да се гарантира стабилна среда за този процес.  България и Ливан имат добро сътрудничество в сферата на сигурността и ще продължат обмена на информация и партньорството в борбата с тероризма, радикализма, нелегалната миграция, подчерта Румен Радев.  Румен Радев и Мишел Аун изтъкнаха приятелските отношения между двете страни и историческите връзки като добра основа за задълбочаване на двустранното партньорство в икономиката, науката и образованието. За България Ливан е врата към Близкия Изток - регион, където прякото присъствие невинаги е възможно, а България може да е мост за Ливанската република към европейските пазари, заяви Румен Радев. Президентът изтъкна, че има потенциал за растеж на стокообмена между двете държави, достигнал 175 млн. долара през миналата година.  Продължаваме да работим за по-голяма транспортна свързаност, защото нашите отношения имат бъдеще, когато младите ни хора и бизнес среди могат да общуват по-често и по-свободно, заяви българският държавен глава. Румен Радев и Мишел Аун акцентираха върху необходимостта от откриване на директна въздушна авиолиния между България и Ливан, като най-ефективна мярка за насърчаване на туризма, икономическия и културен обмен.  Българският президент призова за взаимни инвестиции и съвместни производства между двете държави и даде пример с успешните ливански инвестиции у нас. „България може да бъде много полезна в редица инфраструктурни проекти, които предстои да се реализират в Ливан“, заяви Румен Радев, като открои доказания опит на български фирми в арабската република в сферата на строителството, хидро-техническите съоръжения, енергетиката. Двамата президенти подчертаха традиционно добрите връзки между двете държави и в образованието, културата, туризма.  Визитата започна с церемония по посрещане на Румен Радев и съпругата му Десислава Радева в президентския дворец. Държавните глави на България и Ливан проведоха среща „на четири очи“, след което се състояха пленарните разговори между двете официални делегации.  ", "date": "2019.04.09", "title": "Румен Радев: България може да бъде врата за Ливан по отношение на ЕС"}
{"url": "http://epicenter.bg/article/Korneliya-Ninova/179736/2/0", "text": "Час след сбирката при президента  , на който заяви:    Днес председателят на БСП  на която се вижда, че тя е седнала на общата маса с останалите политици, а началникът на кабинета на Румен Радев - Иво Христов седи зад гърба й.     \"Вчера президентът Радев постави един от най-важните въпроси за България - огромната корупция. След КСНС разбрахме от премиера Борисов, че корупция няма, но има сговор между президента и БСП за предизборен подарък. Много интересно обясни как го е разбрал. Видял, че се споглеждахме с началника на кабинета на г-н Радев Иво Христов. Ето как: гръб в очи. Ей така се лъже на дребно, когато нямаш аргументи за едрото\".   \"Г-н Борисов рече, че сме се споглеждали с г-жа Нинова. Което не е подсъдно, ама сиреч заговорничим.  написа и Иво Христов.   ”  обхванала всички нива на управление в страната, си измисля подобни внушения.” Така отговори Нинова на вчерашните критики на премиера Бойко Борисов, че е станал свидетел на преразкази по време на КСНС, с което БСП щели да получат предизборен подарък.   \r\n \"И тогава, и сега оставаме на същото мнение, че трябва различни власти заедно да имат своите представители там, за да има взаимен контрол на институциите\", заяви тя и допълни, че не трябва да има управляващи, които да си назначават хора, които да ги контролират. \r\n   \r\n Според Корнелия Нинова президентът трябва да бъде този, който да назначава хора в КПКОНПИ. Въпреки исканията си и за изпълнението на които се изисква законодателна промяна, социалистите не мислят да се върнат в Народното събрание. \r\n   \r\n Социалистите категорично заявиха, че няма защитени лица, с което призовават институциите да прилагат законите еднакво към всички независимо от политическата принадлежност, за Лозан Панов и за Валери Жаблянов. \r\n   \r\n На въпрос как ще коментират различията в изказванията на премиера и на президента след КСНС, Нинова ги определи като \"ясна разделителна линия между статуквото и промяната\". Тя поясни, че \"премиерът-мнозинството-ДПС-ОП и ГЕРБ лично защитават настоящето статукво с думите \"всичко е наред, взели сме мерки, взели сме оставки\". \r\n   \r\n Изпълнителното бюро на БСП вече е обсъдило случая с Валери Жаблянов и смятат, че има огромната разлика между неговия случай и този на ГЕРБ, тъй като управляващите са придобили апартементите си, възползвайки се от властта. \r\n   \r\n \"Докато управляват, променят закони за определена фирма, която им връща апартаменти. Докато управляват и са в позиция на силата, пускат жалби срещу определена фирма, за да я притискат и изнудват\", атакува Нинова управляващите. \r\n По думите й не става въпрос само за закупуване на апартаменти, а за политическа търговия с влияние на управляващите. От левицата искат да знаят за какъв морал в политиката може да се говори, когато заместник-председателят на ГЕРБ Цветан Цветанов твърди, че нямало кой да го накаже. \r\n \r\n   \r\n  ", "date": "2019.04.09", "title": "Корнелия Нинова към Борисов: Ето как се споглеждаме с Иво Христов - гръб в очи!"}
{"url": "http://epicenter.bg/article/Evropeyskite-natsionalisti-sazdavat-alians-na-desni-partii-/179710/7/0", "text": "Европейски националистически партии обявиха създаването на алианс преди изборите за Европейски парламент, които ще се състоят на 23-26 май. Вицепремиерът и министър на вътрешните работи на Италия от дясната партия \"Лига\" обяви обединението на пресконференция в Милано. Заедно с него бяха и представители на крайно дясната \"Алтернатива за Германия\", финландските националисти и датската Народна партия.  Те планират създаването на отделна парламентарна група - Европейски съюз на хората и нациите - като предизвикателство срещу властта на центристките партия.  Съпредседателят на \"Алтернатива за Германия\" (AfD) Йорг Мойтен заяви, че най-малко 10 партии ще влязат в алианса.  \"Ние искаме да рехормираме Европейския съюз и Европейския парламент, без да ги разрушаваме. Искаме да направим радикални изменения\", подчерта Мойтен.  Според правилата на Европарламента, за да се създаде една група, в нея трябва да има най-малко 25 евродепутати от минимум седем страни от ЕС (от всички 28, сред които още е Великобритания).  Матео Салвини добави, че алиансът се надява да стане най-голямата група в Европейския парламен и че ще се стреми да опази външните граници, историята и културата на Европа. Той се надява да обедини всички националистически, но засега рездинени сили в единен фронт.  ", "date": "2019.04.09", "title": "Европейските националисти създават алианс на десни партии "}
{"url": "http://epicenter.bg/article/Srabskiyat-ministar--Velika-Albaniya-e-fakt--Vaprosat-e-kolko-chasti-ot-drugi-darzhavi-shte-badat-vklyucheni/179724/7/0", "text": "Министърът на отбраната на Сърбия Александър Вулин заяви, че се застъпва за демаркация на границите между косовските албанци и Сърбия възможно най-скоро. „След като се потвърди границата, ще можем да я защитаваме“, заяви той, предава държавната „Радио и телевизия Косово“ (RTK), цитирана от \"Фокус\". В интервю пред белградския ежедневник „Вечерне новости“, в което той говори за албанците с пейоратива „шиптари“, Вулин говори също и за опасността от Велика Албания. „Велика Албания вече е създадена. Въпросът е колко части от други държави ще бъдат включени. С влизането на Северна Македония в НАТО, всички албанци, с изключение на тези в две сръбски общини, ще живеят в уникална зона за сигурност и политическото пространство на НАТО. А животът на всички албанци се управлява от Тирана“, отбеляза сръбският министър. Ако се реши Косово да бъде разделено, по думите на Вулин, гражданите ще трябва да потвърдят това на референдум. На въпрос какво ще стане с многото сърби, които ще останат на територията на независимо Косово, той отговори: „Просто искам разграничение с косовските албанци“.  „Мисля, че най-доброто решение е разграничението. Ако направим това, след споразумението ще имаме повече възможности да помагаме на сърбите, които живеят на територии с албанско мнозинство, отколкото днес можем да помагаме на тези живеещи на територии със сръбско мнозинство в Косово“, заяви Вулин.  „Колкото по-скоро се отделим от албанците, толкова по-скоро ще започнем да живеем. Ако не искаме това, ще получим цяло независимо Косово“, заяви Вулин.", "date": "2019.04.09", "title": "Сръбски министър: Велика Албания е факт! Въпросът е колко части от други държави ще бъдат включени"}
{"url": "http://epicenter.bg/article/Partiyata-na-Erdogan-iska-novi-izbori-v-Istanbul-/179735/7/0", "text": "Съмненията около изборите за местни власти в Истанбул ще останат, ако Върховната изборна комисия (ВИК) на Турция отхвърли искането на управляващата в Турция „Партия на справедливостта и развитието“ (ПСР) за провеждане на нови избори в града. Това заяви заместник-председателят на партията на президента Реджеп Таийп Ердоган във вторник, предава Reuters, цитирана от Агенция \"Фокус\".  На пресконференция в Истанбул, Али Ихсан Явиз заяви, че ПСР ще поиска нови избори в града заради установените нередности, които, по неговите думи, са повлияли директно на резултатите от вота.  Управляващата Партия на справедливостта и развитието (ПСР) възнамерява да оспорва „докрай” избора на кандидата за кмет на Истанбул от опозицията Екрем Имамоглу, пише вестник „Джумхуриет”.  Заради оспорването на резултатите от местните избори в Истанбул на 31 март от страна на управляващата Партия на справедливостта и развитието (ПСР), от сутрешните часове полицията извършва масови проверки по адресна регистрация и „лов на избиратели” в истанбулския район „Бююкчекмедже”, информира електронното издание „Хаберлер”.  Ангажиран е полицейски екип от 200 души. Операцията обхваща проверка за адресната регистрация на над 11 хиляди избиратели. Изготвят се констативни протоколи и се изисква от избирателите да ги подпишат. Някои от тях отказват, искат повече пояснения и легитимация от проверяващите лица, настояват за копия от протоколите, но получават откази.  „Специалният” документ е озаглавен „Протокол за установяване на адресна регистрация”, но не е на официална бланка и няма официални подписи от упълномощени длъжностни лица.  Има и редица комични случаи. Едно от проверените лица например е разпитвано защо се намира в жилището на неговата съпруга, с която има сключен граждански брак от преди 2 години, а от една година се намира на този адрес.  При друг случай става въпрос за лице, което живее от 11 години на проверявания адрес, а преди 5 години при него са се настанили неговата майка и баща му - поради здравословни причини, посочва още изданието.  ", "date": "2019.04.09", "title": "Партията на Ердоган иска нови избори в Истанбул "}
{"url": "http://epicenter.bg/article/Yaponski-iztrebitel-F-35-izchezna-nad-Tihiya-okean-/179751/7/0", "text": "Японските сили за самоотбрана съобщиха, че техен изтребител Ф-35 е изчезнал от радара, докато е изпълнявал полет над Тихия океан, предаде Ройтерс, цитирана от БНР.  Самолетът е летял на около 135 км от източно от Северна Япония в 19,27 часа местно време, когато е изчезнал от радара, съобщиха военните.  В машината е имало един пилот и съдбата му не е известна.   ", "date": "2019.04.09", "title": "Японски изтребител Ф-35 изчезна над Тихия океан "}
{"url": "http://epicenter.bg/article/Putin--Ot-samoto-nachalo-beshe-yasno--che-nyama-da-otkriyat-sgovor-mezhdu-Tramp-i-Rusiya-/179758/7/0", "text": "Комисията на спецпрокурора Робърт Мълър нищо няма да открие, тъй като Русия не се е месила в никакви избори, заяви днес руският президент Владимир Путин на заседание на Международния арктически комитет в Москва, предаде РИА Новости, цитирана от БНР.  „От самото начало заявявахме, че прословутата комисия на г-н Мълър няма да намери нищо, никой не знае това по-добре от нас, Русия не се е месила в никакви избори. И второ, не е имало никакъв сговор между Тръмп и Русия. Не сме се познавали с Тръмп, той е идвал в Москва, но като бизнесмен и това не е било събитие за нас“, заяви Путин в отговор на журналистически въпрос за отношенията между Русия и САЩ.  „Това са пълни глупости, които разчитат единствено на вътрешна аудитория. Това, че ще приключат като планината, която се напънала и родила мишка, ни беше ясно предварително. През цялото време говоря за това“, заяви руският лидер.  Той отбеляза още, че ситуацията, случваща се в Америка, е показател за вътрешна криза на политическата система.  „Тези групи, които атакуват законно избран президент, не са съгласни с избора на американския народ. Това е криза на политическата система, никога не сме били свидетели на подобно нещо в историята на САЩ“, коментира Путин.  ", "date": "2019.04.09", "title": "Путин: От самото начало беше ясно, че няма да открият сговор между Тръмп и Русия "}
{"url": "http://epicenter.bg/article/Tramp-nalaga-mita-za-11-2-mlrd--dolara-na-produkti-na-ES-/179761/7/0", "text": "Американският президент Доналд Тръмп обяви, че налага митнически контрамерки в размер до 11,2 млрд. долара на множество продукти на ЕС, в отговор на отпускането на субсидии от страна на блока за „Еърбъс“, предаде Спутник. Европейският производител на самолети “Еърбъс” по-рано през деня осъди плановете на Тръмп за въвеждане на мита за някои продукти на ЕС, като заяви, че те нямат никаква “правна основа”, добавяйки, че американската оценка на щетите е “до голяма степен преувеличена”.  “ЕС се възползва от търговията със САЩ от много години. Това скоро ще спре!”, написа Тръмп в Туитър.  Коментирайки планирания ход, френският финансов министър Брюно Льо Мер предупреди, че САЩ и ЕС “не могат да допуснат” нов конфликт за европейския самолетен производител „Еърбъс“.  „Еърбъс“ от своя страна заяви, че последният доклад на Световната търговска организация /СТО/ ще позволи на блока да обмисли “още по-големи контрамерки”. Ден преди това офисът на търговския представител на САЩ (USTR) публикува списък с продукти, които биха могли да се обложат с допълнителни мита. Той включва няколко вида въздухоплавателни средства, произведени във Франция, Германия, Испания или Обединеното кралство; различни храни, включително кисели млека, рибни пържоли, вина и сирена, както и дрехи, спално бельо и голям брой други продукти, произведени във всяка държава-членка на ЕС.  Спорът на Вашингтон с Брюксел за субсидиите на „Еърбъс“, дългогодишен съперник на американския конкурент „Боинг“, датира от 2004 г., когато САЩ за първи път се обърнаха към СТО. През 2011 г. СТО заяви, че „Еърбъс“ е получил 18 млрд. долара субсидии от ЕС между 1968 г. и 2006 г.  САЩ твърдят, че субсидиите от ЕС са причинили спад в продажбите на „Боинг“ и са довели до загуба на пазарен дял в страните по света.  ЕС, от своя страна, обвини САЩ в предоставянето на нелоялна подкрепа на „Боинг“, включваща данъчни облекчения и справяне с проблема чрез СТО. Брюксел твърди, че Вашингтон е предоставил на „Боинг“ субсидии от над 5 милиарда долара между 1989 и 2006 година, цитира БГНЕС.  Заплахата с мита идва и в критичен момент за „Боинг“, попаднал в криза заради своите самолети 737 MAX, която се основава на страхове за безопасност след два фатални инцидента.", "date": "2019.04.09", "title": "Тръмп налага мита за 11,2 млрд. долара на продукти на ЕС "}
{"url": "http://epicenter.bg/article/Vnuk-na-Musolini-se-vklyuchva-v-nadprevarata-za-Evroparlamenta-/179760/7/0", "text": "Внук на фашисткия диктатор Бенито Мусолини планира да участва в евроизборите следващия месец като кандидат на малката крайнодясна италианска партия „Братя на Италия“, предават АФП и БНР.  Кайо Джулио Чезаре Мусолини, 50-годишен бивш подводничар, заяви пред медии в Рим, че „много хора искат да сложат Мусолини в бюлетината“.  Той е първи братовчед на Алесандра Мусолини, внучка на покойния фашистки лидер, която понастоящем е евродепутат от групата на Европейската народна партия. По-рано тя бе част от „Форца Италия“ - партията на експремиера Силвио Берлускони.  Роден в Аржентина, Кайо Мусолини няма предишен политически опит, но заявява, че „очевидно е дишал политика цял живот“. Oпределя се като „постфашист, който се отнася към тези ценности по неидеологичен начин“.  Смята, че е избран за кандидат не толкова заради фамилното си име, а заради първите си имена, които са италианската форма на Гай Юлий Цезар, както и за чувството си на дълг и международен опит.  ", "date": "2019.04.09", "title": "Внук на Мусолини се включва в надпреварата за Европарламента "}
{"url": "http://epicenter.bg/article/Merkel-vizhda-udalzhavane-na-Brekzit-do-nachaloto-na-2020-godina-/179768/7/0", "text": "Германският канцлер Ангела Меркел разглежда удължаването на крайния срок за Брекзит за \"няколко месеца до началото на 2020 г.\", заяви източник от нейната партия, цитиран от AFP и Агенция \"Фокус\".  Меркел каза пред депутатите от консервативния блок на ХДС и ХСС след разговорите с британския премиер Тереза Мей в Берлин, че такава възможност ще бъде обсъдена на срещата на върха на ЕС за Брекзит в сряда, според източника.  Канцеларията на председателя на Съвета на ЕС Доналд Туск е представила идеята за \"гъвкаво\" удължаване до една година, с възможност за Лондон да напусне по-рано, ако намери начин да го направи, но все още няма съгласие по този въпрос.  Преди преговорите между Мей и френския президент Еманюел Макрон по-късно във вторник, Париж сигнализира, че е отворен за разширяване, но с известни ограничения.  \"Никога не сме били против идеята за намиране на алтернативно решение на Брекзит без сделка в определени граници, а не на всяка цена\", заяви високопоставен служител от екипа на Макрон, говорейки при условие за анонимност.  Запитан за срока на подобно удължаване, помощникът каза, че една година \"изглежда твърде много\".  ", "date": "2019.04.09", "title": "Меркел вижда удължаване на Брекзит до началото на 2020 година "}
{"url": "http://epicenter.bg/article/Parlamentat-v-London-odobri-plana-na-Mey-za-otlagane-na-Brekzit-do-kraya-na-yuni-/179770/7/0", "text": "Парламентът на Великобритания одобри с огромно мнозинство плана на премиера Тереза Мей за отлагане на Брекзит до края на юни, предаде БНР.  \"За\" плана гласуваха 420 от депутатите в Камарата на общините. 110 се произнесоха \"против\".  Отлагането ще стане факт, ако на утрешната среща на върха лидерите на останалите 27 държави членки дадат единодушно съгласието си.  В противен случай Великобритания ще излезе от Евросъюза без сделка на 12 април.  ", "date": "2019.04.09", "title": "Парламентът в Лондон одобри плана на Мей за отлагане на Брекзит до края на юни "}
{"url": "http://epicenter.bg/article/Arh--Hristo-Genchev-i-dots--Marin-Genchev--Istanbulskata-konventsiya-i-targoviyata-s-politichesko-vliyanie/179729/11/0", "text": "  Измина почти година, откакто Конституционният съд на Република България отсъди, че Истанбулската Конвенция (ИК) противоречи на Конституцията на Република България. В един Европейски съюз, който зачита суверенитета на страните членки и основополагащите договори ИК не би трябвало да бъде повече част от общоевропейската политика и законодателство.   Днес обаче тези принципи и договори могат да бъдат потъпкани и то не къде да е, а в Европейския парламент (ЕП). Отчаяни от нежеланието и невъзможността на Съвета на ЕС да одобри пълно присъединяване на Съюза към ИК, ляво-либералните сили в ЕП наложиха резолюция, с която да се отправи запитване към Съда на ЕС дали вече дадения мандат за частично присъединяване е легитимен и се иска становище каква точно трябва да бъде процедурата по присъединяването на ЕС към ИК.   В пълно незачитане на становището на КС на Република България Кристин Рево Д'Алон Бонфоа [1] казва по време на обсъждането следното: “ ... някои страни членки продължават да възпрепятстват процеса на ратификация [на ИК] от ЕС. …. Ние не можем да приемем това; по тази причина Европейския парламент взе нещата в свои ръце, като отправи питане към Съда на ЕС относно всички правни възражения, поставени от Съвета на ЕС, които от наша гледна точка са само оправдания …” [2]   Целта очевидно е да се използва ляво-либералното лоби в Съда на ЕС, за да се изтълкува “правилно” уж неясния Лисабонски договор. Така се отваря възможност чрез посочена от съда процедура да се заобиколи съпротивата на източноевропейските страни срещу ИК.    Такъв ход е изключително рискован и и вади на показ отчаянието завладяло ляво-либералното лоби в ЕС. И това се случва точно сега - само седмици преди изборите за ЕП! Точно сега се повдига един въпрос, който в западноевропейските страни няма никаква електорална тежест, а в източната част на Съюза ще нанесе огромни щети именно на поддръжниците на ИК. Това поражда редица въпроси:   Защо го правят? Защо сега преди изборите за ЕП? Защо тази Конвенция е толкова важна? Защо поемат този огромен политически риск? За да разберем мотивите зад почти истеричните опити да се наложи Конвенцията на целия ЕС е нужна малко предистория.   Истанбулската конвенция е документ, създаден в духа на ляво-либералния неомарксизъм на Херберт Маркузе [3]. От десетилетия (края на 60-те години) тези идеи постепенно придобиват доминиращо влияние сред политическия и интелектуален елит в Северна Америка и Западна Европа. Основният замисъл e създаване на нов световен ред, основаващ се на идеите на Маркс и Енгелс, като класовата борба се води не в името на пролетариата (както е при марксизма, който познаваме), а в името /и от името/ на етнически, сексуални и други “онеправдани” малцинства.   Днес основно препятствие пред разпространението на неомарксистките идеи в ЕС се оказват страните от Източна Европа, изпитали на гърба си пагубните резултати на подобен социален експеримент. А точно тук след падането на желязната завеса бяха положени огромни усилия за налагането на ляво-либералната идеология.   Основен неин проводник става Фондация “Отворено Общество” на осъждания за финансови престъпления [4] борсов спекулант Джордж Сорос и цяла мрежа от свързани с нея организации. Ключ за нейното успешно развитие е моделът, по който се финансира. Той е широко използван във финансовите среди и се нарича “leverage”. Ливъридж е инвестиционна стратегия, при която с малко собствен капитал се привличат чужди средства с цел увеличаване на потенциалната възвръщаемост на първоначалния капитал. Така притежател на относително малко собствени средства започва да контролира и инвестира многократно по-голям чужд капитал. Тази стратегия увеличава размера както на възможната печалба, така и на потенциалната загуба.   В конкретния пример за разпространението на ляво-либералния неомарксизъм стратегията изглежда по следния начин: Сорос използва собствено финансиране (около 800 милиона щатски долара на година [5]), с които изгражда инфраструктура и мрежи от организации, познати под името “гражданско общество”, НПО и др. Впоследствие организациите от тази мрежа са или основни бенефициенти, или чрез съучастия определят как се разпределят средствата на USAID - почти 30 милиарда щатски долара на година.   България е много добър пример за това как работи тази финансова схема.    Направена от авторите справка показва, че 92% от средствата, разпределени от българския клон на USAID (“Америка за България”) за периода 2009 - 2018 са дадени на организации, получили финансиране или вече работили по проекти с “Отворено общество”. Подобен подход организацията има и към фондове на други западни държави. Освен очевидната полза от безвъзмездното финансиране, така мрежата на “Отворено общество” получава и немалка политическа подкрепа от тези държави-донори.    Тази брилянтна схема е разтърсена с избора на Доналд Тръмп за президент на САЩ през 2016 година и последвалия рязък обрат в политиката. На 23 май 2017 година Държавният департамент (принципал на USAID) практически премахва всяко финансиране за организации от ляво-либералния неомарксистки спектър.[6] Няколко месеца след това, на 17 октомври 2017 година, в отчаян опит да предотврати смут в редиците на своята структура от НПО [7] Джордж Сорос обявява, че е в процес на даряване на 18 милиарда щатски долара на Отворено Общество [8]. Звучи добре, но за глобалната мрежа от организации на Сорос дори и такава огромна сума е недостатъчна и може само за кратко да замести липсващото финансиране от страна на САЩ.   В допълнение към новия курс на Държавния департамент на САЩ администрацията на президента Тръмп не бездейства и в други направления. Така например, на 9 април 2019 година встъпва в длъжност новият президент на Световната банка, която е друг бастион на глобализацията. Дейвид Малпас е близък съюзник на президента Тръмп още от предизборната му кампания и очакванията са, че той е склонен да промени досегашната политика на банката в съзвучие с вижданията на президента. Един пореден удар по организациите, свързани с “Отворено общество”.   Сорос осъзнава какво се случва и в интервю за “Вашингтон пост” на 10 юни 2018 г. заявява, че “всичко, което можеше да се обърка се обърка” [9].    Публикуването на информация от доклада на прокурора Роберт Мюлер, оправдаващ напълно Доналд Тръмп по обвиненията за незаконни връзки с Русия прави положението още по-неприятно за ляво-либералните стратези, защото стана ясно, че Тръмп няма да може да бъде предсрочно отстранен от президентството и шансове за негов повторен мандат се увеличават [10].   В тази критична ситуация само мощно финансиране от икономически гигант може да гарантира оживяване на поглъщащата все повече и повече средства мрежа от организации около “Отворено общество”. Този икономически гигант може да бъде само и единствено ЕС.   И тук е мястото на Истанбулската конвенция. Присъединяването на ЕС към тази Конвенция ще доведе до задължение за финансиране и политическа подкрепа на НПО и медии, занимаващи се с права на жените и сексуалните малцинства директно от бюджета на ЕС (около 140 милиарда на година [11]), заобикаляйки структурите на националните държави![12] Финансиране, което ще замести липсващото финансиране от САЩ и ще гарантира оживяването на неомарксистките НПО и медии. Предпоставките за това финансиране обаче трябва да се случат преди да бъдат определени параметрите на многогодишната финансова рамка за периода 2021—2027 r. А тези параметри се определят сега. С други думи ляво-либералните неомарксисти са изправени пред следните проблеми:   1. Ако искат да заместят отпадналото финансиране от САЩ с такова от ЕС, те трябва да го получат сега, или да чакат до 2027 година. А те не могат да чакат до 2027, защото без финансиране през 2027 година тях вече няма да ги има. 2. Поради липса на време за подготовка на нов международен договор, който да е приемлив за всички страни в ЕС и да наложи приоритети, гарантиращи нужното финансиране ИК се явява единствената опция на ляво-либералните структури. 3. Очаква се промяна на политическото представителство в новия ЕП, което далеч няма да е така благосклонно към манипулациите на неомарксистките мрежи. Така създадената ситуация обяснява много добре защо ляво-либералните сили настояват на всяка цена тази Конвенция да бъде ратифицирана от ЕС сега! С други думи ляво-либералният неомарксистки социален експеримент заприлича все повече на политически и икономически балон, който се пука и неговите създатели със сетни сили се опитват да го спасят.   Защо е важно да знаем всичко това? В разгара на последните политически скандали стана ясно, че практика като купуване на имоти на данъчна оценка е способна да съсипе политическата и административна кариера на хора от всички ешалони на властта. Какво биха направили всички тези хора, ако знаеха предварително какви биха били последствията от подобна “безобидна” сделка? Колко хора няма да получат желаните от тях назначения, защото всяка проверка на бъдещи кандидати за висши постове ще включва справка от Агенцията по вписвания?   В момента една идеология, изиграла решаваща роля в изграждането на част от днешния български политически и административен елит е вече в режим на финансов и политически банкрут. Не малко политици и магистрати са били съблазнени от възможността за бърза и успешна кариера, предлагана им от организации, свързани с “Отворено Общество”. Те едва ли са предполагали, че обвързването с определени властови мрежи може от предимство да се превърне в непреодолима пречка за тяхното кариерно израстване в бъдеще, когато на всяка връзки с “Отворено общество” ще се гледа като на потенциална търговия с влияние.   На 14 ноември 2017 година Найджъл Фараж, представител на Великобритания в ЕП иска в парламента да се създаде комисия за разследване на влиянието на “Отворено общество” сред европейския политически и административен елит.[13] Имайки предвид безотказния политически инстинкт на Фараж, предвидил много предстоящи политически събития (Брекзит, избирането на Доналд Тръмп и др.) можем да приемем, че такива разследвания ще има. Когато тези разследвания започнат и в България, много политици и магистрати ще осъзнаят, че на грантове, “безплатни” семинари, срещи, специализации и курсове в чужбина скоро ще се гледа не като на безобидно участие в събитие или проект, а като на търговия с влияние. Въпросът “какво дадохте в замяна?” ще е оръжието, с което ще бъдат атакувани много кариери.   А ние, българите, нагледали се на какви ли не исторически превратности за пореден път ще сме свидетели на пълен социално - политически обрат.  ________________ [1] Christine Revault d'Allonnes-Bonnefoy описана като “надежден съюзник” на фондация Отворено Общество в сборника Reliable allies in the European Parliament (2014 – 2019), Open Society European Policy Institute [2] https://www.socialistsanddemocrats.eu/newsroom/last-chance-tackle-violence-against-women-european-elections-warn-sds [3] https://youtu.be/veflfrs8opk?t=120 [4] https://dealbook.nytimes.com/2011/10/06/soros-loses-challenge-to-insider-trading-conviction/ [5] https://en.wikipedia.org/wiki/Open_Society_Foundations [6] https://www.state.gov/secretary/remarks/2017/05/271051.htm [7] https://www.wsj.com/articles/george-soros-transfers-18-billion-to-his-foundation-creating-an-instant-giant-1508252926?mod=mktw [8] https://www.nytimes.com/2017/10/17/business/george-soros-open-society-foundations.html [9] https://twitter.com/georgesoros/status/1005838891130195973?lang=en [10] https://www.apnews.com/0bab63fd501b4100bfc06491c2061cc5 [11] http://ec.europa.eu/budget/graphs/revenue_expediture.html [12] чл. 8 на ИК [13] https://www.youtube.com/watch?v=PZLr0TtPjUc  ", "date": "2019.04.09", "title": "Арх. Христо Генчев и доц. Марин Генчев: Истанбулската конвенция и търговията с политическо влияние"}
{"url": "http://epicenter.bg/article/Kevork-Kevorkyan--Fandakova-i-Tsvetanov-/179743/11/33", "text": "  Не е известно Цветанов да е изучавал болшевишката история, нито каквато и да е друга история.  Обаче владее отлично прийомите на болшевизма.  Фандъкова има доблестта да каже по телевизията, че на мястото на Цв. би си подала оставката - от всички постове - и то доста по-рано.  Така мисли тя.  Но Цв. не позволява подобни волности - да мислиш, както си знаеш.  И веднага я обявява за враг - засега свой.  И казва: „Тя беше употребена срещу ГЕРБ“.  Така: казваш нещо срещу Цветанов - и вече си враг на ГЕРБ.  По-нататък може да те обявят и за „враг на Народа“.  Това си е болшевишки вождизъм, нищо повече.  А ето какво пише Еманюел Карер във великолепния си документален роман „Лимонов“:  „На един съратник на Ленин, Пятаков, дължим следното изключително изречение: „Ако партията го изисква, истинският болшевик е готов да повярва, че черното е бяло и бялото е черно“. Точно в това се състои тоталитаризмът … да кажеш на хората, че черното, което виждат, е бяло и да ги принудиш не само да го повтарят, но накрая и да си повярват…“  Откъде иде този болшевишки плам в Цветанов – с всички рискове още да се изроди?  Фандъкова каза още нещо, доста по-опасно: Цв. останал, защото имал голям авторитет в ГЕРБ.  И сега ли?  Това не е ли обидно за привържениците на ГЕРБ?  ***   ", "date": "2019.04.09", "title": "Кеворк Кеворкян: Фандъкова и Цветанов "}
{"url": "http://epicenter.bg/article/-Nezavisimaya-gazeta--Zapadat-zalaga-na-Petro-Poroshenko-/179752/11/33", "text": "Западът залага на Петро Порошенко, пише руският вестник “Независимая газета“, цитиран от Агенция \"Фокус\". В края на седмицата Петро Порошенко заминава за Берлин. Според изданието   в навечерието на втория тур на изборите. Съдейки по думите на специалния представител на Държавния департамент на САЩ Кърт Волкър, той може да разчита и на подкрепата на американците.  По-рано представители на официален Вашингтон, включително Волкър,   че в Украйна има демокрация, в рамките на която ще бъде избран президент. В резултат на това Порошенко получи около 16% от гласовете в първия кръг, а съперникът му Владимир Зеленский, който няма политически опит, получи повече от 30%.  След това Волкър, в интервю за американския телевизионен канал PBS, каза: “Украинското общество е изправено пред избор. Има ли нужда от някой, който просто се изправя срещу стауквото, обещавайки огромна реформа?   но е направил повече реформи, отколкото всеки друг в Украйна през последните 20 години, и се противопостави на Путин?\"  В Киев, това изявление се разглежда като прозрачен намек за подкрепа на Порошенко. Блогърът Дмитрий Василец, цитиран от изданието \"Страна\", отбеляза, че  , като същевременно стартират \"реформи, които намаляват населението\".  Слуховете, че САЩ залагат на Порошенко, се засилиха след като американското издание на Daily Beast съобщи, че   Той управител на региона Днепропетровск, но бе уволнен след силни конфликти с Порошенко. Според съобщения в медиите, Коломойски живее в Израел. След заминаването му, Украйна национализира най-голямата и най-важна ПриватБанк, който принадлежеше на бизнесмена.  Смята се, че Коломойски стои зад номинирането на шоумена Владимир Зеленский за президент.    Експерти смятат, че гражданите на Украйна са по-загрижени за други проблеми. Проучването, проведено след първия тур на изборите от Фондация \"Демократични инициативи\" показа, че   за да направят избор във втория тур. Те идентифицираха пет основни теми, които ще бъдат обсъдени в дебата на кандидатите.  42% от избирателите поставиха въпроса: „Как да постигнем мир в Донбас? Как да се освободят окупираните територии на Донбас и да се осъществи тяхната интеграция в структурата на Украйна?”    . Други 39% се надяват, че по време на дебата кандидатите ще разкажат на всеки за програмата си за развитие в Украйна. И 31,5% искат да чуят поне първите стъпки, които Порошенко и Зеленский ще предприемат, ако спечелят изборите.  По време на предизборната кампания Петро Порошенко многократно казваше, че Владимир Путин няма да предприеме никакви действия, защото не иска да избира Порошенко за президент. Без да се отменят предишните изявления, украинският президент ще разговаря с Ангела Меркел за засилване на работата в \"Нормандския формат\".   Той, подобно на Порошенко, е за уреждане на политически и дипломатически мерки. Но той предлага да се разшири „нормандският формат“, като покани Съединените щати и Обединеното кралство да участват в преговорите (на основание, че са подписали Будапещенския меморандум).  Наскоро Зеленский обясни позицията си: „  Дипломатически формат на преговорите в присъствието на представители на Запада.\"  В понеделник говорител на руския президент Дмитрий Песков, отговарящ на въпрос от журналисти, каза: \" \".   Кой и в какъв формат ще разговаря с руското ръководство, ще бъде решено за резултатите от втория тур на изборите на 21 април. Във Върховната Рада (парламента на Украйна) започнаха сериозно да се страхуват, че \"ситуацията ще излезе от контрол\".  ", "date": "2019.04.09", "title": "„Независимая газета“: Западът залага на Петро Порошенко "}
{"url": "http://epicenter.bg/article/Prof--Nikolay-Radulov--Imotite-sa-samo-nachalo--Bankovite-smetki-sa-sledvashtoto--koeto-shte-izskochi/179762/11/0", "text": "- Работи корупцията... Премиерът отбеляза колко голяма свобода имали медиите и как свободно можело да се говори за това, как той веднага взима мерки.  Всъщност свобода на медиите няма. Информацията, която даде начало на така наречения „Апартаментгейт“ отново дойде отвън – от организация и медия, финансирани от американското правителство, което само две седмици по-рано извади доклад, където ясно подчерта, че по отношение на корупцията се работи, но няма резултати.  Формулировката „работи се“ е израз само на любезност и авторите едва ли го мислят. Защото какво означава цялата държавна машина да работи, а да няма резултати?!   Докладът беше предупредителният изстрел във въздуха. Ние обаче имаме имунитет към доклади. Като пишат, че има голяма корупция и никой нищо не прави, ние казваме „то само едно и също се пише в тези доклади“. Обикновено Борисов обвинява медиите, между които и западни, че пускат фалшиви новини.  Но фалшиви новини няма кой да публикува в Доклада на Държавния департамент, нито пък в Доклада на Европейската комисия. Управляващите би трябвало да приемат тези сигнали като обеца на ухото, защото следва нещо много по-тежко. Нещо, което очаквам да се случи може би не преди европейските избори, но непосредствено след това.  - Според мен ще започне да излиза информация за сметки на наши видни съграждани в различни банки.  С поведението си властта определено настройва хората анти-НАТО, анти-ЕС. Това не остава незабелязано.  - През последните десет години тук излизаха информации за огромни бази данни за офшорни сметки къде ли не и на кого ли не. Случва се това и на Запад. Много е важна обаче причината, поради която хората си влагат средствата в офшорни сметки. Офшорните компании не са забранени. Много американски икономисти са казвали, че няма нищо престъпно и дори – нищо неморално в това да се стремиш да избегнеш по законов път плащането на повече данъци.  - Да, това било национален спорт, каза някой наскоро. Но не е там работата. Работата е там, че нашите собственици на офшорни сметки не са ги направили, за да укриват данъци. Те са ги направили, за да укриват необяснимо и гигантско богатство.  Следващата стъпка ще покаже, че дори когато имаме офшорни фирми ние, българите, не ги използваме за това, за което огромна част от останалия свят ги използва.  И в западния свят има офшорни фирми, като прословутата фирма на Георгиус Георгио, която впоследствие пет пъти си смени собственика и накрая се оказа принадлежаща на един световно известен спортист. Като че ли никой не чу тези метаморфози и даже казаха колко хубаво било, че този световен скиор ще отиде в този наш известен курорт.  Дори да се вгледаме в явни сметки в България, ще разберем, че техните притежатели и целите им семейства са живели с по 100-200 лева на месец през последните години.  По един милион на година?   Според мен това трябва да стане постепенно, но неумолимо. Защото парите в тези офшорни сметки са на всички нас. А ние се чудим къде са отишли 16 милиарда, простени от НАП.  - Ние, които коментираме проблема в медиите, говорим за цени, по-ниски от пазарните в момента на покупката. Но сред хората цари убеждението, че и тази цена не е платена. Че тези апартаменти и имоти са придобити, за да се решат въпроси на тези, които уж им ги продават. Не твърдя, че това е така. Казвам, че всеобщото убеждение е именно такова.   Някой ще каже – хората си приказват какво ли не.  Хората обаче виждат, рано или късно, кой какъв апартамент има. Виждат дали е скъп или не. В регистрите също се вижда, че някой има 6-7 апартамента. Когато си имал наглостта да заявиш, че абсолютно законно си ги придобил, кое да накара хората да не мислят, че имаш наглостта да си ги придобил без да си платил каквото и да било. Хората са прави да имат такива подозрения.  - В България има един генерален проблем. Въпреки всички приказки и въпреки изискванията на законите, служителите там не са политически неутрални. Знае се всеки от ръководството с коя политическа сила е свързан.  Казвал съм многократно, но ще подчертая още веднъж: след 1991-1992 г. нямаме западно посолство, което да е намалило резидентурата си в България. За някои от посолствата дори важи обратното – те са увеличили хората, които добиват информация по таен и негласен начин. Стряскащо е, че работейки на наша територия и извършвайки престъпление формално (защото това се нарича шпионаж), те събират информация, която е в полза на европейските граждани, включително българските. Но това е факт.  Ние, българските граждани, които сме данъкоплатци и които сме ограбени, също имаме полза от тези доклади и от шпионажа на чуждите служби. Тя, оказва се, е в наш интерес и в интерес на европейските граждани.  - Мисля, че западната публика не е изненадана. Ние сме страната в ЕС, известна с „най“ - най-ниска раждаемост, най-висока смъртност от глава на населението - все ужасяващи неща, докато по корупция сме в челото, а по свобода на медиите – в дъното.  Нещата са сериозни. Затова мисля, че развитие ще има и то сравнително скоро.  - Прави се опит. Но снежната топка е станала твърде голяма, увеличила е скоростта си и светкавично се носи надолу. Всякакви опити – един подал оставка, друг излязъл в отпуск, трети се отказал от мястото си в парламента, е все едно да гасиш огън с бензин. Това допълва впечатлението, че тези хора са виновни за нещо повече от покупката на евтини апартаменти.  - Когато преди време бяха предложени проектите на ГЕРБ и на президента, споделих, че и двата са неприемливи.  Според мен единствената почтена възможност да работи антикорупционната структура би била тя да се ръководи от човек, посочен и избран от опозицията. Но никой даже дума не даде да се изговори по този въпрос.  Що се отнася до нов закон и нов орган, спомняте си как се случваше това през годините – БОРКОР не работи, дайте да направим агенция. После и тя не работи и така стигаме до трета, четвърта... Тъй като и службите не работят и не можем да ги накараме да работят, измисляме КПКОНПИ – комисия, която е съставена от служби, натоварени с отрицателна енергия и възприемани негативно от обществото. Получава се нещо, което наричам „отрицателна синергия“. Тоест, всяка сама по себе си е лоша и не върши работа, а заедно са още по-лоши и още по-лошо работят.  - Първо, операция „Чисти ръце“ трябва да се повери на хора, на които са им чисти ръцете.  Това не е направено и очевидно е имало други съображения и мотиви тези хора да оглавят антикорупционната структура. Пък и не само тази структура. Виждате и невероятното издигане на министъра на вътрешните работи, който от главното професионално лице светкавично се превърна в главното политическо лице. Как се извърши тази метаморфоза за едно денонощие? Няма нормален човек, който да я обясни.  - Има алтернатива и това е българският народ. Когато на хората им омръзне по този глупашки начин да ги крадат, алтернативата ще излезе.  Това не означава, че ще дойде някой от Виена, Мадрид или Париж. Пред последните години съм преподавател и виждам кадърни млади хора, които минават през системата на българското образование, отиват в реалния живот и се справят добре. Те не са глупави. Рано или късно ще разберат, че трябва да се намесят в управлението в полза на държавата. При това са и патриоти, част от тях вече са живели или работили в чужбина, но искат да живеят и да работят тук. Те няма да позволят безумието, на което сме свидетели, да продължи. ", "date": "2019.04.09", "title": "Проф. Николай Радулов: Имотите са само начало. Банковите сметки са следващото, което ще изскочи"}
{"url": "http://epicenter.bg/article/Prof--Dimitar-Ivanov--Institutsionalna-ramka-za-protivodeystvieto-na-koruptsiyata-/179766/11/0", "text": "Политическият скандал, придобил гражданственост като „Апартаментгейт” и поляризацията по време на провелото се заседание на Консултативния съвет за национална сигурност при президента на Републиката, възобновиха публичния дебат по темата за корупцията по високите етажи на властта и ефективните начини за превенция и противодействие на тези явления.   Станаха очевидни дефицитите в законодателната рамка и в практическото й прилагане, в ефективността на правоприлагащите органи. От анализа на досегашната институционална обвързаност на политическата и правната рамка се констатира, че разковничето на един евентуален успех се крие в правилното институционално структуриране, ръководство и контрол на специализирана оперативно-издирвателна, с дознателски функции и под специализиран прокурорски контрол Национална служба „Антикорупция”.   При лансирането на този модел и механизма за осъществяването му възникват няколко основни въпроса:  - защо специализирана национална оперативно-издирвателна служба?  - защо тя ще има и дознателски функции?  - защо ще е подчинена и ще се отчита на Президента на републиката, а не на правителството?  - защо президентът ще назначава директора й?  Отговорите могат да бъдат различни - в зависимост от интересите и страховете от дискредитиране на влиятелни части от елита и лидерите на законодателната, изпълнителната и съдебната власт. Но логиката категорично сочи, че главна фигура трябва да е президентът като институция – равноотдалечен и равноприближен от трите власти – и същевременно мажоритарно избран от целия народ.  Президентът е органична връзка в системата държавност –сигурност и политически лидер по конституция.  Той е фактор на полето и на държавността, и на сигурността. Конституцията го номинира като национален лидер, гарант за националната сигурност и олицетворяващ единството на нацията. Президентът е част от социалния капитал и като политическа длъжност, и като част от политическия елит. Президентът е субект от националната антикорупционна система.  В общественото пространство битува неправилното мнение, че президентът не разполага с никакви властови ресурси за формиране на успешни политики. Вярно е, че президентът не управлява. Той не води самостоятелни политики, които са от компетентността на изпълнителната власт. Като национален лидер по конституция президентът трябва да търси и прилага подходящи механизми за влияние и въздействие както върху вътрешната, така и върху външната политика.   Негово задължение са защитата на националните интереси по въпросите на сигурността и на отбраната и защитата правата на гражданите. И двете направления от неговата дейност имат пряко отношение към въпросите за корупцията и нейното противодействие. На полето на антикорупцията просветени президентски инициативи биха могли да бъдат особено релефни и полезни.   Още повече, че по конституция държавният глава ръководи регламентиран в закон специален орган - Консултативен съвет за национална сигурност (КСНС), чийто правен статут и компетентност му дават възможност да разгърне важни за обществото и държавата теми. Този форум е призван в политически сговор и добронамереност да търси и предлага на изпълнителната власт и парламента стратегически насоки за планове и програми в областта на антикорупцията с общонационално или регионално значение.  „КСНС е единственият ненатоварен партийнополитически орган, призван да единява, а не да разделя. Работата му изисква стабилен експертен потенциал към администрацията на президента, с безупречна професионална подготовка и забележителни организационни способности”.  Противодействието на корупцията чрез специализирана оперативна служба несъмнено е част от широката палитра въпроси, които може да намерят благодатна почва за разисквания със солидни тези и полезни препоръки към работата на другите власти, извършващи досега единствено ограничена превенция. Ненапразно българският законодател е снабдил държавния глава със специална законова уредба - тъкмо на полето на националната сигурност - за най-важните въпроси от управлението на страната и във връзка със защитата на гражданските права.  Законът е приет на основание на чл. 100, ал. 3 от Конституцията на Република България. Чрез своята дейност КСНС гарантира президентската институция да не остане в изолация. Със своите добре обмислени и експертно издържани позиции лидерските послания на държавния глава могат да допринасят за възпитаване и утвърждаване освен на междуинституционална култура, уважение, съгласуваност и приемственост в управлението, така и по темата за противодействие на корупцията. Разкриване, предотвратяване и пресичане, както и начално разследване по „горещи следи”. Те биха могли да играят значима роля за повишаване на правната култура, за осведомеността относно деградиращото въздействие на корупцията върху личната и публичната сфера, което е в пряка връзка с разпада на държавността и отслабването на сигурността. И което означава безперспективност за младите хора в страната, унизителна зависимост и отслабване на волята за смислен живот и напредък.  Пълноценната работа на КСНС би допринесла за това службите за сигурност да не остават встрани от общодържавната политика, а със своя експертен капацитет да допринасят за обосноваване на прозорливи  управленски решения за прилагане на обмислени антикорупционни практики, вместо покорно да следват партийнополитическата конюнктура.  Една от водещите цели на конституцията е да се установяват ефективни контролни механизми срещу корупционни прояви на полето на властта, употребата на власт и злоупотребите с нея. Конституционното управление разчита на определени формални процедури и принципи (върховенството на правото, справделив и прозрачен процес, и др.), които би трябвало да гарантират легитимност на управленските действия и решения.   Президентът като лидер по конституция е призван да е гарант за опазване на конституциония ред и същевременно да прокламира свобода, антиконформизъм и промяна в посока за изграждане на демократична, правова и социална държава с общество от граждани, чието достойнство не се потъпква от властта на алчността и беззаконието.  Анализирайки американския опит по този въпрос, професорът по политически науки от Принстънския университет Кийт Уитингтън фокусира вниманието си върху фигурата на президента като политически лидер в американското конституционно устройство на държавата: той може да „надскача” конституционната рамка, ако прецени, че тя е в противоречие с интересите на нацията, или че конституционните норми се тълкуват превратно, произволно и тенденциозно от силните на деня.   Така, условно казано, конституционният лидер се превръща в политически лидер - водач на една нация, който предлага промени и реформи в името на нейното бъдеще и просперитет.   „Конституционният дискурс – пише Уитингтън - имплицитно или експлицитно стига съвсем естествено до фигурата на президентите не защото те са специалните охранители на нашата конституция, а защото тяхната визия за политическо лидерство ги подтиква да променят границите на тази традиция.  Лидерството, освен утвърждаване на авторитет и доверие, в същността си е битка за власт и влияние, за да се стигне до властовите инструменти, чрез които са възможни промяна и/или закрила на права и интереси, възкресяване на забравени (непрактикувани) или налагане на нови ценности за изграждане на общество с минимум корупция в защита на човека, обществото и държавата.  Конституционният статус на българския президент е регламентиран в глава IV, чл. 92-104 от Конституцията на Република България.  Според нашата конституция България е република с парламентарно управление. Единството на нацията се олицетворява от президент, който е държавен глава и представлява републиката в международните отношения.  По конституция фигурата на президента е институция за политическо посредничество, за помирение между политическите играчи и за постигане на съгласие по важни за нацията и държавата политики. Той има лидерска роля за сближаване на позиции в името на националните цели и интереси, за подкрепа на национални каузи и за защита на специфични национални интереси вътре в страната и на международното поле.   С авторитет и политическа обиграност президентът може да е важен фактор за иницииране и постигане на съгласие за успешни антикорупционни политики като част от усилията на политическия елит за укрепване на държавността и за предоставяне на гражданите на различни възможности за избор при упражняване на техните права със съответни задължения.  Президентът е лидер и в периоди на стабилно управление, и при кризи. Важна област, конституционно и законово уредена, която ясно очертава възможност на държавния глава за участие във формирането на обща воля за провеждане на антикорупционни политики, както и за проява на конституционно лидерство, е работата му по свикване и провеждане на Консултативния съвет за национална сигурност.  Мотиви за създаване на Национална служба „Антикорупция”  Преди да се противодейства на корупцията чрез специализирана национална служба, трябва да са ясни няколко неща. Що е противодействие и какви форми придобива. Кой трябва да противодейства. С какъв инструментариум ще си служи. Съществуват ли обществени нагласи за това.  Анализът на средата за прояви на корупция и ролята й за нарастване на организираната престъпност, макар и непълен поради липса на системно събирана и оценявана информация, сочи, че организираната корупция се е разположила на няколко социално-икономически нива:  - Силови формирования от криминално проявени в миналото и новопроявяващи се бивши спортисти, бивши служители на МВР, МНО и други, развиващи охранителен, застрахователен и дистрибуционен бизнес. На това ниво, наред с легалната дейност, която тези формирования все по-устойчиво развиват, виреят кражбата, контрабандата на коли, наркотрафикът, проституцията, просячеството. За да си гарантират спокойствие и на двете нива, те активно корумпират администрацията.  - Хазартни и развлекателни игри, GSM оператори, кабелни телевизии, финансово-брокерски къщи от пирамидален тип и бюра за обмяна на валута. Структурите, управляващи тези дейности, разполагат с мощни лобисти в регулаторните комисии и органи, които иначе би трябвало да извършват превенция на корупцията.  - Икономически групировки и строителни корпорации и свързаните с тях банки, застрахователни компании, инвестиционни и приватизационни фондове.  - Неправителствени организации, които защитават срещу заплащане и изнудване различни малцинства и природата.  Повечето от субектите и на четирите нива се стремят към монополно високи печалби, без оглед на интересите на държавния, кооперативния и общинския сектор, и заобикалят законите и другите разпоредби на администрацията чрез подкупи, заплахи и шантажи и корупция в етажите на властта до ниво Министерски съвет и Народно събрание. Най-сериозните структури от тях разполагат с аналитични и контраразузнавателни звена, печатни и електронни медии с добре подготвени специалисти, които вербуват лобисти, събират компрометиращи материали и разпространяват фалшиви новини, използват специални разузнавателни средства, извършват „задържане”, „разследване”, изпълняват наложените от тях самите санкции върху членове на гражданското общество.   С една дума, изземват безнаказано част от функциите на съдебната власт и държавната администрация, по-конкретно на МВР. Държавата усилено се разпада, формира се обществена прослойка от роби на труда без елементарни демократични права.  Така изглеждат нещата по отношение на престъпния контингент. Но като всеки процес организираната корупция и противодействието срещу нея имат и втора страна – администрацията и нейните органи. Там именно трябва да се търсят и корупцията, и възможностите за противодействието й.  Корупцията е проникнала във всички сфери на държавната администрация и правозащитните органи, достигнала е до парламента (парламентарните комисии), правителството (министерствата и централните ведомства (особено имащите отношение към обществените поръчки и еврофондовете), съда, прокуратурата, областните администрации, кметствата и общинските съвети, ръководствата на държавните предприятия (особено в енергетиката). Заразила е без изключение ръководствата на политическите партии, които се сменят във властта, като печелят с корупция избори - национални и местни.  Главно изражение на корупцията е ползването на материални и нематериални облаги от длъжностни лица в партийните, държавните и общинските органи за управление, в икономиката и търговията, в съда, прокуратурата и специалните служби срещу виновно неизпълнение на служебните им задължения. Корупцията се е превърнала в начин на живот, в осигуряване на доходи за съществуване и в средство за незаконно забогатяване на хиляди хора, заемащи отговорно служебно положение.  Причините за корупцията могат да се подредят в няколко групи:  - Социално-икономически - това е масовото обедняване на българските граждани, ниското заплащане на държавните служители, честите промени в управленските концепции и произтичащата от тях несигурност на работното място, липсата на личен пример от високите нива на властта, подражание на чужди образци - САЩ през 30-те години,  Италия през 70-те години, Русия през 90-те години на ХХ в. и т. н.  - Нормативни - забавяне приемането от парламента на категорична законодателна уредба за превенция и противодействие на корупцията, приемането на недобри или дефектни закони - за МВР и за специалните служби, за БНБ, за търговските банки и кредитното дело и т. н.  - Нравствени - безпрепятственото подкупничество в различните видове администрации утвърждава впечатлението, че корупцията е закономерен елемент в демократичните общества; нежеланието на партиите, парламентите и правителствата да се преборят с главните огнища на корупцията; политическата търпимост към „собствените лобисти”, осигуряващи чрез корупция финансови средства за съществуването на управляващите партии; покровителство на роднини, приятели и лично предани на лидера лица; несъобразяване с подаваните сигнали, включително и от средствата за масова информация – съществуват хиляди публикации в печата, стотици заведени следствени или съдебни дела, десетки случаи на данни за корупция на политици и висши държавници, а изпълнителната власт нехае и отвлича вниманието на обществото с измислени и несъществени проблеми.  - Външни - подчиняване на държавните интереси на чуждестранни сили в областта на взаимоотношенията с международните финансови институции; закриване или ограничаване на експортно ориентираните производства с цел освобождаването на пазари за продукция от други страни; подкупване на длъжностни лица от централната администрация да работят срещу националните интереси; разузнавателно проникване на административно, технологично, производствено и търговско равнище от представители на чужди държавно-икономически интереси; неефективно противопоставяне от страна на правителствата срещу чуждите интереси в стопанския живот и в духовната сфера (безпрепятствена дейност на чуждестранни фирми, фондации, секти, общества, дружества с антибългарска насоченост).  Напълно безрезултатният опит с дейността на парламентарната комисия „Антимафия” и другите последващи структури, като БОРКОР, специализираните прокуратура и съд и др. е печално потвърждение на нежеланието за превенция и противопоставяне на причините, породили и утвърждаващи корупцията като стил на управление и неотменима част от неолибералния модел на държавата и обществото.  На корупцията в национален мащаб може да се противопостави само добре организирана държавна структура с регламентирани оперативни и разследващи функции, с конкретни права и задължения, с ясни цели и висока квалифицираност на щатния състав. Това не е задача по силите само на МВР и ДАНС, имайки предвид и настоящото им състояние. Ефективността на борбата изисква противодействие на причините, а не констатиране на последствията, ангажиране на цялата мощ на държавата и широка обществена подкрепа.  Тази задача успешно би решила Национална служба за противодействие на корупцията, на подчинение на президента и с  методическо ръководство от главния прокурор.  Ръководителят на тази служба трябва да е с необходимия образователен, професионален и материално-имуществен ценз, позволяващ му обективен подход при ръководенето й. В дейността му той трябва да се подпомага от главния прокурор и от Съвет по антикорупцията, съставен (примерно) от заместник-министри на правосъдието, вътрешните работи, външните работи и финансите; подуправител на БНБ; заместник-председател на Върховния касационен съд, зам.-главен прокурор, зам.-председател на ДАНС, заместник-директор на Националната следствена служба, заместник-председател на Законодателната комисия на Народното събрание. Всеки един от членовете на съвета ще осигурява взаимодействието и помощта на своето ведомство.  На отраслово и регионално ниво службата ще се представлява от отдели, отговарящи за министерствата и централните ведомства и за шест териториални региона. Техните служители ще организират и оперативно ще осъществяват набирането по негласен оперативен път на първична информация за корупция, нейното обобщаване и докладване по съответния ред. Към териториалните отдели ще действа Регионален съвет по корупцията, в който ще влизат зам.-председател на окръжен съд, зам.-окръжен прокурор, зам.-директор на областните дирекции на вътрешните работи и ДАНС, финансист (БНБ, държавен финансов контрол и т. н.). По този начин ще се преодоляват и взаимните противоречия между представители на съдебната и изпълнителната власт и на местно ниво.  Създаването и ръководенето на такава Национална служба ще е израз на висока отговорност и нравственост на политическите партии и държавната администрация, които се наемат да изведат страната от разрухата, причинена от некадърното и корумпирано управление в периода на целия преход от 1989-2017 г.  Налице са все още обществени условия и предпоставки за противодействие на корупцията. Нужна е само политическа воля и управленска отговорност. ", "date": "2019.04.09", "title": "Проф. Димитър Иванов: Институционална рамка за противодействието на корупцията "}
{"url": "http://epicenter.bg/article/Kaloyan-Metodiev--Parviyat-signal-za--Apartamentgeyt--doyde-ot-amerikanska-darzhavna-mediya/179765/11/0", "text": "- Първо, Консултативният съвет за национална сигурност беше навременен. Той изигра ролята на адреналинова инжекция за дебата за корупцията по високите етажи на властта. Управляващите няма да успеят да го свалят от обществения фокус. Това е положително. Второ, за пръв път Консултативният съвет приключва без консенсусна декларация. А в предложения от президента текст се констатира, че има провал на борбата с корупцията и има необходимост от нов закон. Само един човек, забележете, от присъстващите я подкрепя и това е Корнелия Нинова. - Да, слушах я. Но доколкото става ясно от последващите изявления, това не е точно така. Искали са да опаковат друга декларация, доколкото разбирам от публичните изявления, от която са извадени всички неща, които не се харесват на управляващите и очевидно, с които не са съгласни.  И тук, за да си продължа мисълта от предния ви въпрос – третото нещо, което е положително според мен от днешното заседание е, че много ясно се очерта фронта между промяна и статукво. ГЕРБ, ДПС, част от Патриотите, „Воля“ и главния прокурор се очертаха като една група. И според мен всеки в нашата държава трябва да се определи от коя страна е в този момент, защото нещата ескалират. И тази група, колкото и голяма и ресурсна да е, ще продължава да бъде профилактирана през западните медии, защото не разбира, че моментът за промени е назрял. Едва ли ще им се размине на всичките.  „Свободна Европа“ неслучайно възстанови работата си в България по време на точно тази управленска гарнитура. Мисля, че партньорите трябва да се намесят още по-сериозно, за да помогнат на вътрешната съпротива за възстановяване на нормалната работа на институциите и държавата във вида, в който трябва да бъде една нормално функционираща европейска държава, която обслужва гражданите, а не гражданите да обслужват определена политическа клика. - Няма мерки. Управляващите не желаят да има промяна в курса на т.нар. борба с корупцията и смятат, че това, което се прави в момента е достатъчно, че е правилно, че те са обект на някаква целенасочена външна кампания. Но тук пак ще кажа – кампанията идва от американска държавна медия. Тя даде първия сигнал. След това излизат публикации във влиятелни германски медии. Пак не разбират сигнала. Онзи ден имаме от австрийски официоз – пак не се разбира сигнала. Очевидно има желание и умора и у партньорите, че не могат нещата да продължават в България по същия начин. България може да се превърне в нов воденичен камък за Европа по начина, по който функционира като държава в момента. - Естествено. Моята теза е, че има две Българии и едната е излишна. Избирането на Радев беше пробив в системата на добре смазаната машина на функциониране по начин, който не удовлетворява интересите на българското общество. Гласуването за Радев беше гласуване за промяна. И тогава не разбраха сигнала управляващите, защото там комбинацията, която загуби тогава изборите и която днес се противопоставя на идеята за ново начало в политиката, е една и съща. Има две Българии, очевидно. И едната е излишна – пак го казвам, за да може да се разбере до каква степен имаме различия цивилизационни и ценностни между двете групи. Не могат да го карат, както досега. Опитват да се запазят една конструкция, която очевидно се тресе, очевидно се разпада подобно на стара барака и й падат ламарините. Въпреки това са се вкопчили в този модел и се събират още повече един с друг, за да се предпазват. Няма как да стане. - Моят анализ винаги поставя хората в центъра на политиката, защото те движат политическото. Чрез волята на политиците, де факто, се развива едно общество в една или друга посока. От там идват и положителните и отрицателните неща.  Трябва да се мине през нови хора, които да наложат нов модел в политиката на България, и да се разкъса този обръч, който е стегнал и задушава българската държава и който я е приковал с грозните си проявления на последното място в Европейския съюз по всички възможни класации и стандарти. И добрата новина е, че вече и отвън се вижда, че има усилия в тази посока.  В България вече има институционална нужда и гражданско усещане за подобна промяна. По принцип българите не правят революции, но пък за мен съпротивата, която се надига бавно, боботещо отдолу, вече е ясно различима. - Ние си имаме наш отделен дебат, защото това е дневният ред в държавата. Колкото и да се опитват да отвличат общественото внимание в момента с теми като бежанска вълна, че трябва да говорим за европейски дебат – не им се получава. Чрез това нещо управляващите се опитват единствено да изместят фокуса от корупционния въпрос, който е централен в България и който задушава страната. Няма как да имаме разговор за европейското бъдеще, при положение че се намираме на това място и в състоянието, в което сме. Първо трябва да си оправим собствената къща, да я ремонтираме, основен ремонт трябва, трябва да се бутат стени, трябва да се изкорубват цели стаи, за да може след това да участваме вече с другите европейски народи в разговора за Европа и да можем да ги догонваме, защото за съжаление изостанахме от тях. - Никой не чу в България спорадичните гласове. Дебатът се наложи като основна тема, когато дойде през „Свободна Европа“. Това е истината. Това беше като капсул-детонатор, който изстреля този дебат в центъра на българската политика преди един месец и той оттогава не е слизал от там и ще продължи да я доминира и по време на цялата кампания. Няма с половинчати мерки да се заметат нещата този път. Явно ще трябва системата да се разтресе и ще трябва да се търси изход от нея по радикален начин, защото това, което виждаме, очевидно почва да става обществен дразнител с огромни размери. Хора, които цял живот не са изкарали един лев извън държавната работа, да се правят на елити с частни асансьори, поръчкови ризи и милиони по сметки, коли и т.н., а това са парите, изкарани с труд на хлебари, шофьори, хотелиери, търговци, строители…. Това са хората, които плащат масрафа на този нов елит, който се е самозабравил и който освен че се е самозабравил и тъне в лукс с чужди пари, не прави никакви резултати за управлението и за живота на хората, а запокити България в африкански индексови измерения по отношения на останалите европейски държави. - Предизборната надпревара ще е титанична битка. Според мен, в тези две Българии, за които споменах, едната от които е излишна, това ще е вот на недоверие, това ще е наистина сблъсък на различни визии накъде ще поеме България от тук насетне. Ще остава в положението, в което е, с тези резултати, които са, с това статукво и ако е доволна, по-голяма част от обществото ще препотвърди този вот. Или ще търси радикална промяна чрез разбиване на модела и борба с корупцията, която задушава държавата. Големият ми страх тук е ниската избирателна активност. Ниската избирателна активност може да доведе до изкривяване на резултатите и наистина едни хора, които са съвременни роби – това са купен вот, корпоративен вот, зависими от работодатели, заплашени хора, хората от малките населени места, които треперят за живота и за хляба си, да бъдат принудени да излязат и да гласуват, а останалите пасивно да наблюдават отстрани случващото се и да повторим модела. Тоест, избирателната активност се превръща в ключа към тези избори   - Ако е ниска избирателната активност, ако технологията и машината победи желанието за промяна, това статукво може да се опита се задържа още месеци до половин година, до местните избори. Ако загуби катастрофално изборите, може би ще станем свидетели на предсрочни парламентарни избори в много бърз порядък – визирам месец-два след Европейския вот.", "date": "2019.04.09", "title": "Калоян Методиев: „Апартаментгейт“ тръгна от американска държавна медия. Това не е случайно!"}
{"url": "http://epicenter.bg/article/-Vzglyad--Izborite-v-Ukrayna-varvyat-po-idealniya-za-Rusiya-stsenariy-/179769/11/33", "text": "Изборите в Украйна вървят по идеалния за Русия сценарий, пише руският вестник “Взгляд“, цитиран от Агенция \"Фокус\".   макар и по различни причини. Това говори в полза на версията, че президентската администрация на Украйна подготвя мащабни измами за победа във втория тур на изборите. Преизбирането на Порошенко в такива условия би било идеален сценарий за Русия.  Напоследък малцина са чували за   който все още принадлежи на президента на Украйна, Петро Порошенко - част от президентската властова вертикала, която увисна във въздуха.  Порошенко подписа указ за уволнението на Степанов от поста председател на Одеската регионална държавна администрация, но Степанов категорично отказа да напусне, подчертавайки, че   Малко след това неизвестен телефонен терорист обяви за бомбена заплаха в сградата на Одеската държавна администрация, а той бързо е бил евакуиран.  \"Това е първият случай, който познавам в историята на Украйна, когато  \", заяви Юрий Ткачев, главен редактор на одеското издание на \"Таймер\", в коментар за ситуацията.  Паралелно с това върви и административната криза в Херсонската област. Председателят на местната държавна администрация   Според експерти, това се дължи на факта, че на толкова важен етап Гордеев не е толкова лесно да бъде заменен: двамата му заместници са били отстранени от работа по различни причини (включително заради убийството на местната журналистка Екатерина Гандюк), а друг, Андрей Балон, който се смяташе за верен на настоящия президент, вече е \"преминал\" на страната на Владимир Зеленский, а кметът на Херсон Владимир Миколенко, след като обнародва изявлението на Гордеев, взел подозрително спешен отпуск и напуснал страната - отлетя за Грузия.  Тази ситуация напомня на плъховете, които бягат от потъващ кораб, и това е съвсем различна история от бунт на кораба. И двата случая в Одеса и Херсон говорят в полза на едно нещо -    От гледна точка на социологията и електоралната география, победата на Зеленский е почти предрешена. Трябва да се случи наистина нестандартна или извънредна ситуация, за да може настоящият президент да настигне фаворита.   но с повече или по-малко стандартно развитие на събитията, Порошенко е обречен.  Разбира се, всичко това не доказва, че ще има фалшификации. Но - говори в полза на това. Прибягването до такива трикове в първия кръг от страна на Порошенко беше твърде опасно  .    . Но сега въпросът е категоричен - победа или поражение, което заплашва \"шоколадовия цар\" с изключително неприятни последствия.  Съмнително е, че колективният Запад   ще координира такава игра за президента на Украйна.   вече не изглежда особено ценна награда нито в Брюксел, нито във Вашингтон - местната преса, която редовно докладва за успеха на украинските реформи, обвинява държавния глава за всички неуспехи.  Но няма съмнение, че в случай на такава алтернатива като загубата на управляемост от страна на Украйна и по-нататъшното й разпадане, Западът ще подкрепи лоялните към него власти, като им предостави допълнителна легитимност. Разбирайки това, Порошенко може да поеме риска.  Преизбирането на Порошенко с \"грубо фалшифициран резултат\" предполага по-нататъшна деградация на Украйна.   в нея до риска от следващ Майдан.    тъй като подобряването на отношенията на Киев с Москва е необходимо преди всичко за украинската икономика, а руските власти ефективно обявиха бойкот на Порошенко.    токсичен актив за Запада и ревът на гласове, недоволни от безусловната подкрепа за неговата политика, ще стане много по-силен.   в контекста на недопускането на руски наблюдатели в Украйна. А това й осигурява свободата на маневриране в отношенията с Украйна и Донбас.  Разбира се, в Руската федерация, украинците се възприемат като \"братски хора\". Но в момента Украйна е изключително враждебна към Русия.   - по-скоро съществува висок риск, че ястребите и „националистите“, които очакват той да „задвижи реформите”, ще започнат да се ангажират с агресивна самостоятелна дейност по демаркационната линия в Донбас, както направиха неведнъж.   изглежда по-обещаващ резултат, а времето все още работи в полза на Русия.  ", "date": "2019.04.09", "title": "„Взгляд“: Изборите в Украйна вървят по идеалния за Русия сценарий "}
{"url": "http://epicenter.bg/article/Ruski-miliarderi-masovo-iznasyat-kapitalite-si-ot-Kipar-/179699/4/0", "text": "Икономиката на Кипър понесе тежък удар от изтичането на руски капитал от острова, пише електронното издание на гръцкия консервативен ежедневник „То Вима“, цитирано от Агенция \"Фокус\".  Както отбелязва изданието, руските олигарси, които са стълб на банковата система на Кипър, изглежда искат да прехвърлят капиталите си в други страни предвид интензифицирането на борбата срещу прането на пари в Европейския съюз.  Според Philenews.gr, руските клиенти закриват банковите си сметки в Кипър с изключително високо темпо.  Около 93 милиона евро са изтеглени само за един месец, а до края на февруари са изтеглени още 143 милиона евро.  В сравнение с преди една година, има спад в депозитите от 1,34 милиарда евро, а в сравнение с преди две години, руските пари в банковата система на Кипър са по-малко с 2,65 милиарда евро.  Спадът на руските депозити изглежда е свързан с все по-строгите разпоредби, приети като част от борбата на ЕС срещу прането на пари.  Дори и след съкращаването или спасяването през 2013 г. на кипърските банки руските депозити останаха на високо ниво.  По данни на Централната банка на Кипър депозитите в края на 2013 г. са били 11,7 млрд. евро и са паднали с 4,95 млрд. евро до края на февруари 2019 г.  ", "date": "2019.04.09", "title": "Руски милиардери масово изнасят капиталите си от Кипър "}
{"url": "http://epicenter.bg/article/Rumen-Porozhanov--Dialog-vinagi-ima--no-ostavka-nyama---otrichame-obvineniyata-na-bioproizvoditelite-/179723/4/0", "text": "Диалог винаги има, но оставка няма. Това каза министърът на земеделието, храните и горите Румен Порожанов по време на брифинг, цитиран от „Фокус“. Министерството на земеделието, храните и горите отрича обвиненията на биопроизводителите.  До извънредния брифинг се стигна, след като биопроизводителите се вдигнаха на протест пред министерството с искане на оставката на министъра.   Биопроизводителите издигнаха лозунги с надписи: \"Бъдеще за малките и семейни биоферми\", \"Искаме ясни правила\",\"Био фермер-милионер?! Станете и Вие\". Техните искания са за ясни правила и да не се изхвърлят вече напечатани био етикети и истински биохрани, както и наличието на експерти, които да ги подпомагат.   Протестиращите настояват за оставката на министъра на земеделието Румен Поружанов.    “Българското биопроизводство е подложено на карта и има опасност изобщо да се загуби в момента, в който цял свят, особено Европа, говори за това, че трябва да се обърне внимание на производството на здравословни храни, на опазването на околната среда. В България правят всичко възможно да затрият българското биопроизводство”, каза Албена Симеонова, която е председател на Българска Асоциация Биопродукти (БАБ). Представител на пресцентъра на министерството на земеделието покани на мирен диалог протестиращите, но те отказаха и поискаха министърът да слезе при тях. ", "date": "2019.04.09", "title": "Румен Порожанов: Диалог винаги има, но оставка няма - отричаме обвиненията на биопроизводителите!"}
{"url": "http://epicenter.bg/article/Zam-ministar-Denitsa-Nikolova-otkri-mezhdunarodna-konferentsiya--quot-Dunav--Satrudnichestvo-za-inovatsii-quot-/179730/4/0", "text": "„Следващата оперативна програма за регионално развитие и трансграничните програми 2021-2027 ще бъдат с фокус върху инвестиции в територията и нейните специфични нужди. Новото предложение на Европейската комисия за кохезионна политика открива нови перспективи за промяна на инвестиционния подход в регионите и изпълнението на специфични интегрирани мерки, в това число насърчаване на партньорства между общини, провинции и региони, съобразно потребностите на територията.“  Това каза заместник-министърът на регионалното развитие и благоустройството Деница Николова при откриването на международна конференция на тема: \"Дунав: Сътрудничество за иновации\". Събитието се организира от Търговско-промишлената палата – Враца по проект \"Еко-иновативно свързан Дунавски регион\", финансиран от Програмата за транснационално сътрудничество „Дунав“ 2014-2020 г.  Подобен подход ще има за цел подобряване качеството на живот и справяне с изоставането в развитието на различни области, стана ясно от думите на заместник-министъра. Тя подчерта, че по този начин ще има повече стратегическа ориентация и ще се концентрират усилията върху ресурсите и справянето със специфичните проблеми в определени области.  Водеща роля в развитието на регионите ще имат местните власти, чиято основна задача ще бъде активното участие на местните общности, бизнеса и академичните среди.  „За да развиваме икономическия, културния, научния и човешки потенциал на Дунавския регион, трябва да се фокусираме върху това да се увеличи участието на всички заинтересовани страни на териториално ниво и върху реализирането на партньорства на местно и регионално ниво“, подчерта още заместник-министър Николова.  С изграждането на такива междурегионални партньорства, създаването на различни типове мрежи, обмяна на иновативни модели, опит и ноу – хау, би могло да се постигнат по-добри резултати и по-голяма добавена стойност за региона.", "date": "2019.04.09", "title": "Зам.-министър Деница Николова откри международна конференция \"Дунав: Сътрудничество за иновации\""}
{"url": "http://epicenter.bg/article/-quot-Arteks-quot--pishe-na-prezidenta--Razchitame-da-prouchite-obektivno-sluchaya--quot-Zlaten-vek-quot-/179749/4/0", "text": "От строителната фирма \"Артекс\" депозираха на \"Дондуков\" 2 писмо до президента Румен Радев. Поводът е оповестеното спиране на строежа на сградата „Златен век“.         ", "date": "2019.04.09", "title": "\"Артекс\" пише на президента: Разчитаме да проучите обективно случая \"Златен век\""}
{"url": "http://epicenter.bg/article/Silistra--Tutrakan-i-s--Aydemir-i-Kalipetrovo-shte-imat-novi-ViK-mrezhi-s-evropeysko-finansirane/179750/4/0", "text": "Силистра, Тутракан и селата Айдемир и Калипетрово ще имат нова водопроводна и канализационна мрежа с европейски средства. ВиК - Силистра кандидатства за финансиране от Оперативна програма „Околна среда 2014 - 2020“ за големия воден проект на стойност 78 млн. лв. Средствата ще бъдат вложени в реконструкция и доизграждане на ВиК мрежи.   За тези населени места ще бъде направена и реконструкция на външни довеждащи водопроводи. Това съобщи в Силистра днес министърът на регионалното развитие и благоустройството. В града тя участва в дискусия за регионалното развитие и европейската солидарност, съобщиха от пресцентъра на МРРБ.   В областта се изпълняват 20 договора на стойност над 34 млн. лв. по Оперативна програма „Региони в растеж“ 2014 – 2020, съобщи министър Аврамова. С близо 8 млн. лв. по четири проекта се обновяват детска ясла, детска градина, основно училище, четири професионални гимназии и общински център за извънучилищни дейности. 2,3 млн. лв. по проекта на Министерство на здравеопазването се инвестират в модернизацията на 6 центъра за спешна помощ.    Подкрепени са 7 социални обекта, които се използват от близо 420 лица в процеса на деинституционализация. По 7 проекта на обща стойност 8,5 млн. лв. се изпълняват мерки за повишаване на енергийната ефективност в 19 сгради. В резултат от изпълнението им жилищата на близо 200 домакинства ще бъдат по-топли, по-уютни и с по-малки разходи за отопление през зимата.    Приключи реконструкцията на пл. „Албена“ в областния център. С малко над 2 млн. лв. бяха облагородени над 30 000 кв. м площ в града. Възстановен беше знаковият паметник „1800 години Силистра“, който е изграден в чест на обявяването на Силистра за самоуправляващ се град през 169 година.    Първоначалният си вид възвърна и водното огледало пред монумента. Финансиране от програмата може да получи още един проект – за изграждане на социални жилища.   През 2018 година с 5 млн. лв. от ОПРР основно бяха ремонтирани почти 10 км от второкласния път Кубрат - Старо Село - Тутракан, напомни министър Аврамова.   Със средства от европейската програма в края на миналата година бяха рехабилитирани още 21 км от пътя Разград - Търговище. Като резултат от двата проекта са обновени общо над 30 км от пътя, свързващ областите Силистра, Разград и Търговище, което повиши безопасността при движение по републиканската мрежа в региона.    Подобриха се връзките с пътищата Русе - Разград, Търговище - Шумен, Русе - Силистра, Попово - Лозница и Русе - Кубрат - Исперих, както и връзката с Дунав мост при Русе. При наличие на спестен ресурс от програмата, Агенция „Пътна инфраструктура“ ще кандидатства за средства за финансиране на рехабилитацията на други 9,6 км в областта по пътя Каблешково - Межден, съобщи регионалният министър.   Петя Аврамова каза още, че през миналата година в областта е направен превантивен ремонт на три пътни участъка с обща дължина над 32 км. За целта са инвестирани близо 17 млн. лв. от бюджета на АПИ. През тази година, при благоприятни климатични условия, ще продължат строително-монтажните работи на близо 6 км от пътя Алфатар - Коритен в община Кайнарджа. Очаква се те да приключат през месец май.    Инвестицията е малко над 3 млн. лв. Предвижда се извършването на превантивен ремонт и на още близо 30 км републикански пътища в областта. Предстои изготвянето на технологични проекти на обектите с индикативна стойност близо 16 млн. лв.   В областта се изпълняват 18 проекта по програма ИНТЕРРЕГ V-A „Румъния – България“, които ще допринесат за подобряване на транспорта, развитието на туризма, опазване на околната среда и други. По един от тях ще се разработят съвместни туристически продукти между общините Силистра и Кълъраш.   Предвижда се и реконструкция на Художествената галерия в Силистра. По друг проект ще се подобри общественият транспорт в Силистра и Наводари. По него Силистра ще реконструира и възстанови улица „Никола Й. Вапцаров“, която е вход и изход на града към граничния контролно-пропускателен пункт. Ще бъдат изградени и еднопосочни велосипедни алеи с цел да стимулирането на използването на „зелен“ транспорт в града, а съвместен пътеводител ще информира за велоалеите и туристическите маршрути.    Амбициозен е и проектът „Съвместно доброволчество за сигурен живот”, който цели да подобри подготовката на населението за реакция при извънредни ситуации в трансграничния регион.    В Силистра регионалният министър коментира още, че се обсъждат пет потенциални места за изграждане на нов мост над река Дунав, който да свърже България с Румъния.    “ Нашето желание е да изградим още пътища между двете страни. Имаме подписан меморандум с румънска страна, на базата на който ще се направят проучвания за мост в района на Свищов, Силистра, Русе, Оряхово, Никопол. Ще бъдат проучвани от двете страни както като транспортни коридори, така и като пътникопоток, който ще преминава през тях. Тепърва започват съвместни действия и прединвестиционни проучвания. Вече има инвестиционни намерения от частния сектор за публично-частни партньорства за изграждане на такива мостови съоръжени”, каза Аврамова.  ", "date": "2019.04.09", "title": "Аврамова: Силистра, Тутракан, Айдемир и Калипетрово ще имат нови ВиК мрежи с европейско финансиране"}
{"url": "http://epicenter.bg/article/Biser-Petkov--Umeniyata-na-rabotnata-sila-shte-sa-klyuchovi-za-postiganeto-na-ikonomicheski-rastezh/179754/4/0", "text": "Министърът на труда и социалната политика Бисер Петков участва в конференция на високо равнище на тема „Бъдещето на труда“, която се проведе в Брюксел, Белгия.  По време на дискусията бяха обсъдени предизвикателствата пред развитието на пазара на труда, влиянието на дигитализацията за възникване на нови форми на заетост, нарастващите изисквания към професионалния профил, уменията и знанията на работната сила, както и защитата на правата на работещите в контекста на динамичните промени в света на труда. Във форума участваха председателят на Европейската комисия (ЕК) Жан Клод Юнкер, вицепрезидентът на ЕК Валдис Домбровскис, еврокомисарят по заетост, социални политики, умения и мобилност Мариан Тийсен, министри на държави-членки на ЕС по въпросите на заетостта и социалната политика.  В изказването си по време на конференцията министър Петков посочи, че развитието на технологиите изисква повече инвестиции в обучения за придобиване на компетенции в областта на информационните и комуникационни технологии, както и развиване на подхода за учене през целия живот. Дигитализацията изисква прилагане на превантивни и последващи мерки за адаптиране на работната сила. Паралелно с това е важно да се предостави надеждна, ориентирана към бъдещето информация за бъдещите тенденции в търсенето и предлагането на работна ръка, каза министър Петков.  Той обърна внимание, че България взема предвид не само ползите от новите технологии, дигитализацията и роботизацията, но и предизвикателствата, които те поставят по отношение на условията на труд, организацията на работното време и безопасността и здравето при работа. За да отговори на поставените предизвикателства, Министерството на труда и социалната политика предвижда провеждането на специализирано проучване. Анализът на очакваните промени в организацията на труда и заетостта в България ще послужи като основа за разработване на нови механизми за организация на труда и регулаторни промени, които ще гарантират, че най-значимите рискове пред защитата на правата, безопасността и здравето на работниците могат да бъдат преодолени, каза министър Петков.  Той обърна внимание, че новите реалности на икономиката и обществото на 21 век, свързани с технологични иновации, глобализация, демографски процеси, миграция предопределят ключова роля на работната сила и уменията за постигането на растеж. За да отговорим на промените в търсенето на нови умения, трябва да продължим да развиваме подхода за учене през целия живот и да предоставяме на всички лица достъп до възможности за обучение на всеки етап и преход в кариерата и живота си, независимо от формата на заетостта. Това може да бъде постигнато чрез предоставяне на по-гъвкави и достъпни форми на учене, както на формално, така и на неформално обучение, чрез използване на иновативни методи, модулни форми и цифрови учебни средства, признаване и валидиране на знания и умения, каза министър Петков, цитиран от пресцентъра на министерството.  ", "date": "2019.04.09", "title": "Бисер Петков: Уменията на работната сила ще са ключови за постигането на икономически растеж"}
{"url": "http://epicenter.bg/article/Arh--Miryanova--Kompaniya-sas-700-sluzhiteli-se-prevrashta-v-izkupitelna-zhertva--Nyama-da-sme-bezuchastni/179757/4/0", "text": "Арх. Весела Мирянова изпрати до медиите писмо от компанията, управлявана от нея и съпруга й.  Писмото е адресирано до президента Румен Радев, премиера Бойко Борисов и омбудсманът Мая Манолова. В него тя отново посочва, че небостъргачът „Златен век“ ще бъде изключителна придобивка за София.  \"Отношението към „Златен век“ може да е противоречиво, но обявеното му спиране се тълкува еднозначно от всички: удовлетворяване на желанието на министър-председателя Бойко Борисов да се представи като едноличен гарант за опазване на обществения интерес. А най-голямата гаранция за спазване на обществения интерес, вярваме че е законът\", подчертава Мирянова.  Тя изказва възмущението си, че на срещата при премиера представители на Артекс не са били поканени и да защитят проекта на небостъргача.  \"Нима в правовата държава спорните въпроси се решават с аудиенция, и то само за едната страна? Пред очите на цялото общество се търсеше не решение на казуса „Златен век“, а основания, каквито и да са основания, той, казусът, да се премахне. В медийното пространство след срещата бе обявено, че „Златен век“ ще бъде спрян, този път „поради изтекло разрешение за строеж“. Няма строеж – няма проблем?\", негодува арх. Мирянова.  Тя подчертава, че и трите проверки на ДНСК и техните структури във връзка с постъпили сигнали завършват с извод за липса на допуснати нарушения и законосъобразност на строителните книжа. Две от тези проверки са извършени след 19.11.2017 г., без да е констатирано, че е налице изтекло разрешение за строеж. \"В условията на предизборна кампания и на вътрешнопартийни сътресения обаче се предпочитат действия, които, макар и в нарушение с конституционни принципи и на закона, „успокояват духовете“, пише Мирянова.  \"Не можем да останем безучастни, когато компанията със 700-те души, които работят всеотдайно в нея, се превръща в изкупителна жертва. Ако всички служители в компанията с техните семейства, започнат да протестират и се явят под прозорците на Министерския съвет, ще се промени ли мнението на г-н Премиера?\", риторично пита архитект Мирянова.  Тя добавя, че заради вредите от десетки милиони компаниятаще предприеме мерки за защита, включително по съдебен ред. \"Кой ще понесе отговорността от присъждане на обезщетение в полза на дружеството? Цената няма да бъде платена от лицата, издали незаконосъобразни актове, а от българския данъкоплатец. За АРТЕКС като изцяло българска компания тази перспектива е неприемлива. Затова разчитаме, че Вие ще проучите обективно случая и ще реагирате адекватно в създалата се ситуация\", завършва писмото си арх. Мирянова.", "date": "2019.04.09", "title": "Арх. Мирянова: Компания със 700 служители се превръща в изкупителна жертва. Няма да сме безучастни!"}
{"url": "http://epicenter.bg/article/Ograbiha-kasa-na-aviokompaniya-na-letishte--quot-Sofiya-quot-/179707/3/0", "text": "Каса на авиокомпания, която се намира на летище София, е била ограбена тази нощ. Това съобщиха от пресцентъра на МВР, предаде Novini.bg . Сигналът за обира е подаден в 1.25 часа тази нощ.   Разбитата каса се намира в служебното помещение на авиопревозвача. Установена е липса на пари, но точният им брой не се уточнява.   По непотвърдена информация става дума за 50 000 евро.", "date": "2019.04.09", "title": "Ограбиха каса на авиокомпания на летище \"София\""}
{"url": "http://epicenter.bg/article/Lozan-Panov-izbyaga-ot-VSS-sled-vaprosa--Vyarvate-li-v-balgarskiya-sad/179708/3/0", "text": "Председателят на ВКС Лозан Панов напусна позорно заседанието на ВСС днес, след като бе попитан от колегите си вярва ли в българския съд и подкрепя ли думите на съпругата си Елисавета, която оприличи държавата на групировка и нарече премиерът нейн главатар. Това Панова направи вчера в открито писмо, изпратено до сайта със спорна репутация, оприличаван и на пощенска кутия - \"Биволъ\".  Медийният рейд на Eлиcaвeтa Πaнoвa започна в неделя по БТВ и продължи вчера. Тя обяви, че ocъждaнeтo нa Πaнoв, зaдeтo нe e дyблиpaл имoтнитe cи дeклapaции, e „извpaщeниe в пpaвoтo“ и чe „тpябвa дa cи пpизнaeм, чe живeeм в зaвлaдянa дъpжaвa“. По този начин Панова се опита да обясни скандалното изявление, че смята да съди държавата в Страсбург.  „Hитo cъдиитe, нитo aз, нитo кoйтo и дa e в тaзи зaлa нe ce интepecyвa oт имoтнoтo ви cъcтoяниe и личния ви живoт. Ho кoлeгитe cмятaт, чe cъдът e диcкpeдитиpaн и пpoфecиoнaлнoтo им дocтoйнcтвo e зaceгнaтo.  Cъдиитe, г-н пpeдceдaтeл, иcкaт дa знaят дaли ce paзгpaничaвaтe oт мнeниeтo, чe в Бългapия нямa пpaвocъдиe, a aкo cмятaтe, чe e тaкa кaжeтe какво нaпpaвиxтe в тaзи пocoкa? Би билo лицeмepиe дa пpoдължим дa ce пpoизнacямe зa пpoфecиoнaлнoтo изpacтвaнe нa нaшитe кoлeги, aкo нe вяpвaмe изoбщo в пpaвocъдиeтo. Bъпpocът e – paзгpaничaвaтe ли ce или нe oт тoвa cтaнoвищe, вяpвaтe ли нa бългapcкитe cъдии?“, заяви Бояна Димитрова.  Πpeдceдaтeлят нa BAC Гeopги Чoлaкoв също попита: \"И aз иcкaм дa зaдaм eдин въпpoc, пpoдyктyвaн oт кoлeгитe в aдминиcтpaтивния cъд. Иcкaм и aз дa yтoчня, чe нe ce интepecyвaм нитo oт личния ви живoт, нитo oт имoтнoтo ви cъcтoяниe. Г-н, пpeдceдaтeл питaм ви, cпoдeлятe ли тoвa изявлeниe нa вaшaтa cъпpyгa, чe cъдeбния aкт нa ACCГ e “извpaщeниe c пpaвoтo”?  Oлгa Кepeлcкa ce опита да адвокатства на Панов и заяви, че това не било по дневния ред. Тя обаче бе парирана от Дpaгoмиp Кoяджикoв, който припомни, че кoгaтo члeнoвe нa Cъдийcкaтa кoлeгия ca мy oтпpaвили 9 въпpoca, Пaнoв e избягaл.  Лoзaн Пaнoв отново избра аварийния изход и напусна демонстративно: „Както предишния път, така и ceгa нямa дa yчacтвaм в тoвa“.  „Зa пopeдeн път ce дeмoнcтpиpa бeзкpaйнo пpeнeбpeжитeлнo oтнoшeниe към Cъдийcкaтa кoлeгия, нe e нopмaлнo зa втopи път пpeдceдaтeлят нa BКC дa излизa бeз никакъв oттгoвop, тoвa нe ca нaши въпpocи, a нa пocтaвилитe ги кoлeги!“, oбяви след излизането му Maгдaлинчeв.  Aтaнacкa Дишeвa пък бе възмутена, защото Панов не е бил предварително информиран, че ще има въпроси към него. И пак натърти, че имало кадрови въпроси за решаване.  Bepoникa Имoвa oбaчe й отговори: \"Kaдpoвитe и мopaлнитe въпpocи въpвят pъка за ръка, нe мoжeм дa пpoдължим кaдpoвитe, бeз дa изяcним мopaлния. Koгaтo oглaвявaш нaй-виcoкoтo нивo нa cъдeбнaтa юpидcикция и нeпpeкъcнaтo cъздaвaш oкoлo сeбe cи cитyaции и ocpeбpявaш c oпopтюнизмa към кoлeгитe cи peзyлтaтитe oт тaзи кpитикa, бeз дa oбяcниш зaщo гo пpaвиш и бeз дa кaжeш вяpвaш ли в cъдeбнaтa cиcтeмa, oт кoятo cи чacт, дa ce oбявявaш cpeщy нeя и дa нe cпaзвaш влeзли в cилa cъдeбни aктoвe… Какъв пpимep дaвaш нa кoлeгитe cи и как щe peшaвaш кaдpoвитe въпpocи в cиcтeмaтa, кaтo нe вяpвaш в нeя?!“     ", "date": "2019.04.09", "title": "Лозан Панов избяга от ВСС след въпроса: Вярвате ли в българския съд (ВИДЕО)"}
{"url": "http://epicenter.bg/article/Spetsprokuraturata-razsledva-kmeta-na-Chuprene--BSP--za-nezakonna-prodazhba-na-zemi-/179717/3/0", "text": "Действия по разследване на кмета на село Чупрене Ваньо Костин започнаха Специализираната прокуратура и антикорупционната комисия (КПКОНПИ).  Досъдебното производство на Специализираната прокуратура е образувано през ноември 2018 г. въз основа на данни за незаконни действия на Костин по продажба на общински земи на дружества, свързани с негови родственици (баща, майка, брат, съпруга). Въпросните земи попадат в територията на бъдещия ски комплекс „Миджур“, чието изграждане в близост до Чупрене предстои, съобщи прокуратурата.   Извършват се претърсвания, изземвания и разпити на свидетели.  Припомняме, че след жалби на природозащитни организации Върховният административен съд се произнесе в полза на проекта, като остави в сила екологичната оценка на РИОСВ в Монтана.  Туристическата ски зона „Миджур” трябва да бъде изградена от частни инвеститори в Западна Стара планина край връх Миджур, който е най-високият в тази част на Балкана със своите 2168 м.  Ски зоната ще бъде разположена над село Чупрене, което е на 20 км от Белоградчик. Биосферният резерват „Чупрене“ няма да бъде засегнат, но около една четвърт от ски зоната попада в защитена зона „Миджур“. Проектът е замислен още през 2012 г. и е включен в стратегията за развитие на туризма в региона.", "date": "2019.04.09", "title": "Спецпрокуратурата разследва кмета на Чупрене  (БСП) за незаконна продажба на земи "}
{"url": "http://epicenter.bg/article/Palen-obrat-po-deloto--Ivancheva--podsadimiyat-Dyulgerov-se-otkaza-ot-pokazaniyata-si-/179721/3/0", "text": "Пълен обрат по мегаделото ”Иванчева”. Подсъдимият Петко Дюлгеров се отказа от показанита си, дадени в досъдебната фаза, за това, че Десислава Иванчева и Биляна Петрова са искали подкуп. Дюлгеров съобщи, че подписът под тези показания е негов, но те били дадени под натиск пред служебен защитник. Развръзката дойде, след като Дюлгеров се отказа от правото си даде обяснения в заключителният етап на съдебната сага с подкупа: \"Ползвам се от правото си да не давам обяснение.\"  Адвокатът му обясни: \"Не сме съгласни да бъдат четени показанията на г-н Дюлгеров, те са дадени пред служебен адвокат, която практика е порочна и се използва от прокуратурата в неин интерес. Грубо процесуално нарушение е, че Дюлгеров не е получил право на собствен адвокат“. Биляна Петрова обаче контрира, че писмото за служебен адвокат на Дюлгеров е заведено чак на 18 май, месец след ареста.  Съдът реши да прочете показанията на Дюлгеров, в които се казва, че Биляна Петрова му се е обадила да поиска сумата; казва още, че е оставил парите в колата пред Иванчева и Петрова, като е взел своя хонорар. Съдът попита Дюлгеров дали тези показания са негови и дали той ги е подписал. Дюлгеров отговори, че той е подписал, но показанията са дадени под натиск. Уточни също така, че оттегля дадените показания на 18 април 2018 г.  Сега в съда се четат други показанията на Дюлгеров, дадени на 25 април 2018 г. По съдържание те са формални и в тях се казва, че не поддържа обясненията пред служебен защитник от 18 април. На 3 юли Дюлгеров също е казал, че не поддържа въпросните показания.  ", "date": "2019.04.09", "title": "Пълен обрат по делото ”Иванчева”, подсъдимият Дюлгеров се отказа от показанията си "}
{"url": "http://epicenter.bg/article/Politsiyata-shte-osiguri-dostap-do-terasata-na-Plamen-Georgiev--ako-se-nalaga/179722/3/0", "text": "Министърът на вътрешните работи Младен Маринов заяви преди \"Нова телевизия\", че полицията ще окаже съдействие на инспекторите на столичния район \"Слатина\", които трябва да направят проверка на терасата на шефа на антикорупционната комисия (КПКОНПИ) Пламен Георгиев. Вчера се разбра, че от общината са имали информация още от 2012 година, че на терасата от 186 кв.м е имало постройки без нужните документи, но проверката не е била допусната от предишния собственик.   \"Ако поискат от нас съдействие, ще им помогнем. Ако законово им се пречи, а им се налага да влязат за проверка в сградата, тогава МВР може да се намеси\", уточни Маринов. Кметът на район \"Слатина\" Наталия Стоянова уточни вчера, че се надява Пламен Георгиев да не постъпи като предишния собственик и да осигури достъп за проверката. В петък съсед на шефа на антикорупционната комисия, пожелал анонимност, заяви пред Би Ти Ви, че никой от съсобствениците в сградата няма достъп до терасата на покрива на блока, за която се влиза през апартамента на Георгиев.   Младен Маринов каза още, че към момента няма задържан за отправените заплахи срещу Пламен Георгиев, заради които той е с охрана от миналата седмица. \"Не мога да разкрия класифицирана информация от кого са заплахите. Когато обаче един човек изпълнява такава длъжност, би следвало държавата да му гарантира сигурността. Този човек, независимо кой е, заслужава държавата да го охранява\", заяви Маринов и добави, че само главният прокурор има правомощия да провери Георгиев.   Пламен Георгиев е в отпуск по предложение на премиера Бойко Борисов, докато прокуратурата проверява законността на имотните му сделки. Преди дни пред журналисти той отказа да отговори на многократно зададения му въпрос колко души ползват терасата. В последните седмици Георгиев е поредната фигура от властта, за която има разкрития от сайта \"Свободна Европа\", \"Антикорупционния фонд\" и сайта \"Бивол\" са имотни сделки на цени под средните за пазара и разминаването между цената на сделката за апартамента и данъчната му оценка. ", "date": "2019.04.09", "title": "Младен Маринов: Полицията ще осигури достъп до терасата на Пламен Георгиев, ако се налага"}
{"url": "http://epicenter.bg/article/Obshtinari-stignaha-do-terasata-na-Plamen-Georgiev--Pravi-se-ogled/179726/3/0", "text": "Направен е първи оглед на терасатана председателя на Комисията за противодействие на корупцията Пламен Георгиев,  по назначено от главния прокурор разследване. Районният кмет Наталия Стоянова съобщава, че служителите на община Слатина са допуснати до имота, но тепърва ще се проверяват документите в общината и тези на собственика.   \r\n \"Огледан е имотът. Ще ходят още, тъй като не са приключили работа\", заяви още районният кмет. \r\n Органите на общината трябва да определят дали законно са построени барбекю, сауна и други постройки, съобщава Дарик.   \"В рамките на седмицата ще се направят няколко проверки, за да се види най-точно какво е построено, да се измери, да се огледа, да опитаме да преценим датата на построяване и да прегледаме всички документи по строежа на сградата, които имаме в нашия архив и документите, които ни предостави самия собственик\", съобщи Стоянова. \r\n   \r\n Тази сутрин вътрешният министър Младен Маринов, обави че полицията ще окаже съдействие на инспекторите на столичния район \"Слатина\", които трябва да направят проверка на терасата на шефа на антикорупционната комисия (КПКОНПИ) Пламен Георгиев. \r\n   \r\n Вчера се разбра, че от общината са имали информация още от 2012 година, че на терасата от 186 кв.м е имало постройки без нужните документи, но проверката не е била допусната от предишния собственик. \r\n   \r\n Очаквайте подробности \r\n", "date": "2019.04.09", "title": " Пламен Георгиев осигури достъп до терасата, съдейства на общината. Направен е първи оглед"}
{"url": "http://epicenter.bg/article/Sotir-Tsatsarov-poiska-otstranyavane-ot-dlazhnost-na-prokuror-Rayna-Bacheva-/179727/3/0", "text": "Главният прокурор Сотир Цацаров внесе в Прокурорската колегия на ВСС искане за временно отстраняване от длъжност на прокурор Райна Бачева от Районна прокуратура – Благоевград заради повдигнатото ѝ обвинение за осуетяване на наказателно преследване спрямо лице, причинило средна телесна повреда по непредпазливост при пътно транспортно произшествие. Това съобщиха от пресцентъра на държавното обвинение.  Искането се основава на доказателства, събрани в рамките на разследване на Софийска градска прокуратура, по което на 04 април 2019 г. на прокурор Райна Бачева е повдигнато обвинение за престъпление по чл. 288 пр. 2-ро от Наказателния кодекс, извършено на 25.06.2015г.  Повдигнатото срещу прокурор Райна Бачева обвинение касае умишлено престъпление от общ характер, извършено при изпълнение на служебните ѝ задължения на магистрат в Районна прокуратура- Благоевград. На 25.06.2015 г. в гр. Благоевград, като орган на власт - прокурор в Районна прокуратура град Благоевград, Бачева е осуетила наказателно преследване срещу Владислав Г.Е. с цел да го избави от наказание, което му се следва по закон за извършено от него престъпление по транспорта.  На 25 юни 2015 г. около 17.00 часа в гр. Благоевград, на пешеходна пътека, тип \"Зебра\", на кръстовище между ул. \"Владо Черноземски\", ул. \"Иван Михайлов\" и ул. \"Сан Стефано\" е настъпило пътно-транспортно произшествие. При управление на автомобил марка \"Дайхацу\", модел \"Териос\", Владислав Г. Е. нарушил правилата за движение по пътищата и причинил на пешеходеца Е. Р. Т. средна телесна повреда по непредпазливост.  За настъпилото пътнотранспортно произшествие била уведомена Райна Бачева – дежурен прокурор в Районна прокуратура – Благоевград от дежурния разследващ полицай при 02 РУ на МВР Благоевград. Вместо да разпореди незабавно започване на първоначални и неотложни процесуално следствени действия, прокурор Бачева разпоредила на разследващия полицай да не започва досъдебно производство, а да се уведоми КАТ и да се предприемат действия по административно наказване на дееца. Установено при разследването, че преди уведомяването й за пътно транспортното произшествие от разследващия полицай, прокурор Бачева е била информирана за инцидента от свой близък, който е в приятелски отношения с извършителя на деянието.  Съгласно чл. 230, ал.1 от Закона за съдебната власт, при повдигане на обвинение срещу съдия, прокурор или следовател за умишлено престъпление от общ характер, извършено при изпълнение на службата, императивно се налага да бъде инициирана и административна процедура пред съответната колегия на ВСС за временното му отстраняване от длъжност до приключване на наказателното производство.  Искането на главния прокурор е обосновано от прякото отношение на възложените функционални служебни задължения на прокурор Райна Бачева с обвинението, което ѝ е повдигнато. Главният прокурор настоява Райна Бачева да бъде отстранена от длъжността прокурор в Районна прокуратура – Благоевград за срок до приключване на воденото срещу нея наказателно производство.  ", "date": "2019.04.09", "title": "Сотир Цацаров поиска отстраняване от длъжност на прокурор Райна Бачева "}
{"url": "http://epicenter.bg/article/Mladen-Marinov-na-balgaro-gratskata-granitsa--Zaplahata-vse-oshte-ne-e-otminala/179742/3/0", "text": "Вложили сме сериозни усилия за опазване на гръцката граница, тъй като към момента тук ескалира процесът и няма преградно съоръжение.  Това заяви пред журналисти на ГКПП „Кулата“ министърът на вътрешните работи Младен Маринов, цитиран от радио Фокус.   „С колегите от Българската армия и началниците на ГД „Гранична полиция” целта ни е на място да се проиграят действия от Плана за действие при кризи, за да са готови в определена ситуация да реагират незабавно”, посочи той. Министър Маринов каза още, че при тях пристига всякаква информация, включително и от непроверени източници, но като цяло заплахата не е отминала.  „Сами виждате какво се случва в Гърция. В Турция също има такива опити, затова ние предприемаме съответните мерки, за да сме готови и да можем да реагираме съвместно с армията”, отбеляза той.   Министър Маринов подчерта, че имат много добър обмен на информация със съседните държави в реално време. По думите му там има изграден съвместен контакт с представители на гръцката държава. Той добави, че има и такъв тристранен, който е на ГКПП „Капитан Андреево” между Гърция, Турция и България. Според него това е един много хубав модел, който им дава възможност за бърз обмен на информация и бърза реакция. ", "date": "2019.04.09", "title": "Младен Маринов на българо-гръцката граница: Заплахата все още не е отминала"}
{"url": "http://epicenter.bg/article/Valcho-Arabadzhiev-izliza-ot-aresta-sreshtu-garantsiya-ot-polovin-milion-leva/179747/3/0", "text": "  Хотелиерският наследник беше задържан в края на август като част от организирана престъпна група на родителите му за данъчни престъпления и пране на пари.   Младежът е обвинен, че е държал в банкова клетка близо 2 500 000 евро, за които знаел, че са придобити от данъчни престъпления. Внасянето на парите станало на 18 юли 2018 г.   Апелативният спецсъд реши, че обоснованото предположение, че той е извършил престъплението, все още не е отпаднало, но няма опасност да се укрие, още повече, че е с чисто съдебно минало. Точно по тази причина и бе определена паричната гаранция.   Вълчо Арабаджиев е в ареста повече от 7 месеца.  ", "date": "2019.04.09", "title": "Рекорд! Вълчо Арабаджиев излиза от ареста срещу гаранция от половин милион лева!"}
{"url": "http://epicenter.bg/article/Arestuvaha-cherveniya-kmet-na-Chuprene-/179764/3/0", "text": "Арестуваха кмета на Чупрене Ваньо Костин. До ареста се стигна, след като Спецпрокуратурата започна разследване по случая с продажбата на роднини на общински земи, които трябва да попадната в бъдещата ски зона \"Миджур\", които бяха разкрити в предаването \"Разследване с Васил Иванов\" по Канал 3.  Тази сутрин прокурори от Специализираната прокуратура и КПКОНПИ, подпомогнати от жандармерията влязоха в общината, където извършиха претърсвания, иззеха документи и провеждаха разпити.  Късно следобед той бе изведен с полиция от сградата на общината.   За момента Костин е задържан с мярка за неотклонение за 24 часа, а утре Специализираната прокуратура ще я удължи на 72. Предстои утре да бъде привлечен като обвиняем по член 282 от Наказателния кодекс, според който се търси наказателна отговорност от длъжностно лице, което използва положението си за лична облага и който предвижда наказание от пробация до 5 години затвор.  За 24 часа е арестувана и съпругата на кмета, която е била един от купувачите в скандалната схема, съобщиха за Канал 3 от пресцентъра на прокуратурата. .", "date": "2019.04.09", "title": "Арестуваха червения кмет на Чупрене Ваньо Костин заедно със съпругата му"}
{"url": "http://epicenter.bg/article/VMRO-se-registrira-samostoyatelno-za-evroizborite/179745/2/0", "text": "Ден след НФСБ и ВМРО се регистрира за европейските избори, но за разлика от коалицията \"Патриоти за Валери Симеонов\", войводите отиват сами на вота, съобщава \"Канал 3\".  Водач на листата на ВМРО е \"най-успешният български евродепутат Ангел Джамбазки\", а целта е минимум двама евродепутати, обяви организационният секретар на партията Юлиан Ангелов, който заедно със заместник-председателя Искрен Веселинов, депутати и общински съветници подадоха документите в ЦИК с над 6000 подписа.  Лидерът на ВМРО и вицепремиер Красимир Каракачанов отсъстваше, тъй като беше на оглед по българо-гръцката граница заедно с вътрешния министър Младен Маринов.  Няма да бъде тяснопартийна листа, ще има и лица, познати на обществеността, които ще формират гражданска квота, обясни Ангелов.  \"Нашата цел е да покажем, че можем да бъдем една от основните политически сили в България. Готови сме за битката, влизаме смело\", добави депутатът. \"И се надяваме да покажем, че патриотизмът и българщината ще бъдат достойно представени в ЕП, и българските национални интереси ще бъдат защитавани именно от нашите европейски депутати.  По повод факта, че Обединените патриоти отиват разделени на евроизборите, заместникът на Каракачанов - Искрен Веселинов, коментира: \"Ние търсихме това единство до края\".  Сега амбицията на войводите била, след като не успели да отидат обединени патриотичните партии, да обединят патриотично мислещите хора.  Трите партии от ОП не се разбраха да се явят заедно на изборите за ЕП след нееднократни опити за провеждане на коалиционни съвети по темата. НФСБ издигнаха за водач Валери Симеонов, а от ВМРО - Ангел Джамбазки. Въпреки това обаче войводите обявиха, че ще бъдат отворени за обща листа до самата дата на регистрацията. Тя дойде, а НФСБ се записаха вчера без тях, но в коалиция с партия Средна европейска класа. Според Каракачанов някои от партньорите му имат желание \"да се преброят\". Волен Сидеров също се обяви за общо явяване, като беше готов ВМРО и \"Атака\" да направят двойна коалиция без НФСБ. Каракачанов отказа с тезата, че отиват или трите партии заедно, или всеки поотделно, тъй като подобен разкол може да се отрази негативно на управленската коалиция. ", "date": "2019.04.09", "title": "ВМРО се регистрира самостоятелно за евроизборите"}
{"url": "http://epicenter.bg/article/Karakachanov--Vzeti-sa-neobhodimite-merki-sreshtu-masovo-nahluvane-na-migranti-na-balgarska-teritoriya-/179746/2/0", "text": "Българското правителство не е приемало и няма да приема политика на разселване на мигранти било от Западна Европа, било от съседни държави. Това каза министърът на отбраната Красимир Каракачанов пред журналисти при посещението си в района на ГКПП - Кулата днес, съобщиха от пресцентъра на МО.  Министърът на отбраната Красимир Каракачанов заедно с министъра на вътрешните работи Младен Маринов, главния секретар на МВР Ивайло Иванов и заместник-директора на Главна дирекция „Гранична полиция“ старши комисар Стоян Иванов инспектираха граничната охрана в района на ГКПП Кулата и буферната зона с Гърция.  Тук бяха още и командирът на Сухопътните войски генерал-майор Михаил Попов, командирът на Бригадно командване – Благоевград полковник Красимир Кръстев, областният управител Бисер Михайлов, директорът на ОД МВР Благоевград старши комисар Николай Хаджиев.  „Гранична полиция“ и Министерството на отбраната са взели всички необходими мерки за предотвратяване на масово нахлуване на българска територия – увери министърът на отбраната Красимир Каракачанов. По думите му основният маршрут на мигрантите е от Гърция към Република Северна Македония и Албания и оттам към Западна Европа, но има информации, че се обсъжда като алтернативен маршрут да се използва и България. Той бе категоричен, че към момента няма непосредствена опасност за страната ни, като същевременно са взети всички необходими предварителни мерки.  В момента на българо-гръцката граница няма военнослужещи, но в постоянна готовност са около 300 военнослужещи от Благоевград, съобщи още пред журналисти министърът на отбраната Красимир Каракачанов. „На Кулата всичко е спокойно, както и на останалите гранични пунктове“, бе категоричен той.  „Земи в Черноморец не са били обявявани за продажба“. Това каза министърът на отбраната Красимир Каракачанов в отговор на журналистически въпрос във връзка с протест на жители на черноморското градче.  Той поясни, че в момента се извършва урегулация на имотите и изясняване на статута им, тъй като голяма част от имотите са с неясен статут или без документи.  „Моята политика е не да се подаряват имоти на общините, а те после да ги продават, а ако има инвеститорски интерес - процедурата е търг с наддаване“, заяви министърът на отбраната.  ", "date": "2019.04.09", "title": "Каракачанов: Взети са необходимите мерки срещу масово нахлуване на мигранти на българска територия "}
{"url": "http://epicenter.bg/article/Chistka--Sled-razgovor-s-Borisov-i-Delyan-Dobrev-podava-ostavka-kato-naroden-predstavitel-/179748/2/0", "text": " съобщиха в 15.44 от пресцентъра на ГЕРБ. Той е взел това решение     коментира Добрев. Той аргументира личния си акт и като знак на солидарност със своите колеги, които спазиха моралния стандарт на ГЕРБ и напуснаха постовете си само заради съмнения\", пише в съобщението на партията.     Сделките са осъществени през 2016 – 2018 г. Всички изброени лица са част от т.нар. “Дриймтийм”, назован така от самия Добрев, след като Биволъ разкри, че в обръч от фирми край Гаргови и родителите на Добрев са отишли поне 100 милиона от обществени поръчки.  Имотният парад на хасковлии в София е открит от кумеца на Делян Добрев Евгени Консулов и съпругата му Кремена на 29.09.2016, когато   където се строи нова жилищна сграда. Цените за тях са изключително изгодни – 41 115 лв. за апартамент от 73 кв. м. или по 288 евро на кв.м. и малко по-скъпо за апартамент от 56 кв.м. придобит за 315 евро на кв.м.  Само 288 евро на кв.м “на зелено” брои зам.-кметът по строителството на Хасково Евгени Консулов. Евгени Консулов е зам.-кмет по европейските и националните проекти и програми на община Хасково. Консулов е син на д-р Консулова, общинска съветничка от ГЕРБ.   От 2006 до 2008 г. двамата са в УС на Сдружение „Агенция за подпомагане развитието на малкия и средния бизнес“ регистрирано в Хасковския окръжен съд. Консулов и Добрев нямат преки роднински отношения, но Добрев се явява кум на Консулов, твърди \"Биволъ\".   Той е съпруг на братовчедката на Добрев Росица Гаргова и съсобственик в “Еко Традекс Груп”. Според проучване на Медиапул, фирмата е в Топ 3 на санирането в България. В национален мащаб тя е спечелила обществени поръчки за над 100 милиона лева. Росица Гаргова пък е на ключовия пост директор на дирекция „Финансово-счетоводни дейности и бюджет“ в община Хасково, твърди изданието.   Докато зетят на Добрев мощно строи и санира с обществени поръчки, родителите на депутата са строителен надзор на неговите обекти, показва разследване на Биволъ. Ето защо не е странно, че близките им бизнес отношения прерастват и в имотни такива.  В края на юни 2018 г. сградата е приключена и въведена в експлоатация. Към този момент скандалът “Кумгейт” е поотшумял. На Консулови явно им харесват имотите и те запазват гнезденцата си в София, като ги допълват с гараж през февруари 2019 г.  Но Даниел и Росица Гаргови не са доволни от придобивката си. Няколко дни преди първите обитатели да се нанесат в новопостроените си жилища, Гаргови продават апартаментите и гаражите на фирмата “Иконус”, която е еднолична собственост на майката на Делян Добрев – Златка Стойкова Добрева.   Все пак парите остават в семейството – братовчедите печалят 200 000 лв., а маман отчита фирмен разход.  Фирмата “Иконус” е основана от Делян Добрев през 2008 г. и през 2011 г. е прехвърлена на майка му Златка.  Гаргови и Добрева се споразумяват за изплащане на вноски. 40 000 лв. плюс цялото ДДС начална вноска и още 9 равни годишни вноски по 40 000 лв. Към момента втората вноска още не е платена.   В същия ден “Иконус” придобива и гараж в сградата, което е косвен знак, че трайно ще използва жилището.  От нотариалния акт, с който Биволъ разполага, става ясно, че   Реално обаче те могат да се закупят за същата цена, но в евро. Справка за други имоти, продадени от фирмата-строител в същата сграда през 2018 г. показва, че квадратен метър върви по около 1000 евро. Толкова е и средната цена на имотите в района на Манастирски ливади в момента, показват справки в сайтовете за продажби на недвижими имоти.  Знак, че цените за близките на Делян Добрев не са случайни е и фактът, че бившият депутат от ГЕРБ и настоящ енергиен шеф –    Червенкондев беше зам.-председател на парламентарната икономическа комисия в правителството “Борисов 1” и работеше в тясно взаимодействие с министъра на енергетиката Делян Добрев. През 2015 г. когато Делян Добрев беше председател на парламентарната комисия по енергетика той стана шеф на фонд “Сигурност на електроенергийната система”.  На 15.11.2018, след като сградата е въведена в експлоатация, дъщерята Славяна Дианова Червенкондева, едва навършила 20 години, си купува 40 кв. м. с гараж 13 кв. м. за 42 480 лв. или близо 400 евро на кв. м. В същия ден Диан и Стела Червенкондеви пазаруват апартамент 64 кв. м. и гараж 29 кв. м. за 98 315 лв. или близо 500 евро на кв.м. Реалната цена с акт. 16 в същата сграда е 1000 евро на кв.м.   За сравнение на 15.05.2018 г. друг клиент на същата фирма е броил 193 000 лв. за апартамент от 92 кв.м. – двойно повече от Червенкондеви и четворно повече от хасковския “Дриймтийм”, заключава \"Биволъ\".    Депутатът и областен координатор на ГЕРБ В Хасково Делян Добрев обяви, че напуска политиката след иницииран от БСП скандал за роднински назначения в община Хасково през октомври 2017 г., известен като \"Кумгейт\", разнищен от Елена Йончева, която изпрати материалите в прокуратурата. Тогава партията застана зад депутата с мощна кампания в негова подкрепа, в която Цветан Караянчева извика: \"Не си даваме Делян!\". Лидерът на ГЕРБ и министър-председател Бойко Борисов настоя Добрев  да напусне парламента, но оставката му беше отхвърлена от мнозинството в пленарната зала. Впоследствие Конституционният съд обяви, че депутатите не могат да гласуват против волята на колегата си, но междувременно Добрев промени решението си, оттегли оставката си и остана депутат.  Акцията на ГЕРБ бе окачествена от юристи като налагане на \"парламентарно робство\". . Първо заместник областният управител на област София Томи Николов подаде оставка пред министър-председателя Бойко Борисов, заради медийни публикации. Според разследване на \"Биволъ\" Николов си е построил незаконно къща на земеделска земя. След това от партийния пресцентър съобщиха, че кметът на Созопол Панайот Рейзи подава оставка като кмет и като член на ГЕРБ. Малко по-късно Рейзи опроверга информацията пред БНР и уточни, че напуска само партийните структури и няма намерение да подава оставка като кмет. Вчера Рейзи и главният счетоводител на общината Златка Мусева бяха отстранени от длъжност от Специализирания наказателен съд.  ", "date": "2019.04.09", "title": "Чистка! След разговор с Борисов и Делян Добрев подава оставка като народен представител "}
{"url": "http://epicenter.bg/article/Prof--Aleksandar-Marinov--Teparva-lavinata-shte-se-stovari-varhu-upravlyavashtite-/179753/2/48", "text": "Според политолога и член на Съвета за стратегическо развитие при президента проф. Александър Маринов оставката на Делян Добрев като депутат от ГЕРБ е резултат на задълбочаваща се криза. В предаването „Нещо повече“ по програма \"Хоризонт\" на БНР той поясни, кризата е зреела дълго време.  „  Тази криза не може да бъде сведена до конюнктурна ситуация.  коментира политологът.  Според проф. Маринов    \"Няма антисистемен играч в българската политика – само догадки,\" подчерта той.  Проф. Маринов очаква няколко вълни наказателен вот.   коментира проф. Маринов.  Самостоятелната регистрация на ВМРО за евровота политологът определи като „документиране“ на края на \"Обединените патриоти\".   \" ,\" обяви той.    „ .   обобщи политологът.  ", "date": "2019.04.09", "title": "Проф. Александър Маринов: Циреят се пукна! Тепърва лавината ще се стовари върху управляващите "}
{"url": "http://epicenter.bg/article/SGS-potvardi-prisadata-Borisov-da-plati-na-Yoncheva-5000-lv--obezshtetenie-/179755/2/0", "text": "Софийски градски съд потвърди решението на Софийски районен съд, с което Бойко Борисов е осъден да заплати на Елена Йончева 5000 лв. обезщетение за претърпени неимуществени вреди, причинени от негово публично изказване. Това съобщиха от пресцентъра на Софийски градски съд.  СГС отмени частта от решението на първоинстанционния съд, с което политическа партия ГЕРБ е осъдена солидарно с Бойко Борисов да заплати същото обезщетение на Елена Йончева.  Решението може да бъде обжалвано пред Върховния касационен съд.  През май миналата година Софийският районен съд осъди премиера Бойко Борисов и ГЕРБ да платят 5000 лева на депутата от БСП и журналист Елена Йончева заради две изказвания на Борисов по адрес на Йончева по време на предизборната кампания през 2017 г., припомня Агенция \"Фокус\".  Тогава, на събитие в Бургас, премиерът заяви: \"Ще ли сте успешни журналисти вие, ако по няколко милиона държавата ви плаща за едно интервю взето? Питам: Ако за интервю държавата България, през една от централите си, плаща на журналистка за интервюта в чужбина по няколко милиона струвайки, които даже нашето правителство беше принудено от предишното да доплати\".  Втората реплика на Борисов от същото събитие по адрес на Йончева бе: \"бяхме принудени милиони да платим за нея. С мъж - премиер тогава\".  Впоследствие Елена Йончева заведе иск за 20 000 лева, който обаче не беше уважен в пълния размер.  ", "date": "2019.04.09", "title": "СГС потвърди присъдата Борисов да плати на Йончева 5000 лв. обезщетение "}
{"url": "http://epicenter.bg/article/Georgi-Svilenski--GERB-ne-razbirat-li--che-tryabva-da-si-otivat/179756/2/0", "text": "ГЕРБ не разбират ли, че трябва да си отиват, докато дойдох от центъра до тук - три оставки, заяви в предаването \"Лице в лице\" по БТВ зам.-председателят на ПГ на БСП Георги Свиленски. В рамките само на днешния ден подадоха оставки Делян Добрев - като депутат от ГЕРБ, Панайот Рейзи - от ПП ГЕРБ и Томи Николов като зам.-областен на София от ГЕРБ. Държавата трябва да поемат некорумпирани хора, бе категоричен депутатът от БСП.   \"ГЕРБ да правят какво искат, а оценката за работата им ще се даде на евроизборите. Държавата се тресе от имотни скандали, а те не разбират за какво става на въпрос. Те не разбират ли, че трябва да си отидат?!\", бяха точните думи на Свиленски.  \"БСП е партия на над 120 години, ние се променяме, искаме да променим и България. Искаме честна и некорумпирана страна\", каза още той.    Тези оставки са глътка въздух за Борисов, те просто му купуват още малко политически живот, коментира оставките в ГЕРБ Свиленски.   \"Оставките не решават проблемите. Моделът е сбъркан\", допълни Свиленски.   Борисов не може да се оправдава с нас, те си гласуваха закона за КПКОНПИ, те са го направили, те ще си го поправят, категоричен бе Свиленски.   Следете законите, които ще се внесат в Народното събрание сега - дали Борисов няма да си купува политическо време.   \"Искаме промяна в съдебната система. Нека има съдебен контрол върху съдебните актове на главния прокурор\", завърши Георги Свиленски.    ", "date": "2019.04.09", "title": "Свиленски: Оставките в ГЕРБ са глътка въздух за Борисов! Купуват му още малко политически живот!"}
{"url": "http://epicenter.bg/article/Spas-Garnevski--Teche-palzyasht-prevrat-sreshtu-upravlenieto-na-stranata-/179759/2/0", "text": " Това заяви депутатът Спас Гърневски пред bTV.  Силите, които искат тази власт да я няма, са те. Планът Решетников е в ход, добави той.  . Това е урок за всички нас. Трябва да изведем най-накрая България от блатото на криминалния преход, добави той.   Това е най-рестриктивният закон, който действа в Европа, смята депутатът.   Около мен няма никакви разследвания, посочи той. Ако вчера бях на съвета щях да прочета няколко данни за работата на комисията, която работи от една година, допълни той.  Припомняме, президентът Румен Радев не пожела Спас Гърневски да присъства на вчерашния КСНС. ", "date": "2019.04.09", "title": "Спас Гърневски: Тече пълзящ преврат срещу управлението на страната "}
{"url": "http://epicenter.bg/article/Dimitar-Ganev---Apartamentgeyt--mozhe-da-postigne-efekt--podoben-na-operatsiya--Chisti-ratse--v-Italiya-/179763/2/0", "text": "„Бойко Борисов иска да „поизчисти“ партията. \" така коментира осставките в правителството Димитър Ганев от Изследователски център „Тренд“ в ефира на БНР.  Постигат се няколко ефекта. Сваля се част от натрупаното напрежение. Борисов показва, че действа различно, казва: „Ние правим така, вижте другите“. Проблемът пред управляващите е, че оставките не могат да бъдат единственото решение.  „Те също търпят инфлация. Ако продължат със същата сила, няма да носят удовлетворение. Трябва да има друг инструментариум – за реална борба с корупцията\".  Според Ганев това е политическа чума. \" Никой няма антидот в никоя партия. 240 депутати, 15 министри, 50 зам.-министри, шефове на агенции и заместниците им, кметове, общински съветници. Огромен набор от хора. За всеки във всеки момент може да бъде извадено нещо. Затова този скандал не е на финала\".  Крайният ефект за гражданите според социолога ще е добър. Защото вече ще се налагат стандарти за политическия елит. „Апартаментгейт“ може да постигне ефект, подобен на операция „Чисти ръце“ в Италия.  „Бурята е налице. Този скандал е буря. В такава ситуация се създава дистанция между хората /долу/ и политическите представители. Не виждам някоя партия да спечели много от тази дистанция. В тази буря се отваря вакуум за тези, които казват – не може повече така. В тези избори обаче такъв субект няма\".  По думите на Ганев това ще се отрази на избирателната активност.  „Залогът не е голям – това не са избори за кмет и общински съвет, които те управляват. Представата е: „изпращаме в Брюксел 17 човека, които ще получават големи заплати“.  Димитър Ганев напомни, че 2013 година е имало 2 200 000 действителни бюлетини.  „При условие, че имахме АВБ, Бареков, РБ. Сега няма нов субект. Датата на вота е след 4 почивни дни. Представете си, че се събудим с активност под 2 милиона? Няма анализатор, който да ви каже какво ще се получи при такава ниска активност\".  За Ганев президентът е останал в удобната ситуация, с аргумента, че няма правомощия да се намесва в такава ситуация.  „Отговорността се носи изцяло от министър-председателя. Когато президентът излезе в епицентъра на скандала и каже: „Това не може повече така!“, естествено има политически капитал за него. Топката е в полето на премиера\". ", "date": "2019.04.09", "title": "Димитър Ганев: „Апартаментгейт“ може да постигне ефект, подобен на операция „Чисти ръце“ в Италия "}
{"url": "http://epicenter.bg/article/Tsvetanov-v-Shumen--Pri-izlizane-na-dete-zad-granitsa-v-palnomoshtnoto-tryabva-da-pishe-ot-koe-uchilishte-e-/179767/2/0", "text": "Държавата полага максимални усилия, за да задържи децата в училище. Трудно може обаче да се проследи едно дете след като напусне страната. Има много опити за незаконно извеждане на децата зад граница, особено при семейства с конфликт. Когато едно дете излиза извън България и има пълномощно за това – информацията за всичко постъпва в база данните на Гранична полиция. Във въпросното пълномощно обаче никога не пише от кое точно учебно заведение е детето. Ето защо според мен в пълномощните трябва да се съдържа именно тази информация. За целта трябва да бъде разработен механизъм между МОН и МВР. Получената информация ще се обработва и ще се изпраща към съответното училище и социалните служби.   Това коментира зам.-председателят на ГЕРБ Цветан Цветанов по време на граждански диалог на тема образование, съобщиха от пресцентъра на ГЕРБ. Събитието се проведе в Шумен и е част от серията граждански диалози под надслов „Европа в нашия дом“.  На форума присъстваха още кметът на Шумен и областен координатор на ГЕРБ Любомир Христов, народният представител от ГЕРБ и член на образователната комисия Таня Петрова и зам.-министърът на образованието Деница Сачева. Именно към зам.-министър Сачева бе отправено предложение да се сложи край на издаването на безсрочни пълномощни за пътуване в чужбина на деца. На свой ред тя информира присъстващите, че вече се работи по този въпрос.  „Трябва да се подобри диалогът между родителите и образователните институции. Ето защо напълно подкрепям и въвеждането на електронните дневници. Родителите трябва да са наясно как протича учебният процес при децата им и това го казвам като баща“, посочи по време на гражданския диалог Цветанов. Той бе категоричен, че такива форуми предоставят отлична платформа за дебат между представители на законодателната, изпълнителната, местната власт и образователните институции и гражданите.  „Както всички присъстващи знаят – основен приоритет на правителството на Бойко Борисов е образованието. Мога да кажа същото и за община Шумен. Инвестицията в образованието и нашите деца е инвестиция в бъдещето на България. За да се развива този сектор обаче е много важно да има обратна връзка с преподавателите, гражданите и образователните институции. Ето защо приветствам провеждането на гражданските диалози „Европа в нашия дом“, посочи на свой ред кметът на Шумен Любомир Христов.  ", "date": "2019.04.09", "title": "Цветанов в Шумен: При излизане на дете зад граница в пълномощното трябва да пише от кое училище е "}
{"url": "http://epicenter.bg/article/Karakachanov--Ne-sme-zaedno-na-evrovota-zaradi-predlozhenieto-na-Simeonov-da-se-yavim-bez--Ataka--/179771/2/48", "text": "Причината партиите от „Патриотичен фронт“ да не са заедно на изборите е било предложението на Валери Симеонов да се явят само с ВМРО и без „Атака“. Това заяви пред БНР вицепремиерът, министър на отбраната и лидер на ВМРО Красимир Каракачанов, който заедно с министъра на вътрешните работи Младен Маринов инспектираха готовността за охрана на границата ни при евентуална мигрантска вълна към България.  „Не мога да разбера на г-н Симеонов съображенията. Той дори в последно време спря да си вдига телефона, но в края на краищата хора всякакви, характери различни. Всъщност цялата причина е следната - господин Симеонов искаше на изборите да участват ВМРО и НФСБ, а аз исках да участваме трите партии заедно. Аз съм против това да се делим, да се разделяме на групички и да играем всеки срещу всеки. Затова не се съгласих на този вариант\", обясни Каракачанов.   \"Коалицията не се разпада. След изборите мисля, че на някои хора трябва да им дойде акълът. Към момента не ми изглежда вероятно заедно с местните избори да има извънредни парламентарни, но в края на краищата резултатите от местните избори могат да предопределят нещата“, коментира още Красимир Каракачанов.  ", "date": "2019.04.09", "title": "Каракачанов: Не сме заедно на евровота заради предложението на Симеонов да се явим без „Атака“ "}
