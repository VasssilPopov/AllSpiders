{"url": "http://epicenter.bg/article/Prodalzhaat-protestite-sreshtu-visokite-tseni-na-gorivata--bednostta-i-koruptsiyata-v-Balgariya/168461/2/0", "text": "  Шофьорите обясниха, че протестът не е само срещу високите цени на горивата, а основно срещу поскъпването на живота, бедността и корупцията в България. Около обяд протестиращите направиха шествие с автомобилите си по улици в Лом, като спираха пред бензиностанции на големи вериги и блокираха работата им за по няколко минути.    е трети пореден за тази седмица, след като такъв имаше миналата неделя и в четвъртък, отбелязва БТА. Протестно автошествие преминава от пернишкия квартал \"Изток\" до центъра на града. По данни на участници в шествието днес няма да бъде затваряна автомагистрала \"Люлин\". Утре недоволните ще решават под каква форма да продължат протестите. За утре се организира и автопоход до София под надслов \"  идва\". Негов инициатор е организаторът на протеста срещу местната \"Топлофикация\" Валентин Пешев.   Протестиращи блокираха възлово кръгово кръстовище в централната част на  . Те разпънаха транспарант с надпис \"Не на геноцида! Да сменим системата!\". Недоволството им е срещу цените на горивата, на храната, застраховката \"Гражданска отговорност\", данъците, ниският стандарт на живот и мръсния въздух. Шествието премина по централен булевард, за да стигне до кръговото кръстовище. Протестиращите скандират \"Оставка\", \"Мафия\", \"Българи-юнаци\". За протеста е получено уведомление в общината.   На мирен протест срещу високите цени на горивата, застраховките \"Гражданска отговорност\" и ниските доходи излязоха следобед и жители на  . За целите на протеста в Козлодуй обясни един от организаторите му - Пламен Николчев: \"За цените на горивата, за високите \"граждански\", за данъците. Не става да сме с цени на горивата като на евро, а заплатите са ни нищожни. Защото ни писна само да ни мачкат и да качват тези цени и ние да си мълчим\".   На пореден протест срещу високите цени на горивата и ниския стандарт на живот излязоха  днес. Протестиращите обиколиха няколко бензиностанции в града, където зареждаха автомобилите си с гориво за жълти стотинки. Около 50-60 протестиращи се събраха за пореден път пред зала \"Арена\"-Шумен, където заявиха, че искат да живеят по-добре: \"Излязохме заради децата си. Искам да живеят по-добър живот. Нищо, че Валери си подаде оставката, то е ясна работата\", каза един от протестиращите, цитиран от БНР.   \"Тази оставка е фалш, всичко е една илюзия, според мен трябва народът да се вдигне още повече, не да се примирява с малкото, което му се дава\", коментира друга присъстваща.   По-късно недоволните спонтанно решиха да се отправят към една от големите бензиностанции в шуменския квартал \"Боян Българанов\", където в знак на протест започнаха да зареждат гориво в автомобилите си за символични суми: \"20 стотинки зареждаме, дизел за 20 стотинки. 7 стотинки - така е много красива сума, после ще се върна и ще заредя за три. 10 ст. - кръгло да стане, на два пъти. Тук сме дошли не само за цената, трябва да се промени първо минималната заплата, данъците, всичко, целият стандарт на живот\", каза присъстващ на протеста.   В продължение на няколко часа протестиращите в Шумен обиколиха общо три бензиностанции от големи вериги в града, където всеки от тях зареди автомобила си за суми между 10 и 30 стотинки.  В  протестите продължават под различни форми. Автошествие и пешеходна демонстрация събра десетки хора, които преминаха по централните улици.   Над 50 автомобила със звукова сигнализация преминаха по централните улици на града. \"Оставката на Валери Симеонов лично мен ме удовлетворява. Продължаваме днес протестите поради причината, че искаме цялото правителство да се смени, искаме да дойдат други, които реално да мислят за държавата, не само за тях самите\", каза присъстващ. Жители на  , предимно млади хора, се събраха отново на протест на гаровия площад в града, след което по обявения маршрут ще се отправят към централния площад \"Велбъжд\".   Организаторите отново казаха, че няма да спрат протеста, въпреки оставката на вицепремиера Валери Симеонов. Мотото на кюстендилския протест е: \"Не на социалното неравенство\", припомни организаторът Марио Димитров. \"Правителството казва, всичко е ок, обаче нищо не е ок, защото цените се качват, заплатите се качват, но с някакви 10, 20 лева, това е много смешно за държава в ЕС. Ние сме единствената държава, в която се взима под минималната за целия ЕС заплата, която е поне от 500 евро. Ние взимаме тук 250 евро, и мисля че заслужаваме много по-добър живот\", каза той. ", "date": "2018.11.17", "title": "Продължаат протестите срещу високите цени на горивата, бедността и корупцията в България"}
{"url": "http://epicenter.bg/article/Tsvetanov--Ostavkata-na-Valeri-Simeonov-shte-zazdravi-koalitsiyata-i-shte-uspokoi-stranata/168401/2/0", "text": "  \"Не ме изненада оставката, защото в последните няколко дни, той казваше, че властта не е самоцел и би подал оставка. Фокусира се едно по-голямо внимание към коалицията и Валери Симеонов, този акт на оставката ще успокои обстановката, смята Цветанов.   \"Правителството излиза по-работоспособно след оставката. Всяко едно напрежение, което се създава има отражение на управленската мощ. Оттук нататък с Валери Симеонов ще продължим да работим заедно. Убеден съм, че с действията си той е допринасял за една добра работоспособност в политиките, които сме отстоявали:, подчерта председателят на ПГ на ГЕРБ.   Цветанов поясни, че сега се очаква ново предложение за вицепремиер от НФСБ и добави, че това е записано в коалиционното споразумение. Ще приемем това, което решат Обединени патриоти.   Оттук нататък трябва да сме по-обединени, но и по-обрани в изказванията си. \"Някой път от преумора или емоция можеш да изпуснеш една дума, но тя да е фатална, поясни той. Винаги ценя всяко едно мнение, което патриотите дават. Попитан дали вицепремиерът е тежал като \"воденичен камък\" на управлението Цветанов отговори: \"При всички положения се фокусира едно по-голямо внимание към коалицията и по-специално към Валери Симеонов. Когато има напрежение не е продуктивна и законодателната и изпълнителната власт. От ситуацията правителството излиза по-работоспособно. ГЕРБ ще продължи да работи със Симеонов, защото е лидер на НФСБ, която е част от \"Обединени патриоти\" \"Убеден съм, че с действията си, а не с изказванията, е допринасял за достатъчно добра работоспособност в политиките, които сме успели да реализираме в настоящия момент\", каза Цветанов.   Цветанов коментира критиките на президента по отношение на борбата с корупцията. \"Безотговорно поведение на държавен глава, който трябва да е обединител на нацията. Аз дадох живота си за борбата с престъпността и корупцията, докато той още беше в МО. Страната ни се нуждае от консенсус, а не разединение\", подчерта Цветан Цветанов.   \"Въпреки това от ГЕРБ сме готови да се срещнем с него и да търсим консенсус. В политиката винаги трябва да си с протегната ръка. Дори сега ние търсим консенсус и политически дебат, но състоянтелен, а не с атаки без аргументи. Хората не искат избори, а стабилност. Те искат един по-устойчив път\", подчерта Цветанов.   Той не пожела да коментира информациите за влизане в кабинета на Явор Нотев, Борис Ячев или даже Волен Сидеров.   Цветанов коментира и протестите от последните дни. „Има една организация, която беше създадена за тези протести – желание на БСП, на президента Радев, на някои от извънпарламентарните партии това да е възможност да се търси оставка на правителството (…) Реваншът е на избори”, каза Цветанов, който посочи, че управляващите ще изпълнят ангажиментите си към майките на деца с увреждания.   „Ако погледнем финансовите показатели на страната и цените, ако съпоставим 2013 г. есента и сега, разликата е в предимство на сегашното управление – възнагражденията са по-добри, а цените са по-ниски”, допълни той.   Цветанов нападна президента Радев, като определи изказванията му от последните дни като „безотговорно поведение на държавен глава, който се стреми да е обединител на нацията”.   Той припомни, че президентът е имал възможността да състави „еднолично правителство”, което обаче е вкарвало по-малко приходи в хазната, а в медиите е имало „съмнения” за голям разход в областта на отбраната.   \"Този човек не може да дава морални оценки за политическото състояние в страната\", заяви Цветанов по адрес на президента. Той все пак изрази задоволство от предстоящата среща между държавния глава и премиера Бойко Борисов. Все пак не пропусна да отбележи, че за 2 години Радев е имал достатъчно възможности да се запознае с управленската програма на кабинета.  ", "date": "2018.11.17", "title": "Цветанов: Оставката на Валери Симеонов ще заздрави коалицията и ще успокои страната"}
{"url": "http://epicenter.bg/article/Karakachanov-/168404/2/0", "text": "Не искам да коментирам мотивите на Валери Симеонов, той ги изрази много ясно. Той не желае правителството да бъде атакувано заради него. Това заяви в ефира на Нова телевизия вицепремиерът и лидер на ВМРО Красимир Каракачанов.    \"Може би думите на Петър Петров от НФСБ са провокирали неговото решение. Не е имало настояване от страна на Борисов. Вчера около 2 часа след обяд Валери ми се обади. След това двамата отидохме при премиера Борисов и го информирахме за това негово решение. Решението си беше изцяло на Симеонов. Той е определил на кого да се обади\", коментира министърът на отбраната.    научи, че   Пред    Каракачанов разказа как са се развили събитията непосредствено преди оставката. Към 14.30 часа Валери Симеонов дошъл в кабинета му и му съобщил решението си да се оттегли. \" \", казал лидерът на НФСБ на Каракачанов. \" , подчертал той. Двамата вицепремиери говорили близо час и половина, след което решили да отидат при премиера да го информират. По това време Борисов се намирал в резиденция \"Бояна\", току що се завърнал от чужбина, и веднага ги приел. Оставката на Симеонов вече е била написана, когато двамата с Каракачанов влезли при Борисов. Борисов поискал от Валери Симеонов предложение за човек на неговото място в състава на правителството. Симеонов не бил готов: \"Не съм решил още, ще помисля\", разказа Каракачанов.    \"В последните две седмици при гласуването на бюджетите няма проблем с кворума. Има опити от страна на БСП и ДПС да саботират работата на парламента и това е повече от очевидно\", заяви още той.   \"По отношение на напрежението, което се беше създало около Валери Симеонов и майките, би следвало да се тушира.  Не съм разговарял с Волен Сидеров. Господин Симеонов се оттегля в лично качество, а не като партия от коалицията. От тримата лидери на коалицията, сега двама ще са в парламента, не сме обсъждали промени в ръководството на парламентарната група\", добави лидерът на ВМРО.   \"Най-вероятно ще предложим нов вицепремиер. Кой ще бъде той, е въпрос на обсъждане. Това не е пост, който трябва да определям аз или ВМРО, ще изчакаме Валери Симеонов да предложи нещо. Най-вероятно това ще се случи другата седмица, когато бъде приета неговата оставка в парламента\", категоричен бе вицепремиерът.", "date": "2018.11.17", "title": "Каракачанов разказа как Борисов е научил за оставката на Валери Симеонов"}
{"url": "http://epicenter.bg/article/Ninova--Golyamata-pobeda-e-ne-samo-ostavkata-na-Valeri-Simeonov--a-sabudenata-grazhdanska-energiya-/168435/2/48", "text": "Голямата победа на майките на деца с увреждания не е оставката на Валери Симеонов, а събудената гражданска енергия. Това каза лидерът на БСП Корнелия Нинова в изявление в централата на партията, предаде репортер на Агенция „Фокус“.  „Искаме да поздравим майките на деца с увреждания, че 26 дни не отстъпиха от най-милото, което има една майка – детето си. Искаме да поздравим хората, които ги подкрепиха. Голямата им победа е не само оставката на Валери Симеонов, тя е щрих в една по-голяма картина. Голямата победа е събудената гражданска енергия“, каза Нинова и посочи, че преди две години това не би било възможно. Според нея голяма победа е, че чувството на справедливост е надделяло над страха и апатията.  Една оставка няма как да промени нещата – протестите не са за една или друга личност, а за политики, които управляващите не искат да променят, каза още Нинова. Тя отчете, че протестите са за по-добри пътища, по-ниски данъци, справедливост.  „Ситуацията е абсолютно различна и тази оставка няма как да промени нещата, тъй като управляващите не искат да променят политиките. Протестите вече не са само за една или друга личност, а за провежданите политики. Видимо управляващите не искат да ги променят“, каза Нинова.  Лидерът на БСП Корнелия Нинова се обърна към управляващите: „Част от исканията на протестиращите, уважаеми управляващи, ги имате на бюрата си от преди един месец. „БСП за България“ ги внесе като закони. Внесе ги като Закон за алтернативния бюджет. Един път ги отхвърлихте. Помислете си преди да гласувате втори път след една седмица на второ четене. Продължаваме да бъдем изразители, вносители на част от исканията на протестите, които не само сме внесли в парламента, но ще ги отстояваме, защото те са аргументирани, разумни, подкрепени с числа и най-вече – възможни. Продължаваме в този дух“, каза още лидерът на БСП. По думите й мястото за решението на проблемите е в българския парламент.  Оставката на Валери Симеонов беше задължителна, но е закъсняла, подадена под натиск и неискрена, каза още Нинова. Тя обърна внимание, че Симеонов е заявил, че я подава, за да не тежи на правителството, а не заради осъзната вина за това, което е направил.  „Тази оставка няма да промени нищо, защото протестите вече са различни. Ситуацията е различна и днес хора от много градове в страната протестират“, каза Нинова.  Лидерът на БСП обяви,че решението на партията дали депутатите ще се регистрират в зала, ще бъде взето на заседание на Изпълнителното бюро и ръководството на ПГ на „БСП за България“, които е свикала.  ", "date": "2018.11.17", "title": "Нинова: Голямата победа е не само оставката на Валери Симеонов, а събудената гражданска енергия "}
{"url": "http://epicenter.bg/article/Krasimir-Uzunov--Gruevski-izchezna-taynstveno--kakto-vsichko--sluchvashto-se-v-Makedoniya-v-posledniya-vek/168436/2/0", "text": "Бившият македонски премиер Никола Груевски изчезна тайнствено, както всичко, случващо се в Македония през последните 100 години. Това каза в седмичното обзорно предаване „Метроном“ на Радио „Фокус“ Красимир Узунов, познавач на историята на Македония и проблемите на Балканите и президент на Агенция и национална радиоверига „Фокус“.  Според него бившият премиер е избягал не без съдействието на македонските власти.  „Трябва да има някаква тайнственост, но трябва да има и някакъв драматизъм. Ако разсъждаваме практично – кой позволи на Груевски да си изтегли всички авоари от сметки, като едва ли е човек, който е държал всичките си пари в македонски сметки, преди да изчезне на 11-ти? Възкръсна някаква унгарска компания „Малев“, която е закрита през 2012 година, за да се стигне до дипломатически автомобил, който преминава, никой не го поглежда. Той преминава през цяла Албания, след това през Черна гора и през Сърбия. Злите езици твърдят, че е получил вечеря в Сърбия от високи кръгове и след това е отишъл в Унгария“, отбеляза Красимир Узунов.  Той каза още, че македонският премиер Зоран Заев рискува цяла група около Груевски да се инсталира в чужбина и да направят задгранично представителство на ВМРО. А ако се чете историята на тази организация, го е имало, добави Красимир Узунов.  Той коментира, че е неприятна намесата на името на България в бягството на бившия македонски премиер, обясни Узунов. Според него обаче ще има българска следа в изчезването на му.  По отношение на Унгария, той добави, че страната ще излезе от положението без проблеми, още повече ако Груевски наистина снощи е заминал за Турция или за Русия.  ", "date": "2018.11.17", "title": "Красимир Узунов: Груевски изчезна тайнствено, както всичко, случващо се в Македония в последния век"}
{"url": "http://epicenter.bg/article/Balgariya-se-gotvi-za-masovi-sotsialni-protesti-prez-sledvashtite-nyakolko-dni/168438/2/0", "text": "\r\n \r\n   \r\n В Лом пътната блокада започна още в събота сутрин. Затворено бе основно кръгово кръстовище, автошествие след това спря трафика на изходите на северния град. \"Протестите няма да прекъснат докато всички цени не паднат до това ниво, което хората могат да си позволят\", каза пред bTV организаторът на протеста Венцислав Йосифов. \r\n Утре може да бъде блокиран проходът \"Петрохан\". \r\n   \r\n В София продължава протестният маратон пред Народното събрание под надслов \"Окупация с искане за оставка на правителството\". Акцията е организирана в социалните мрежи и е обявена като недоволство на българи в страната и чужбина.  \r\n   \r\n Отново в София в неделя от 15 ч. ще има \"Народен сбор\". Ние сме обяснили още през 2013 г. какво искаме – спиране на политическия геноцид над населението, заяви пред bTV един от координаторите на събитието – Георги Георгиев от Граждански форум \"Промяна\". Той посочи, че лидерите на сегашното недоволство са били по улиците и по време на февруарските протести от преди 5 г., които за първи път свалиха от власт Бойко Борисов. \r\n   \r\n И той, и друг от организаторите – Методи Бъчваров, бяха категорични, че зад тях не стои партия. На сбора ще бъдат избрани лидери, а президентът ще бъде поканен \"да каже дали той застава до народа\". Оставката на Валери Симеонов е поредната замазка на Стената на плача в България, това е начин за укротяване на протестите, подчерта Бъчваров. \r\n \"Не се ли смени цялата тази политическа сган, която ни управлява, няма как да има просперитет\", категоричен беше и Георгиев. \r\n   \r\n Двамата заявиха, че не са анархисти, не желаят безредици и целите им с другите демонстранти в страната са общи. \r\n   \r\n Не такова впечатление обаче създадоха думите на организатора на благоевградския протест Александър Стамболийски. Той подчерта, че се разграничава от планираното за неделя и готви голямо мирно събитие в понеделник. \r\n   \r\n \"Цените на горивата са катализатор на цялостното социално положение в България (…) Не само горивата са фактор, виждаме все по-големи абсурди през последните две седмици\", заяви Стамболийски и се обяви за мажоритарни избори. \r\n   \r\n Протести в момента има и в Шумен. Хората там са недоволни от ниския стандарт на живот, високите цени на горивата и на стоките от първа необходимост. Те настояват също да се направи промяна и на здравната система. \r\n   \r\n Протестна блокада имаше на пътя Русе – Кубрат. Жителите на Тетово и още няколко съседни села са недоволни от лошите пътища в района. Протестът им затвори кръстoвищетo на републиканския път между Русе, Кубрат, Тетoвo и Смирненски. \r\n   \r\n \r\n", "date": "2018.11.17", "title": "България се готви за  масови социални протести през следващите няколко дни"}
{"url": "http://epicenter.bg/article/API--Shofyorite-da-tragvat-s-podgotveni-za-zimata-avtomobili-/168442/2/0", "text": "Шофьорите, на които утре им предстои пътуване, да тръгват с автомобили, подготвени за движение при зимни условия, съветват от Агенция \"Пътна инфраструктура\" (АПИ).  Прогнозата на метеоролозите за неделя и понеделник е за застудяване и в Северозападна и Северна България дъждът ще преминава в сняг.  Необходимо е шофьорите да карат внимателно, със съобразена скорост, да спазват правилата за движение, необходимата дистанция и да не предприемат резки маневри, посочват от АПИ.  На директорите на 27-те областни пътни управления е разпоредено да следят прогнозите по райони и със завишено внимание да предприемат необходимите действия за обработка на настилките във високопланинските райони и проходите, където има предпоставки за хлъзгавост и заледявания по усойните места.  В поддържането на 20 000 км републикански пътища през зимните месеци ще участват около 3000 снегопочистващи машини - снегорини, техника за разпръскване на пясък и т.н. По опорните пунктове са осигурени необходимите количества сол, пясък, луга и химически вещества.  ", "date": "2018.11.17", "title": "АПИ: Шофьорите да тръгват с подготвени за зимата автомобили "}
{"url": "http://epicenter.bg/article/D-r-Angel-Kunchev--Pikat-na-gripnata-epidemiya-tazi-zima-shte-e-prez-yanuari-/168443/2/0", "text": "Когато става въпрос за чисто вирусна инфекция, какъвто на 90% е грипът, антибиотиците нямат никакво място. Не само че няма да помогнат, а напротив, могат и допълнително да прибавят симптоми от раздразване на гастроинтестиналния тракт. Това каза в интервю за седмичното обзорно предаване „Метроном“ по Радио \"Фокус\" главният държавен здравен инспектор д-р Ангел Кунчев.  Според него практиката да се продават антибиотици без рецепта е печеливш механизъм на аптеките, но не трябва да бъде за сметка на хората. Той поясни, че ако има особеност по отношение на грипа, то е, че поради голямата си и бърза изменчивост успява за всеки сезон 2 или дори повече нови щамове.  „И тази година бихме могли да очакваме различни щамове. Това, което е включено във ваксината с два щама А, съответно H3N2 и H1N1 и два щама B от двете съществуващи линии „Виктория“ и „Ямагата“. Трудно е да се каже кой ще произведе епидемията. За разлика от преди, когато винаги грипните вируси от тип А предизвикваха епидемията, последните няколко години сме свидетели на паралелна циркулация – и на В, и на А щамове. Може би това накара и производителите от 3-валентни да минат към 4-малентни ваксини, така че да е максимално широк спектърът на защита. Дали „Мичиган“ ще е основен тази година, „Колорадо“, или „Пукет“, няма и чак такова значение. За обикновения човек симптомите на болните и клиничната картина остават същите“, обясни той.  Д-р Кунчев уточни, че през януари ще бъде пикът на грипната епидемия и трябва да се приемат навреме антигрипни препарати. Той посъветва хората, които са със слаба имунна система и често боледуват, да се имунизират. Д-р Кунчев обясни, че трябва да разполагаме с две три седмици преди срещата с вируса, за да може да предприемем необходимите мерки.  „Много е важно да бъдат приети навреме, тъй като тези от тях срещу, които вирусът не е изградил резистентност и са ефективни, са единственото ни средство при вече появило се заболяване. При започващо заболяване, ако в първите 48 часа се приеме антивирусен препарат, той ще има добро и силно действие. Много бързо спадат възможностите му и ако се опитаме да го взимаме чак след като сме развили всички симптоми с висока температура и сме легнали на легло от седмица. Тогава не може да очакваме, че ефектът ще е много добър“, добави той.  ", "date": "2018.11.17", "title": "Д-р Ангел Кунчев: Пикът на грипната епидемия тази зима ще е през януари "}
{"url": "http://epicenter.bg/article/Sled-ubiystvoto-vav-vlaka--Koy-garantira-sigurnostta-ni-po-vreme-na-patuvane---VIDEO--/168407/3/0", "text": "Убийството във влака на гара Вакарел постави темата за сигурността в обществения жп транспорт. В петък по линията Истанбул - Пловдив - София 50-годишен мъж беше ранен смъртоносно след скандал с други пътници заради забележка. Бяха задържани двама души – брат и сестра от Ихтиман.  „След инцидента разговаряхме с колегите, които са били във влака. В първия вагон е пътувал служител на жандармерията, който е оказал съдействие. Обадили са се на 112. Пристигнала е полиция и Бърза помощ ”, разказа в ефира на „Събуди се” началникът на отдел „Превозна дейност” Анатоли Атанасов. Той допълни, че досега е имало само един подобен случай и такива деяния са рядкост.  „На 5 ноември имаме сходна ситуация. В бързия влак София-Бургас пътник е намушкан, но не е бил сериозно пострадал. Води се разследване”, каза още Атанасов. Според него хората трябва да са спокойни за своята сигурност по време на пътуване.  „Имаме споразумение с жандармерията. Всяка година при влизането в сила на нов график за движение на влаковете регионалната ни структура ни подава влаковете, които са проблемни. И във всеки, един такъв, има патрулна двойка на жандармерията”, заяви началникът. Той поясни, че опасни железници са тези, които се движат в сутрешните и късните вечерни часове на денонощието.  ", "date": "2018.11.17", "title": "След убийството във влака: Кой гарантира сигурността ни по време на пътуване? (ВИДЕО) "}
{"url": "http://epicenter.bg/article/Fitch-potvardi-dalgosrochniya-i-kratkosrochniya-krediten-reyting-na-Balgariya-sas-stabilna-perspektiva-/168410/4/0", "text": "Международната рейтингова агенция Fitch потвърди дългосрочния и краткосрочния кредитен рейтинг на България СBBBТ в чуждестранна и местна валута със стабилна перспектива, съобщи пресцентърът на Министерството на финансите.  Краткосрочният рейтинг в чуждестранна и местна валута също се запазва - СF2Т. Оценката на рейтинга е подкрепена от стабилните външни и публични финанси, както и надеждната политическата рамка за поетапно присъединяване към еврозоната. Ограниченията пред рейтинга са по-ниските нива на доходите, в сравнение със средното равнище за страните с рейтинг СBBBТ и демографските предизвикателства, които биха могли да ограничат растежа и да утежнят на държавните финанси в дългосрочен период.  Агенцията очаква икономическият растеж през 2018 г. да остане близък до отчетения през миналата година, на ниво от 3,7 %, преди да се забави през 2019 г. до 3,5 % и 3 % през 2020 година. Вътрешното търсене ще бъде подкрепено от политиката на увеличение на заплатите в бюджетния сектор и минималната работна заплата, както и от очакваното ускорение в усвояването на средства по европейските фондове.  Агенцията ревизира прогнозата си за ускоряване на средногодишната инфлация до 3% през 2019 г., при 2,8 % през 2018 година.  Паричната политика оперира в условията на стабилен режим на валутен борд към еврото, констатират от рейтинговата агенция. Нетните чуждестранни активи на България се очаква да достигнат до 33 % от БВП, а коефициентът на външната ликвидност ще достигне 343 % през 2018 г., по оценки на Fitch, които са високи в сравнение с медианата на държавите с рейтинг СBBBТ, съответно от 5,3 % и 143,7 % и ще останат ключови предимства пред рейтинга през прогнозния период.  В областта на публичните финанси България също изпреварва страните от сравнителния анализ. Fitch очаква положителното бюджетно салдо да се запази, като в края на 2018 г. ще бъде в размер на 0,5 % от БВП, при очакван дефицит средно в размер на 2,4 % за останалите страни от СBBBТ групата. Държавният дълг също остава далеч по-нисък от средния за страните със същия рейтинг, както и спрямо повечето държави членки на ЕС.  През прогнозния период Агенцията очаква публичният дълг да продължи да намалява, като през 2020 г. ще падне до 19,5 % от БВП.  Експертите отчитат също по-добрата външна финансова позиция на България спрямо по-голямата част от страните в същата рейтинг-група. Посочват се също така подобрената конкурентоспособност и излишъка по текущата сметка.  Факторите, които заедно или поотделно биха довели до повишаване на рейтинга са: по-висок потенциален растеж на БВП в средносрочен период; ускореното сближаване до нивата на доходите в страните с по-висок рейтинг; напредък в процеса на присъединяване към еврозоната.  Основните фактори, които заедно или поотделно биха довели до понижаване на рейтинга са: възобновяване на външните дисбаланси и/или влошаване на конкурентоспособността; фискални дефицити, които биха повишили държавната задлъжнялост; реализиране на рисковете за бюджетния баланс, свързани с материализиране на условните задължения на държавните предприятия.  ", "date": "2018.11.17", "title": "Fitch потвърди дългосрочния и краткосрочния кредитен рейтинг на България със стабилна перспектива "}
{"url": "http://epicenter.bg/article/Die-Welt--Nikola-Gruevski---edin-bezhanets--koyto-e-dobre-doshal-za-ungarskiya-premier-/168447/11/33", "text": "Бившият македонски премиер Никола Груевски предприе смело бягство в Будапеща, където му бе позволено да влезе в страната без никакви проблеми и незабавно да подаде молба за убежище. Защо обаче Унгария помага на един престъпник е въпросът, на който търсят отговор в редакцията на водещия германски ежедневник Die Welt в обширна статия, посветена на скандала в югозападната ни съседка.  Изданието припомня наличната към момента информация за бягството на Груевски и възможните маршрути, по които може би е достигнал до територията на Унгария. Припомня се, бившият лидер на ВМРО-ДПМНЕ е заявил желанието си да пътува до Будапеща и да кандидатства там за политическо убежище в „унгарска дипломатическа мисия извън Македония“. Следва справка на Die Welt за присъдата по делото „Танк“, която Груевски получи и кратка ретроспекция на събитията до 13 ноември, когато се разбра, че бившият македонски премиер е в Будапеща.„Оттогава насам всичко е официално“, подчертават от редакцията.  В сряда тази седмица унгарските власти потвърдиха присъствието на Груевски в страната, а на следващия ден бяха обявени и подробности. Противно на правилата, на Груевски му е позволено „да се позове на съображения за сигурност\", за да подаде молбата си за убежище директно в имиграционната служба в Будапеща ю. Изключението е допуснато „предвид факта, че той беше премиер на Македония десет години\".  Нормалната процедура за подаване на молби за убежище предвижда това да се случва само в унгарските дипломатически мисии или в т.нар. транзитни зони на сръбската граница, припомня германският вестник.  Разпитът на Груевски в Будапеща е „отнел много време\", твърдят унгарците. В петък говорителят на правителството Золтан Коваш цитира мотивите, дадени от Груевски за молбата му за убежище - той е получил заплахи за живота си и съдебните процеси срещу него не са „справедливи\". В същото време Коваш подчерта, че не „правителството\", а „компетентните органи по сигурността\", са взели решение да доведат бившия македонски премиер в Будапеща.  Това са фактите, но все още има много въпросителни. Например, как Груевски може да пътува, след като македонските власти са конфискували паспорта му? Личната му карта е достатъчна, за да влезе в Албания, но за преминаване през външните граници на ЕС е необходим паспорт.  Три са възможните теории: както много други македонци, Груевски може да има и български паспорт. България разглежда всички македонци от славянски произход като българи и затова имат право на паспорт, пояснява редакцията.  Възможно е обаче Груевски да е разполагал с няколко служебни паспорта – това не е необичайно за дипломатите и политиците. Или той е пристигнал със специално разрешение от Министерство на вътрешните работи в Будапеща. От отговора на този въпрос особено много се интересуват унгарците.  Друг въпрос е дали влизането му в Унгария е в съответствие с местното законодателство. Вероятно не - самото правителство говори за „изключение\" поради извънредния характер на аферата. За такова изключение обаче от пръв поглед изглежда, че няма правно основание.  Най-важното обаче е дали бягството на Груевски е предварително обсъдено и планирано с унгарския премиер Виктор Орбан? Официално правителството твърди, че няма нищо общо с бягството или влизането в страната на бившия македонски министър-председател. Но никой в Унгария наистина не вярва, че Груевски е изпробвал късмета си без конкретна надежда за успех. Ако Орбан има пръст в ситуацията, защо му е да защитава македонците?  Лидерът на кабинета в Будапеща често е помагал на Груевски в миналото. Бизнесмени от неговото обкръжение му помогнаха да създаде десни популистки медии. Но сега, когато е осъден, Груевски е опасен. Защитата му носи единствено политически негативи. Или?  Едно от възможните обяснения е дългосрочната стратегия на Орбан за Балканите. „Той смята, че по-рано унгарските крале са възприемали Балканите за техен район на влияние. Целта му е да изгради дългосрочни позиции и мрежи с посланието, че страните от региона може да разчитат на него при нужда“, твърди анализатор, цитиран от редакцията на германския вестник.  Аферата „Груевски“ носи на Орбан политически капитал. САЩ се разгневиха и настояха бившият премиер на Македония незабавно да бъде предаден на правосъдната система в страната му. Но на Балканите някои политици – например в България и Сърбия, следят ситуацията внимателно и в тях се затвърждава усещането, че Орбан е надежден.  Груевски не може да получи убежище в Унгария съгласно действащия закон. Но процедурите около молбата му за убежище ще се проточат вероятно с месеци, твърди Die Welt.   ", "date": "2018.11.17", "title": "Die Welt: Никола Груевски – един бежанец, който е добре дошъл за унгарския премиер "}
{"url": "http://epicenter.bg/article/Shtastliva-razvrazka---otkriha-izdirvanoto-12-godishno-dete-ot-Stamboliyski-/168413/3/0", "text": "Издирваното 12-годишно момче Даниел Ангелов Дехтеров от Стамболийски е открито и предадено на близките му, съобщава „Фокус“, като се позовава на информация от ОДМВР-Пловдив.  Издирването бе предприето вчера по молба на неговите родители. 12-годишното момче напусна дома си в град Стамболийски вчера сутринта и от тогава беше в неизвестност.  ", "date": "2018.11.17", "title": "Щастлива развръзка - откриха издирваното 12-годишно дете от Стамболийски "}
{"url": "http://epicenter.bg/article/Budapeshta-otricha-kakvoto-i-da-e-uchastie-v-byagstvoto-na-Gruevski-/168405/7/0", "text": "От кабинета на унгарския премиер Виктор Орбан отказват да са помагали за бягството на Никола Груевски, информира излъчващият на албански скопски телевизионен канал “Алсат-М”, цитиран от Агенция \"Фокус\".  В отговора си до медиите по случая Будапеща в петък обяви, че “всичките процедури се извършват от унгарските власти, но не на правителството”.  „Унгарската граница и Канцеларията за имиграция, както и агенцията за сигурност, но не и правителството, са решили от съображения за сигурност Груевски да подаде искането си в Будапеща. Става дума за един екс-премиер, който е получил закани за живота си и несправедлив съдебен процес. Това е извънреден случай“, се казва в изявлението на правителството на Унгария.  По повод екстрадицията на Груевски от Будапеща, се съобщава, че официална молба от Скопие няма и че когато я получат, ще действат според унгарските закони. „Унгария не е получила все още такова официално искане за екстрадиция. Но и ако го получим, ще се съобразим със законните процедури”. се казва в правителственото съобщение.  От Будапеща твърдят, че Орбан и Груевски не са се срещали, след като той е поискал убежище. От там се съобщава, че не е упражняван никакъв натиск от ЕС и НАТО за приемането на Груевски, който е преследван от съдебните органи в собствената си родина, се съобщава в официалното изявление на унгарското правителство.  ", "date": "2018.11.17", "title": "Будапеща отрича каквото и да е участие в бягството на Груевски "}
{"url": "http://epicenter.bg/article/Balgariya-nadigra-Kipar--no-vze-samo-tochka-v-kraya-/168399/8/0", "text": "България завърши 1:1 при гостуването си на Кипър в мач от петия кръг на група 3 от Лигата на нациите и запази шансове за първото място в своята група. Тимът на Петър Хубчев има равни точки с лидера в групата Норвегия, който направи 1:1 като гост на Словения, предаде бТВ.  В Никозия двата тима действаха твърде предпазливо и голови положения липсваха. В 24-ата минута обаче българската отбрана се пропука. Ивелин Попов загуби топката в полето на домакините, последва дълъг пас на Хараламбос Кирияку към Панайотис Закариу, който се озова сам срещу Георги Петков и реализира с удар по земя.  Тимът на Петър Хубчев опита да отвърне на удара в края на полуремето. В 39-ата минута Антон Недялков проби по левия фланг и пусна към Божидар Краев на точката на дузпата, но ударът на нападателя бе спасен от Костас Панай. В следващата атака и Ивелин Попов тества стража на кипърците, който отново успя да се намеси.  Секунди преди почивката топката облиза левия страничен стълб на Панай след удар с глава на Георги Костадинов.  \"Лъвовете\" се впуснаха в атака през втората част и в 55-ата минута Тодор Неделев стреля силно, но Панай се намеси. Впоследствие селекционерът Петър Хубчев осъществи двойна смяна - Спас Делев и Николай Димитров вместо Божидар Краев и Галин Иванов.  В рамките само на три минути - между 62-ата и 64-ата, главният съдия Ал Хаким от Швеция подмина претенциите на \"трикольорите\" за дузпа.  Четвърт час преди края Кипър бе близо до втори гол. Кирияку центрира към Артиматас, който засече от воле, но над напречната греда.  Десет минути преди края Спас Делев бе повален в наказателното поле, Ал хаким обаче отново не отсъди дузпа. Последва най-добрата възможност пред националите след почивката - Бодуров засече с глава центиране на Неделев от ъглов удар, но Панай се намеси блестящо.  България все пак изравни в 89-ата минута, когато резервата Николай Димитров реализира дузпа, отсъдена за фаул срещу капитана Ивелин Попов.  Последва мощен натиск от страна на \"лъвовете\", които създадоха напрегнати ситуации пред Панай, но не съумяха да стигнат до втори гол.  ", "date": "2018.11.17", "title": "България надигра Кипър, но взе само точка в края "}
{"url": "http://epicenter.bg/article/Elizabet-Harli-blesna-v-roklya-na-dizaynerkata-na-Desislava-Radeva-/168402/10/84", "text": "Британската актриса Елизабет Хърли бе един от специалните гости на партито-изненада за рождения ден на Дейвид Фърниш, дългогодишният партньор на Елтън Джон.   Дни преди бляскавото събитие, ПР мениджърът на Хърли се свърза с дизайнерката Невена с молба да подбере за нея няколко тоалета за различни светски изяви. Оказва се, че актрисата е видяла и била силно впечатлена от роклите на нейна близка приятелка аристократ от именитата българска дизайнерка.   Царицата на дантелата решава да предизвика обичайния имидж на Елизабет Хърли, която до този момент рядко се вслушва в нечии съвети по отношение на облеклото си и винаги взима сама решенията за визията си. Невена подбира различни от обичайните за звездата рокли с V-образна кройка в горната част.   От снимките публикувани в Инстаграм профила на Хърли, става ясно, че е приела избора на Невена Николова. 53 годишната актриса блести в тоалет от черна блуза, златно-черна бродирана полa и богато бродиран колан на NEVENA, всичко в изящна комбинация от дантела и тюл, която подчертава сексапила и обаянието й.   Родната дизайнерка многократно е споделяла, че за нея концепцията за цялостна визия е от особено значение. Тя винаги съобразява тоалета с изискванията за дрескод на всяко събитие в съчетание с индивидуалното излъчване на своите клиенти.   „Бях все пак изненадана, че Елизабет Хърли неочаквано смени стила си и прие друго деколте”. Години наред в нейна запазена марка се превърнаха дълбоко изрязаната горна част, която акцентира върху красивия й бюст. Самата актриса има много силно и завладяващо присъствие, а аз бях водена от постигането на загадъчност, като сложим акцент върху нейното обаяние, чар и непреходна красота. За партито-изненада на Фърниш тя се е спряла, именно, на интересната игра от черна и черно златна дантела, нежно обгръщаща тялото й, разкривайки красотата на перфектните й форми. Ако тази рокля трябваше да има собствено име, то със сигурност щеше да бъде „Елизабет Хърли” – споделя Невена Николова. Майсторката на дантелата и тънкия познавач на ефирната тъкан, напоследък се обръща към гладките платове, за да отговори на динамичните изисквания в изработката на официалното и протоколното облекло.   Точната дреха за точната личност е в основата на работата на Невена, която вече 18 години облича щастливите си клиенти за техните големи поводи, сериозни бизнес ангажименти и стилно представяне във всички важни за тях моменти. За радост на всички нейни почитатели, скоро предстои представяне на нова, по-достъпна линия от тоалети, които позволяват изящно присъствие и в ежедневието.   В момента Невена работи и върху тоалети за корпоративни празненства около предстоящите празници, както и любимото и вдъхновение - абитуриентските и сватбени вълнения. Българката споделя, че е и в тясно сътрудничество с първата дама на България, за която подготвя официален тоалет.", "date": "2018.11.17", "title": "Елизабет Хърли блесна в рокля на дизайнерката на Десислава Радева "}
{"url": "http://epicenter.bg/article/Elizabet-Harli-blesti-na-parti-v-roklya-na-Nevena/168409/10/0", "text": "Дни преди бляскавото събитие, ПР мениджърът на Хърли се свързва с Невена, с молба да подбере няколко тоалета за различни светски изяви, които предстоят на британката. Оказва се, че актрисата е видяла и била силно впечатлена от роклите на нейна близка приятелка-аристократ от лондонския хай лайф, която се появила в тоалет на именитата българска дизайнерка.   Царицата на дантелата решава да предизвика обичайния имидж на Елизабет Хърли, която, до този момент, рядко се вслушва в нечии съвети по отношение на облеклото си и винаги взима сама решенията за визията си.   Невена подбира, различни от обичайните за звездата рокли с V-образна кройка в горната част. От снимките публикувани в Инстаграм профила на Хърли, става ясно, че е приела избора на Невена Николова. 53 годишната актриса блести в тоалет от черна блуза, златно-черна бродирана полa и богато бродиран колан на NEVENA, всичко в изящна комбинация от дантела и тюл, която подчертава сексапила и обаянието й.   Родната дизайнерка многократно е споделяла, че за нея концепцията за цялостна визия е от особено значение. Тя винаги съобразява тоалета с изискванията за дрескод на всяко събитие в съчетание с индивидуалното излъчване на своите клиенти.   „Все пак бях изненадана, че Елизабет Хърли неочаквано смени стила си и прие друго деколте. Години наред в нейна запазена марка се превърнаха дълбоко изрязаната горна част, която акцентира върху красивия й бюст. Самата актриса има много силно и завладяващо присъствие, а аз бях водена от постигането на загадъчност, като сложим акцент върху нейното обаяние, чар и непреходна красота.   За партито-изненада на Фърниш тя се е спряла, именно, на интересната игра от черна и черно-златна дантела, нежно обгръщаща тялото й, разкривайки красотата на перфектните й форми. Ако тази рокля трябваше да има собствено име, то със сигурност щеше да бъде „Елизабет Хърли” – споделя Невена Николова.   Майсторката на дантелата и тънкия познавач на ефирната тъкан, напоследък се обръща към гладките платове, за да отговори на динамичните изисквания в изработката на официалното и протоколното облекло. Точната дреха за точната личност е в основата на работата на Невена, която вече 18 години облича щастливите си клиенти за техните големи поводи, сериозни бизнес ангажименти и стилно представяне във всички важни за тях моменти.   За радост на всички нейни почитатели, скоро предстои представяне на нова, по-достъпна линия от тоалети, които позволяват изящно присъствие и в ежедневието. В момента Невена работи и върху тоалети за корпоративни празненства около предстоящите празници, както и любимото и вдъхновение - абитуриентските и сватбени вълнения за следващата година.", "date": "2018.11.17", "title": "Елизабет Хърли блести на парти в рокля на Невена"}
{"url": "http://epicenter.bg/article/Shokirashti-fakti-kak-yapontsite-se-boryat-sas-samotata-/168433/10/0", "text": "Започваме Покана за пътуване аристократично и царствено. С родолюбивата ни рубрика   за една… противоречива личност от българската история – цар Фердинанд, на когото има кръстено училище в Словакия.     Случи се така, че разговарях с две дами, завърнали се неотдавна от   Сякаш бяха ходили в различни държави! Честно казано, в името на драматургичния конфликт мислех да ги интервюирам накуп, но после прецених, че ще предозирате с японски факти.   В   присъствах на лекция за Страната на изгряващото слънце, която преобърна всичките ми представи като стар чорап. Сигурна съм, че разказът на собственичката на арт-пространството   ще преобърне и вашите. Шокиращи са фактите за японския начин на живот и психика, донякъде извратени отвисоките технологии и самотата. Оказва се, че там за всяка душевна болежка можеш да си наемеш човек – баща на договор за детето, фирма, която да организира сватба без жених – ей, така просто да си имате снимки от несъстоялото се събитие. А шефът награждава отличилите се в службата с… плач и бършене на сълзи.    Сигурна съм, че след разказа на Дина Темелкова вече няма да свързвате Япония главно със суши, саке и гейши.   В модата една година се носят къси поли, друга – клош панталони. В туризма е същото. В момента   е една от най-предпочитаните от българите посока за почивка. Оказва се, че същото важи и за Израел. Само преди няколко години, (до атентата в Бургас), най-желаната дестинация бе България.   И сега в нашата страна пристигат доста  израелци, но те сапредимно любители на хазарта (в родината им той е забранен), сватбени туристи – защото за женитба в Обетованата земя се чака дълго, тийнейджъри поели към първата си ваканция без мама и татко или скиори, най-вече преселници в Израел от бившите съветски републики.   Към Занзибар пътуваха и кореспондентките на БНР в Светите земи  . Ето какво споделиха: „Необичаен и доста силен шум ни разбужда призори в първата ни нощ в Занзибар. Спазили сме всички съвети от интернет сайтовете. Нацапани обилно с масло срещу комари, спуснахме на тъмно мрежите, закрепени на балдахините над леглата да не би кръвожадните инсекти… да ни заразят с малария. Вентилаторът на тавана работи денонощно. За по-сигурно сме се завили презглава с тънките като марля, но колосани, чаршафи.   И изведнъж чуваме шум по пода току под нас. Предвидливо си носим фенерче и започваме внимателно да изследваме плочките (без да напускаме своя обезопасен с мрежи рай). Осветяваме огромен (поне така ни се стори тогава) омар. Определяме с ези-тура коя от двете ни да се измъкне изподмрежите на кревата си и да отвори балконската врата, та неканеният звяр да отпраши към морето. То е точно под вилата, в която имаме чест да сме настанени.   Омарът има късмет,че ни споходи първата ни нощ в Занзибар. Ако бе през следващите – вместо към морето щеше да се запъти към … тенджерата.   Смесица от екзотика и …носталгия ни преследват през осемте дни на белия (покрит с фин пясък от корали), остров в Индийския океан. На брега е „царството на черния пазар“. Обграждат ни местни жители. Предлагат ни смяна на валута, да ни заведат на пазар, да ни станат гидове, изцяло да ни уредят екскурзии, а също така лечебни процедури: масаж, разваляне на магии и др. И всичко това поне пет пъти по-евтино от цените в нашия комплекс.   Поръчваме пътуване до главния град Стоун Таун. Уточняваме, че трябва да ни покажат забележителности като родната къща на Фреди Меркюри, която се оказва най-обикновена, понамирисваща, жилищна кооперация, църквата и джамията, смесения музей в султанския палат и уличката на занаятите и на художниците. Прибавят към списъка шестзвездния хотел и пътуването с лодка до най-близкия остров. Именно от него започна нашето пътешествие в страната на робите - названието Занзибар идва от занзи – \"роб\" на суахили и Ибар -\"земя\".   На късчето земя, където сега се нмира резерват на гигантски костенурки, донесени от Сейшелските острови, всъщност е била първата спирка на живата стока към Пакистан, Оман и Индия. Майките умишлено  осакатявали децата си, за да не ги отвлекат търговците на роби, които нахлували в занзибарските села.   Днес гмуркачите с резени диня в ръце привличат облаци риби с различен цвят и ширина на райетата си. През слънчевите дни островът е пристан за рибарите. За дребни пари може да се купи цяла тава с морски дарове. Риболовците отделят рибата за пазара, а огромни омари, калмари, скариди и всякакви други деликатеси тук минават да „боклуци“ останали в мрежите. Те са за туристите…   Гората на червенокожите маймуни е следващата атракция. Цели маймунски фамилии скачат и се премятат на лианите над главите на посетителите, а по-смелите направо се самообслужват от раниците. Предупреждават ни да си пазим телефоните и да не гледаме в очите животните, че ставали агресивни. На този остров направихме пълна ревизия в представите ни за подправките.   Туристите посещават ботаническа градина, а не плантация, но ароматът е неземен. Заемат се с „ограмотаването“ ни: карамфилът не е цвете, а дърво; ванилията е орхидея като лиана, достигаща до 10 метра. Плод, приличащ на авокадо, крие скъпа костилка-мускатово орехче. Канелата е кора от дърво, черният пипер прилича на трънкосливка, джинджифилът е корен. Листата от евкалипт са не само подправка, но и аромат в парфюмерията. И накрая уханията на лимони в сапуните,например, не се правят от истинските цитруси, а от … лимонова трева.   Да си намерят работа в туризма е истински късмет за местните хора. Подборът е сериозен, а вероятно има и корупция. Сервитьорките и камериерките са избрани сякаш за ансамбъл по художествена гимнастика.   Следват пътувания до най-дългия плаж, където Номи Кембъл е правила фотосесия, плаваме край острова на Бил Гейтс. Там не е разрешено да се слиза на брега, но наоколо се въдят морски звезди, а коралови рифове пазят от акули.   Разхождаме се по оголеното от отлива морско дъно… с часовник в ръка. Следим кога да се върнем, защото приливът поглъща наново всичко. Достигаме до “ферма за водорасли и морски треви“. При отлива мъже забиват колове в океанското дъно. На следващия ден около тях са се обвили водорасли. Жените ги събират и влачат до простори за сушене. На ръка увиват въжета от водорасли. Повечето от „добива“ е за износ. Някъде от морската трева добиват лекове.   Чувстваме се сякаш сме част от графична картина: черни силуети на фона на белия пясък. Постепенно заприличва на акварел, заради настъпващите вълни с неестествено светло син цвят.   Е, няма авиокомпания, която за един час да ви пренесе от Азия през Европа до африканския бряг. Това е възможно само в Покана за пътуване, а на страницата на предаването във Фейсбук пътешествията продължават!  ", "date": "2018.11.17", "title": "Шокиращи факти как японците се борят със самотата "}
{"url": "http://epicenter.bg/article/Svetovnite-agentsii-razprostraniha-novinata-za-ostavkata-na-vitsepremiera-Valeri-Simeonov/168400/2/0", "text": "Световните агенции бързо разпространиха новината за оставката на вицепремиера Валери Симеонов.     , които породиха 26-дневните протестите, довели до оставката му, но и спрямо мигрантите и ромите. Агенцията добавя, че извинението на вицепремиера не бе искрено и не успокои майките. Освен това протестите се засилиха и разшириха последните седмици и заради други социални проблеми като високите цени на горивата и ниския жизнен стандарт в най-бедната държава на ЕС, предаде AFP и добави, че протестите са парализирали движението в страната и се очакват да продължат. Агенцията припомня, че правителството на Борисов през 2013 година падна от власт заради протестна вълна. .   В съобщението на ТАСС за оставката се припомня скандала с обидните думи на Симеонов спрямо майките. „Протестните акции продължаваха всеки ден, при това не само в София, но и в други градове на България, а към исканията за оставка на Симеонов се добавиха и искания за оставка на цялото правителство.  Родители на децата инвалиди, които провеждаха в петък поредната протестна акция, посрещнаха съобщението за оставката на вицепремиера с аплодисменти и танци. За оставката на Симеонов съобщи и агенция Reuters.", "date": "2018.11.17", "title": "Световните агенции разпространиха новината за оставката на вицепремиера Валери Симеонов"}
{"url": "http://epicenter.bg/article/Protestat-na-maykite-na-detsa-s-uvrezhdaniya-shte-prodalzhi-do-glasuvaneto-na-ostavkata-na-Simeonov/168403/2/0", "text": "  Вицепремиерът Валери Симеонов подаде оставка късно снощи, а часове по-късно премиерът Бойко Борисов я прие. Това се случи на четвъртата седмица от началото на протестите на майките на деца с увреждания, които излязоха на улицата след негово изказване. Вицепремиерът подчерта, че решението му е лично и морално, не е направено под натиск на премиера Борисов и е съгласувано с коалицията \"Обединени патриоти\".     \"Всички се радвахме на новината за оставката, но ми се иска да върнем фокуса, а той е реформи в системата за хората с увреждания\", каза Мая Стоицева. По думите ѝ Валери Симеонов е хвърлил кал върху политическия елит с изказването си.   \"От първия ден на протеста казваме че този език е неприемлив за обществото имаше и други изказвания на хора от НФСБ\", допълни и Валентина Ташкова.    Според Мая Стоицева оставката на Валери Симеонов се е забавила. \"Когато някой политик го обиди по този начин, ще протестираме в негова подкрепа\", категорична беше тя. След снощната оставка това беше победа за цялото общество, каза Валентина. Показахме, че един справедлив граждански протест може да победи, каза тя.   \"Протестираме 26 дни за оставката на Валери Симеонов, но години наред протестираме за реформа, правителството се ангажира с конкретни неща и искаме те да бъдат изпълнени. Този протест няма да спре, това е кауза която продължава\", отбеляза Мая Стоицева.", "date": "2018.11.17", "title": "Протестът на майките на деца с увреждания ще продължи до гласуването на оставката на Симеонов"}
{"url": "http://epicenter.bg/article/Prodalzhava-da-zastudyava-v-tsyalata-strana-/168406/2/0", "text": "Днес над страната ще бъде предимно облачно, като на места, главно в Североизточна България, ще превалява слаб сняг, съобщават от НИМХ.  Ще духа умерен, в Източна България временно силен вятър от север-североизток и с него температурите ще продължат да се понижават. Максималните температури ще са между 1° и 6°, малко по-високи в югозападните райони от страната.  Над Черноморието ще бъде облачно, но почти без валеж. Ще духа умерен, временно и силен северен вятър. Максималните температури ще са между 4° и 7°. Температурата на морската вода е 15 - 16°.  В планините ще бъде предимно облачно и на места ще има слаби валежи от сняг. Ще духа умерен до силен вятър от източната четвърт, който по-късно през деня ще се ориентира от юг-югоизток. Максимална температура на височина 1200 метра ще е около -2°, на 2000 метра – около -7°.  ", "date": "2018.11.17", "title": "Продължава да застудява в цялата страна "}
{"url": "http://epicenter.bg/article/Mineralni-bani-s-palen-obrat-sreshtu-Velingrad-za-balneo-i-spa-klasatsiya-/168408/2/0", "text": "Минерални бани постигна пълен обрат срещу Велинград в класирането за Община на 2018 г. за балнео и СПА след като вчера сутринта изоставаше с около 9 %. Тази сутрин Община Минерални бани изпреварва основния си конкурент в категорията с 16,5%.  Тук никой не е учуден от това, защото на практика започва да се сбъдва предсказанието на питона-беглец от Терариума в Минерални бани. Ден по-рано той предсказа, че Минерални бани ще спечели две призови места в четирите категории в които е номинирана. Тогава никой не повярва на теста с питона, а повечето медии сметнаха това за фалшива новина и дори я отминаха с пренебрежение. Това въобще не е фалшива новина и тя вече започна да се доказва. Освен това питонът-беглец вече има доста сполучливи предсказания от света на политиката и за Мондиал 2018.  През миналата година, когато Минерални бани спечели битката с Велинград и стана Община на 2017 за балнео и спа, ситуацията също се разви по аналогичен начин, след обрат в класирането. Най-интересното в случая е това, че за да осъществи обрата Минерални бани дори още не бе стартирала своята стратегия. Нейното начало трябваше да бъде дадено в понеделник – 19.11.2018 г. Явно нещата вървят по инерция от миналата година или по предсказанието на питона-беглец. Ако все още не сте гласували за Минерални бани, за ваше улеснение можете да го направите от тук:  А ако желаете да подкрепите питона-беглец и Терариума, който също се състезава за наградите на Министерството на туризма в категорията „Туристическа атракция”, можете да направите това от тук:     ", "date": "2018.11.17", "title": "Минерални бани с пълен обрат срещу Велинград за балнео и спа класация "}
{"url": "http://epicenter.bg/article/Tasko-Ermenkov--BSP-ne-stoi-zad-protestite--a-zad-iskaniyata-na-protestirashtite-/168414/2/48", "text": "„Зад протестите стои правителството, защото ако не беше това управление и този кабинет, хората нямаше да излязат да протестират. Те са причината, която изкарва хората на улицата. БСП не стои зад тези протести, нас ни няма там на улицата\", посочи депутатът от БСП – Таско Ерменков, в предаването „Тази събота” по bTV.  „Протестите правилно се ориентираха срещу доходите, защото проблемът на българина е ниският доход, както и ниската социална защита. Ако нещо свързва протестите с БСП, то това не е организацията, а това, че ние стоим зад исканията на протестиращите”, обясни още Таско Ерменков.  „Когато заемаш един пост, е хубаво да се съобразяваш с отговорностите, които имаш и с обещанията, които си дал. Недопустимо да имаш груб вулгарен език, още повече – да обиждаш нещо изключително свято за българина – майката”, така Таско Ерменков коментира оставката на вицепремиера Валери Симеонов.  ", "date": "2018.11.17", "title": "Таско Ерменков: БСП не стои зад протестите, а зад исканията на протестиращите "}
{"url": "http://epicenter.bg/article/Fandakova--Nyamashe-zashto-da-se-bavi-tova-reshenie-za-ostavkata--Natrupa-se-ogromno-naprezhenie/168418/2/0", "text": "\"Оставката на Валери Симеонов е едно очаквано и добро решение, защото ще позволи да се приеме едно ново законодателство за майките на деца с увреждания. Вече има и заложени средства в бюджета. Нямаше защо да се бави това решение. Натрупа се напрежение, което засегна всички участващи в процеса\", заяви кметът на София Йорданка Фандъкова в ефира на Нова телевизия.   \"В общината работим в много тясно сътрудничество в организации подкрепящи хората с увреждания. Важно е да се научим да живеем заедно и да се приемаме, да има взаимно уважение към хората, които имат нужда. Очаквам да се успокоят нещата. Да не забравяме, че сме в предизборна ситуация и опозицията се възползва от всяко недоволство. Политиците трябва да търсят диалог, а не конфронтации и скандали. Ако искаме да вървим напред трябва да имаме предложения, а не само критики\", подчерта Фандъкова.   \"Има голям разнобой в исканията. Има недоволство, но някой се възползва от него. Имаме 4 заявления за протести в неделя. Всеки има демократичното право да изрази мнението си, но да не забравяме, че това ще затрудни трафика в София. Софиянци са с основание недоволни от това\", обясни кметът на София.   \"Смятам, че след това решение, правителството има възможност да се съсредоточи върху своята работа. Имаме нужда от решения и диалог с хората\", каза тя.   По думите на Фандъкова София е готова за зимата. \"Проверихме дали почистващите фирми са готови за зимата. 169 са снегорините в готовност в града, 41 в районите извън града. Ако има обилен снеговалеж, ще затваряме временно определени пътни участъци. Санкциите са големи и фирмите го знаят. За миналата година са наложени 3,5 милиона лева санкции за несвършена работа. Тя обясни, че почистването не е на по-лошо ниво от други страни в Европа и САЩ. \"Фирмите знаят, че се плаща за свършен работа. Всичко е в зависимост от ситуацията\", каза Йандъкова.   Столичният кмет коментира и мерките за качеството на въздуха в София. \"Важно е, че вече има редица мерки за подобряване на качеството на въздуха. Общината ще продължи с модернизацията на градския транспорт. Проверките вече дават резултат и има наложени глоби. Освен това имаме приети стандарти за качеството на дървата и въглищата. Продължаваме да работим в тази насока, но резултатите няма да се видят веднага. 55 000 домакинства в София се отопляват на въглища. Готови сме да предложим на хората финансова подкрепа за промяна на начина им на отопление. Чистотата на въздуха изисква инвестиции\" каза още тя.", "date": "2018.11.17", "title": "Фандъкова: Нямаше защо да се бави това решение за оставката. Натрупа се огромно напрежение"}
{"url": "http://epicenter.bg/article/Valentin-Radev--Politsiyata-tryabva-da-deystva-s-tvarda-raka--VIDEO--/168419/2/0", "text": "Гражданите не винаги знаят кое е законно и кое не по време на протест и само заради това полицията не действа по-твърдо срещу тях в момента. Това е мнението на бившия силов министър Валентин Радев.  „На много места е имало нужда от по-твърда ръка. Всички сме граждани на държавата и всички трябва да се стремим първата ни мисъл да бъде да бъдем съобразно правилата”, подчерта той в студиото на предаването „Тази събота” по бТВ.  По думите му Валентин Касабов от НФСБ не е бил прав да обобщава, казвайки, че „лумпени и мутри” блокират пътищата, но в същото време наистина са излезли информации, че сред недоволните има „лица, които страдат от закона”. Радев призна, че е виждал и хора, за които е научил по времето си начело в МВР.  По отношение на оставката на Валери Симеонов той посочи, че най-вероятно „нещо ще се случи” с протестите в резултат.  „Не мога да си представя, че е чак толкова виновен… Да, виновен е, така не се говори, но този човек има в семейството такова нещо. Не мога докрай да повярвам, че това, което той каза, е това, което всички интерпретираха по този начин”, заяви Радев.  ", "date": "2018.11.17", "title": "Валентин Радев: Полицията трябва да действа с твърда ръка (ВИДЕО) "}
{"url": "http://epicenter.bg/article/Dimitar-Stoyanov--Neshto-za-MiG-29-g-n-Nenchev-i-zavisimostta-ot-Rusiya/168420/2/0", "text": "Главен секретар на президента Радев Фейсбук   За любимата тема на г-н Цветанов за самолетите и критериите, и т. нар. \"съмнителна\" процедура за избор на нов самолет през 2016-2017, за \"демократично\", а не политически прекратената процедура, за една статия публикувана от името на един бивш за радост министър на отбраната ....   Текст от стенограма на проведено заседание на 13.10.2016 г. на Комисията по отбрана. Министър Николай Ненчев: Благодаря, господин заместник-председател. Готови сме с проекта. Всъщност ние бяхме готови преди повече от месец и половина. Аз Ви информирах, че държа новият командир на Военновъздушните сили също да го прегледа и да даде своята оценка. Това вече е факт и той е факт. Най-вероятно дори не на 22-ри, а по всяка вероятност в сряда проектът ще бъде одобрен, ще бъде изпратено така нареченото писмо за намерение, така че готови сме. Ако искате ще Ви информирам и по-подробно какво се е случило до момента. Изготвен е детайлен план, пътна карта за изпълнение на проекта. Изготвена е методика за избор на оптимален вариант за реализация с математически модел за оценка на вариантите за реализация на проекта с номер 400-61-98 от 27 юни 2016 година. Изготвен е анализ и оценка на риска за реализация на проекта. В процес на изпълнение е, преработване на документи е, в съответствие с решение на Съвета по отбрана, което ще се случи в сряда, както Ви споменах. Предстои изпращането на преработените документи до държавите от така наречената група, тоест Италия, Португалия и Швеция. Предвидено е финансиране за 2016 година, съгласно решение нае Народното събрание. Предстои преглед на постигнатите резултати и възникнали отклонения към момента на дейностите по проект „Придобиване на нов тип боен самолет“, които ще се извършат съгласно утвърдения детайлно приет план или пътна карта. Така, че готови сме, финализиран е проектът. А що се касае, понеже Вие споменахте и за МиГ-овете, те също са важна, съществена част. Правим всичко възможно да поддържаме тези, с които разполагаме. Аз вече съм Ви информирал, че към момента разполагаме с девет изправни, в летателна годност МиГ-29, които са напълно достатъчни сами да изпълняваме мисията по охрана на въздушното пространство. Знаете, че сме обявили поръчка за нови 10 двигателя. Ако има такъв въпрос ще Ви информирам и за това. Благодаря Ви.   Валентин Радев: Благодаря за отговора. Кратко и ясно, общо-взето. Ползвам репликата още веднъж да Ви окуража да се занимавате Вие и политическото ръководство с придобиването на нов тип самолет. Признавам, че в моето съзнание от това, което чух информацията, леко този процес беше замъглен. Дали заради смяната в ръководството, дали поради някакви други причини, но аз се притеснявам, че говорите повече и излъчвате информация от Министерството на отбраната и като че ли сте по-загрижени за удържането на някакво ниво на съществуващата техника, а като че ли малко неглижирате и не толкова активни сте в посока за придобиване на нов тип многоцелеви изтребител. Това, което ми казвате сега в момента и пред колегите, надявам се, че ще стане скоро, ще приемете някакви решения, леко се притеснявам, но не ми отговаряте, само да Ви кажа това, чувам за някакви промени в критериите за оценка, новото мнение на командира на Военновъздушните сили, новият. Дали това трябва да се случва сега? Не ми отговаряйте, само го казвам на глас, защото това може да проточи още нещата във времето и да наливаме пари в нещо, което не е толкова необходимо, а е необходимо нещо друго. Благодаря Ви за отговора.   Министър Николай Ненчев: Постигнато е пълно съгласие. Няма съществени изменения. Председател Михо Михов: Благодаря. Следваща парламентарна група. Заповядайте.   Атанас Зафиров: Благодаря. Уважаеми господин председател. Колеги. Господин министър. И все пак аз бих искал да доразвия въпроса на колега. Току що казахте, че няма съществени промени в критериите. Бихте ли коментирали последното становище на Института по отбраната, по-специално в частта, касаещи тежестта – очакван живот на новия самолет? Доколко кореспондира с истината намерението въобще тази тежест да отпадне по препоръка на въпросния институт? И ако това се случи, даваме ли си сметка, че на практика един тип самолет ще бъде фаворизиран за сметка на друг? Имате ли тази информация и готов ли сте да отговорите? Може би има връзка и с факта, че с Ваша заповед от април месец е променен Правилникът за устройството е дейността на Института по отбрана. Може би е добре да кажете с какви мотиви, след което е последвало ново кадрово назначение във връзка с променения правилник. Благодаря Ви.   Министър Николай Ненчев: Благодаря. Ще Ви информирам съвсем коректно. Имах разговор с професор Тагарев, който е директор на Института по отбрана и той ме информира за последните срещи, които са имали с групата, която им изготвя материалите и общо-взето работи по проекта. Той ме уведоми, че са изчистени абсолютно всички противоречия. Имало е такива, имало е разминавания, всичко е изчистено, тоест, постигнали са съгласие, което ме кара да бъда убеден, че в резултат на тези усилия сме постигнали най-доброто. Не съм уведомен за подобен тип противоречия и отстъпления от това, което казвате за летателната годност? Така ли е или за времето?   Интересно, нали! Нещо за критериите на г-н Цветанов? Нещо за корупционни схеми и т.н.? Нещо за МиГ-29 г-н Ненчев и зависимостта от Русия? Само да добавя, че за съжаление Ненчев беше министър на отбраната по време на кабинета Бойко Борисов -2. Къде тук г-н Цветанов вижда ролята на кандидата за президент тогава ген. Радев? Надявам се обществото само да оцени всичко това, а журналистите да питат, не само да слушат!", "date": "2018.11.17", "title": "Димитър Стоянов: Нещо за МиГ-29, г-н Ненчев и зависимостта от Русия"}
{"url": "http://epicenter.bg/article/Ilhan-Kyuchyuk--Radostnoto-e--che-edin-tsinik-v-politikata-si-zaminava/168421/2/48", "text": "Радостно е, че един циник в политиката си заминава, той вече няма да бъде вицепремиер. Това обяви евродепутатът от ДПС/АЛДЕ Илхан Кючюк в предаването \"Денят започва с Георги Любенов\" по БНТ по повод оставката на вцепремиера Валери Симеонов.  Именно ДПС настояваше за оставката на Симеонов, като призоваваше, ако той не я подаде, това да направи цялото правителство или пък цяла България да носи този позор.  Кючюк изтъкна, че оставката е победа на гражданското общество.  „Но това не е най-голямата новина. Лошото е, че цинизмът и поведението на Валери Симеонов ще продължава да броди из Министерския съвет на нашата страна. В лицето на крайния национализъм, който е властващ, овластен, от най-голямата политическа сила – ГЕРБ“, обяви Кючюк.  „Решението е на г-н Валери Симеонов, той го е взел самостоятелно“, коментира и друг евродепутат – избраният от ГЕРБ/ЕНП Андрей Ковачев.  „Българското правителство остава стабилно и без Валери Симеонов, той се връща, по всяка вероятност, в Народното събрание като депутат и от това няма последици за българското правителство по отношение на стабилността и изкарването на мандата на това правителство“, коментира Ковачев.  \"Поздравявам майките на деца с увреждания за тяхната смелост и неотстъпчивост, но точно тук се видя, че това е една закъсняла оставка и тя отвори очите на българския избирател за бедността, за тази лъжовна стабилност, която виждаме в България, за корупцията\", заяви Момчил Неков, евродепутат от ПЕС/БСП.  ", "date": "2018.11.17", "title": "Илхан Кючюк: Радостното е, че един циник в политиката си заминава"}
{"url": "http://epicenter.bg/article/D-r-Nikolay-Mihaylov--Borisov-e-umoren-politicheski--ne-izklyuchvam-varianta-da-podade-ostavka-/168423/2/0", "text": "С оставката на Валери Симеонов се получи някакъв холивудски финал. Сега всички обичат Симеонов, защото той освободи Борисов от тегобата да управлява с него. Майките с тяхната кауза спечелиха. Така в студиото на \"Денят започва с Георги Любенов\" психиатърът д-р Николай Михайлов започна своя анализ на политическата ситуация в България  Сега самият Симеонов се опитва през една маневра, която прозвуча в изявлението му снощи, да спечели от това, че напуска властта, за да се подготви за реванш. В неговия случай това означава да се представи много добре на изборите, което означава да получи кредит на доверие, независимо от зле настроените към него медии, продължи с коментара си д-р Михайлов. Той отбеляза, че хората вече са наясно, че \"политическата класа най-общо, даже и да иска, не разполага с инструменти да действа в интерес на хората\".  Те - хората, са за властта, а не властта за хората. Това е фундаментално убеждение, интуиция, шестваща по жълтите павета, каза анализаторът.  Според него оставката на вицепремиера Симеонов не е победа за Бойко Борисов.  \"Той е един уморен политически човек, много уморен. Той живее в телевизора като на палатка в продължение вече 15-16 години и е в непрекъсната импровизация, в някакъв моноспектакъл на собствената му неизбежност\", заяви анализаторът.  За него това, че \"Бойко Борисов е на власт все още, върви през една ефективна от негова страна риторика, че няма алтернатива\".  \"Той плаши. Той казва: \"Не ме питайте, защото това, което следва, е кошмар\", продължи д-р Михайлов.  Коментаторът заяви, че е напълно възможно Борисов отново да подаде оставка, \"защото е в неговия стил\".  \"Той не обича да управлява мразен - това е на сантиментално равнище, а обича да изчислява на политическо равнище какви са шансовете му да спечели следващата власт при положение, че му се изплъзва тази. Той ще напусне тази власт, за да се появи с ефекта на носталгия \"къде е Бойко\", обясни д-р Михайлов.  ", "date": "2018.11.17", "title": "Д-р Николай Михайлов: Борисов е уморен политически, не изключвам варианта да подаде оставка "}
{"url": "http://epicenter.bg/article/Sestrata-na-Borisov--Toy-vyarva-v-priyatelstvoto--mozhe-bi-v-dadeni-situatsii-se-predoveryava-/168424/2/0", "text": "В рубриката \"Говори с Ива\" по Нова тв гостува сестрата на Бойко Борисов д-р Красимира Иванова, която е завеждащ „Неонатологията” в САГБАЛ „Света София”. Тя говори за брат си, за голямата й мъка, че нямат достатъчно време един за друг.  Красимира Иванова сподели и своето мнение за протестите. Според нея всеки има право да изкаже позицията си, защото живеем в демократична държава.  „Въпреки, че съм по-голямата, вече 20 години съм в сянката на моя брат. Иска ми се моите пациенти да ме помнят като д-р Иванова, която е била до тях в добро и зло. Наистина много се постарахме със съдействието на Столичната община за болницата. За първи път след този генерален ремонт може да кажем, че нямаме нужда от нищо. Работим леко и с удоволствие”, каза д-р Красимира Иванова.  Тя сподели още, че мечтае да има повече млади лекари. Според нея това е така, защото професията е много рискова, отговорна и нископлатена.  „Не си позволявам да се бъркам в работата на брат ми. Имаме едно негласно споразумение, че в редките моменти, в които успяваме да се видим, си говорим по други теми. ”, сподели още сестрата на Бойко Борисов.  Тя говори и за детството им, което е минало в Банкя. „Бяхме щастливо семейство. Не сме живели охолно, но имахме всичко, което ни е необходимо. За толкова много години не сме се карали нито един път”, допълни тя.  Според нея участието в политиката променя личния живот.  „Доста често се случва хора да се опитват да се свържат чрез мен с брат ми. Имало е дори и лични любовни писма, адресирани до него”, разказа д-р Иванова.  Сестрата на премиера сподели и за един от трудните моменти в живота й, а именно операция, която е претърпяла.  „Разболях се. Първият човек, на който се обадих, беше на брат ми. Имах внезапно оплакване. Дясната част на тялото ми се парализира. Трябваше бързо да ме оперират. Брат ми беше много заинтересован и ме попита дали е необходимо лечение в чужбина.”, разказа д-р Иванова. Тя сподели още, че успяват да се видят по веднъж на 3-4 месеца. Според нея Борисов трябва да отделя повече време за себе си и за почивка, но не му се меси в решенията.  „Мисля, че най-големият му успех е това, което постигна във външната политика на България. Смятам, че имаме доста по-голям авторитет навън. Разбира се, има още какво да се желае. По природата, брат ми е много добър човек, вярва в приятелството. Може би в дадени ситуации се предоверява”, смята сестрата на Борисов. Тя сподели още, че в началото е приемала лично нападките към брат й, но с годините е свикнала.  \"В началото моите възприятия бяха съвсем девствени, много нощи не съм спала и плакала заради обидните епитети към него, но в годините човек свиква и си казва: \"Айде, пътувайте, аз по-добре знам\". И на мен бензинът ми е много скъп при заплатите, които получавам, има хора, които са прекалено заети в професията си и отглеждането на децата си, за да се озоват на определено място. Животът е едно виенско колело, в един момент си горе, в друг долу\", завърши сестрата на премиера. ", "date": "2018.11.17", "title": "Сестрата на Борисов: Той вярва в приятелството, може би в дадени ситуации се предоверява (ВИДЕО)"}
{"url": "http://epicenter.bg/article/Tsveta-Karayancheva--V-igrata-na-kvorum-prazniyat-stol-ne-nosi-dividenti-na-nikogo-/168426/2/48", "text": "В играта на кворум празният стол не носи дивиденти на никого. Това каза в седмичното обзорно предаване „Метроном“ на Радио „Фокус“ председателят на Народното събрание Цвета Караянчева.  В 42-то Народно събрание ПГ на ГЕРБ също предприемаше подобни действия, припомни тя, като уточни, че това не е начинът за решаване на проблемите.  „Кворумът няма да бъде провален, виждате, че Народното събрание работи. Колегите от моята парламентарна група, от групата на Обединените патриоти, \"Воля\" са мобилизирани, намираме съответния кворум. Мисля, че не бива да занимаваме прекалено много хората за това има или няма кворум. Ние сме тук, в Народното събрание, за да работим, както работят всички български граждани“, обясни Цвета Караянчева.  Тя уточни, че основното задължение на депутатите е да провеждат политиките, които са поели като ангажимент към гражданите и да изготвят закони, които ще подобрят живота им. Според нея има достатъчно време, в което народните представители да се срещат и да бъдат сред хората. През трите пленарни дни трябва да бъдат в зала и да аргументират своите изказвания, водейки политически дебати в посока подобряване законодателната рамка, добави Цвета Караянчева.  ", "date": "2018.11.17", "title": "Цвета Караянчева: В играта на кворум празният стол не носи дивиденти на никого "}
{"url": "http://epicenter.bg/article/Razdor-v-reditsite-na-protestirashtite-mayki-na-detsa-s-uvrezhdaniya-/168427/2/0", "text": "Група майки гонят политически интереси, а не общата кауза, обявиха организатори на протеста на майките на деца с увреждания. Не стана ясно за кои участници в протестите става дума и към кои партии ги причисляват, но подчертаха, че протестът е граждански, предава бТВ.  Протестиращите майки снощи приветстваха оттеглянето на Симеонов, обидени от думите му „кресливи жени\" с „уж болни деца\" и недоволни от поднесеното извинение. Протестите продължават до гласуването на оставката в парламента, потвърдиха и тази сутрин родителите.  „Видяхте кои сме майките тук и ще видите кои са майките в партиите. В понеделник имаше среща от майки и хора, които ни подкрепят, които ни убеждаваха, че трябва да прекратим протестите. Ние не се съгласихме, те стряха да идват на протестите, но ето днес те вече са по телевизиите и разказват как са победили”, заяви Ирена Уручка - организатор на протеста.  ", "date": "2018.11.17", "title": "Раздор в редиците на протестиращите майки на деца с увреждания "}
{"url": "http://epicenter.bg/article/Desetina-na-protest-pred-parlamenta-s-iskane-za-referendum-za-promyana-na-sistemata--VIDEO--/168428/2/0", "text": "Около 10 души протестират пред сградата на парламента с искане за референдум за промяна на системата, предаде репортер на Агенция „Фокус“. Протестът протича спокойно. Движението по бул. „Цар Освободител“ се осъществява нормално. Протестиращите скандират \"Мафия\" и \"Оставка\".  Вчера бе обявен тридневен протест под наслов \"Окупация с искане за оставка на правителството\". Началото за днес бе обявено от 11 часа, припомня Нова тв.  Акцията ще продължи и утре. Организира се в социалните мрежи и е обявена като недоволство на българи в страната и чужбина.  Искането е за оставка на правителството, независима съдебна система, свикване на Велико народно събрание и по-голяма роля на суверена в контрола над властимащите. Оттук се очаква протестиращите да се придвижат до Орлов мост.  ", "date": "2018.11.17", "title": "Десетина души на протест пред парламента с искане за референдум за промяна на системата (ВИДЕО) "}
{"url": "http://epicenter.bg/article/Armiyata-popalva-reditsite-si-s-kampaniya--quot-Badi-voynik-quot---VIDEO--/168430/2/0", "text": "Българската армия със сериозен недостиг на войници. Към този момент незаетите позиции са за 5500 души. За да попълни редиците, министерството на отбраната стартира кампания \"Бъди войник\". Пари за новите попълнения ще има, каза пред NOVA заместник- началникът на отбраната генерал- лейтенант Димитър Илиев.  Това е само малка част от екшъна, в който участват военнослужещите от Сухопътните войски, Военновъздушните и военноморските сили и 68-ма бригада ”Специални сили”.  Атанас Стоев все още не е участвал в такива учения. Той е войник от 2-ри юли, на позиция печатар-военногеографска рота.  „Е, мечтата е доста висока, ама нека първо да положим първото стъпало пък после ще продължим нагоре”, каза редник Стоев.  Атанас не знае докъде ще стигне по стълбицата със званията, но е решен да остане в армията, въпреки недостатъците и трудностите на службата под знамената.  „За мен специално няма недостатъци. Все пак ние, когато избираш да станеш военен ти си 24 часа, 7 дни в седмицата на разположение на армията, на държавата си”, обяснява войникът.  В армията го привличат техниката, машините, оръжието. Все още не може да стреля, но това не е пречка да стане войник.  За да привлече хора като Атанас Стоев министерството стартира кампанията „Бъди войник”. Обещава, че пари за новите попълнения ще има.  „Да, има. Ние това, което правим не е голословно..вече сме свидетели, че в бюджета за отбрана има повече средства”, обясни началникът на отбраната ген. Димитър Илиев.  Служителите в армията разчитат на подкрепа не само от страна на държавата, те търсят разбиране и от страна на обществото.  „Ако ние сме разбрани и ако имаме подкрепата, ако тази професия е престижна, то обществото ще приеме, че трябва да отдели редица средства, за да има такива хора, които се занимават с националната сигурност”, каза още ген. Илиев.  ", "date": "2018.11.17", "title": "Армията попълва редиците си с кампания \"Бъди войник\" (ВИДЕО) "}
{"url": "http://epicenter.bg/article/Volen-Siderov--Ostavkata-na-Valeri-Simeonov-ne-e-saglasuvana-s-men-/168432/2/48", "text": "Оставката на Валери Симеонов не е съгласувана с мен. Това каза по време на брифинг председателят на ПГ на „Обединени патриоти“ и лидер на „Атака“ Волен Сидеров, предаде репортер на Агенция „Фокус“.  „  Тогава единствено аз казах, че с голямата гавра, която Симеонов направи с недопустимото изречение към майките на деца с увреждания,   Защо трябваше да мине тази вълна от протести? Защо трябваше да се повтори старата българска приказка за стоте тояги, солта и жълтиците накрая“, каза още Сидеров.  Той посочи, че оставката е закъсняла и на фона на едно натрупано възмущение от заинатяване.    Имаше непоследователност в ръководството на ГЕРБ за оставката на Валери Симеонов, каза още Сидеров.  „Ще отправя критика към тази непоследователност, която виждам в ръководството на ГЕРБ.   Какво се случи в тези два дни? Какво стана, че  , каза още Сидеров.  Той посочи, че дали ще бъде стабилна коалицията „Обединени патриоти“ – ГЕРБ зависи от това, какво ще бъде поставено като цели в управлението.  „Продължавам да искам неща, които са важни за хората. Не поправки в Гражданския процесуален кодекс, защото това е „много важно“ и се занимавахме една седмица. Не някакви дреболии, които всяка седмица влизат в парламента, минават и не водят до съществено подобряване на живота.   Има обаче достатъчно ценни метали, злато, високи технологии, както и възможности за инвестиции, които в момента не се използват добре“, обясни Сидеров.  „Нашите отношения в „Обединени патриоти“ мисля, че са най-осветляваните от всички коалиционни отношения от цялата политическа реалност в последните години. Защото всичко, което ставаше, ставаше пред медиите.  . Ние сме за по-важни неща – доходи,стандарт на живот, безработица, работа. И за какво са сега хората на улиците? По същите теми.  , каза още Сидеров.  Той посочи, че няма такъв „гъдел“ да го напада и да се занимава личностно с него.  „Казах му тези неща и размахах пръст,  След това през лятото пак имаше едни епизоди, в които припомнях, че вицепремиерът се занимава с неща, които не са съществени. Ако бяха ме слушали, нещата щяха да са много по-добре и щеше да има много повее разбиране у хората.  Защото това, което последно предложих, беше да се махне данъкът на старите коли“, коментира още лидерът на „Атака“.  Сидеров обясни, че не е този, който като влезе в един отбор, ще го издъни и предаде. „Не съм такъв. А със Симеонов не виждам да има затруднение с работата ни занапред в парламента.  „Атака“ щеше да има повече хора, ако не бях направил аз най-много компромиси, когато правихме общите листи. „Атака“ можеше да влезе и самостоятелно, но тогава бях този, който каза да направим отделение, но да го направим за добро управление, за добри постиженията. Хората още ни натякват за тези 300 лв. пенсия, които бяха говорени като предизборна полемика“, каза още той.    „Не са водени разговори кой ще смени вицепремиера на поста. Но не е нужно той да бъде от една от трите партии от „Обединени патриоти“, просто трябва да бъде предложен от тях“, каза още той и обясни, че според него не е нужно да има четвърти вицепремиер.   Защото и без единия, и без другия вицепремиер коалицията може да върви напред“, коментира Сидеров.  ", "date": "2018.11.17", "title": "Волен Сидеров: Оставката на Валери Симеонов не е съгласувана с мен. Защо беше този инат?"}
{"url": "http://epicenter.bg/article/Tomislav-Donchev--Parlamentarna-predpostavka-za-predsrochni-izbori-nyama--VIDEO--/168434/2/48", "text": "Парламентарна предпоставка за предсрочни избори няма, това каза вицепремиерът Томислав Дончев в „Седмицата“ на Дарик по повод това дали се променя политическата ситуация след оставката вчера на Валери Симеонов.  „Правителството работи. Вероятно ще има нова номинация от коалиционния партньор за политически представител, вероятно вицепремиер, на мястото на Валери Симеонов, който взе лично решение“, допълни Дончев.  Той коментира и изказването на депутата от НФСБ Петър Петров, който заяви пред Дарик радио преди дни, че децата с увреждания трябва да бъдат дадени в домове, където родителите им да ги посещават веднъж седмично, а след това се отрече от думите си и определи ситуацията като измислица.  „Първо, да започна с това, че господин Петров не е прав. Нещо повече - една от немногото реформи, които България е успяла да започне и да завърши, е т.нар. деинституционализация. Извеждането на децата от специализираните институции от казармен тип. Тя започна преди около 10 години. Към момента е по-скоро завършена“, посочи Дончев.  „Деинституционализацията е на финала си, но има още усилия, които трябва да бъдат положени, включително и по отношение на обществени предразсъдъци. Аз, като пряко ангажиран с този процес, почти от самото му начало неведнъж ми се е случвало с кметове, с общински съветници да опровергавам изключително тежки предразсъдъци, да чувам подобни реплики“, каза още той.  На въпрос дали след всичко, се оказва, че стабилността на управлението се крепи на Валери Симеонов и в случая и на Петър Петров, Томислав Дочев беше категоричен:  „Не приемам термина с крепенето. Ние сме различни, не само като хора, но и сме представители на различни политически формации. Не може да искате всички да мислят по един и същи начин и да звучат по един и същи начин. Не искам да влизам в ролята на политически коментатор и да казвам дали трябва да остават депутати, или не. Това е лично решение“.  Вицепремиерът Томислав Дончев направи коментар и за бурните реакции след интервюто на Петър Петров пред Дарик радио.  „И на мен не ми харесва това, което слушам по една или друга медия и не съм съгласен. Но не съм си позволил да обвинявам някоя медия. Такава е средата просто. Ако ме питате аз как бих постъпил, ако съм директор или редактор в Дарик, не бих постъпил по различен начин от този, който постъпихте вие“, посочи още Дончев.  ", "date": "2018.11.17", "title": "Томислав Дончев: Парламентарна предпоставка за предсрочни избори няма (ВИДЕО) "}
{"url": "http://epicenter.bg/article/25-godini-ot-znamenitiya-gol-na-Emil-Kostadinov--VIDEO--/168411/8/0", "text": "25 години от знаменития гол на Емил Костадинов на \"Парк де Пренс\". Датата е 17-ти ноември 1993-та година, а в Париж \"Господ е българин\", припомня Нова тв.  Тогава с гол в 90-тата минута на мача между България и Франция и резултат два на един, Костадинов класира отбора ни за Световното първенство в Съединените щати.  Неговият втори гол във вратата тогава и до днес се смята за едно от най-важните попадения във футболната ни история.  Годишнината от победата ще бъде отбелязана днес с турнир по джаги.  ", "date": "2018.11.17", "title": "25 години от знаменития гол на Емил Костадинов (ВИДЕО) "}
{"url": "http://epicenter.bg/article/Krasen-Kralev--Zapochvame-sreshtite-za-kandidaturata-za-Mondial-2030-prez-sledvashtata-sedmitsa-/168439/8/0", "text": "Започва съгласуване на идеята България, Сърбия, Румъния и Гърция да кандидатстват за домакинство на световното първенство по футбол през 2030 г. В края на следващата седмица, в петък, спортните министри на четирите страни ще проведат първа работна среща. Тя ще е в Белград, съобщи за Канал 3 министърът на младежта и спорта Красен Кралев.  На срещата се очаква да присъстват още ръководители на федерациите по футбол в четирите държави.  Идеята за обща кандидатура за домакинство на Мондиал 2030 бе официално оповестена след срещата между държавните ръководители на четирите страни - Бойко Борисов, Алекандър Вучич, Виорика Дънчила и Алексис Ципрас във Варна. Изглежда, че това няма да остане само идея и сега от четирите държави започват и реалната подготовка за кандидатурата.  Мондиалът през 2030-а символично ще бъде от изключителна важност, тъй като ще отбележи 100-годишнината от началото на световните първенства. Вече има и две официални кандидатури – съвместна между първия домакин от 1930-а Уругвай с Аржентина и Парагвай и комбинирана между Алжир, Мароко и Тунис.  Интерес проявяват още Камерун, Египет, както и съвместни кандидатури между Англия, Шотландия, Уелс, Северна Ирландия (Обединеното кралство) и Ирландия; Испания и Португалия; Южна Корея – евентуално със Северна Корея, Япония и Китай.  ", "date": "2018.11.17", "title": "Красен Кралев: Започваме срещите за кандидатурата за Мондиал 2030 през следващата седмица "}
{"url": "http://epicenter.bg/article/Zverev-pobedi-Federer-i-e-na-final-v-London-/168460/8/0", "text": "Александър Зверев е първият финалист на последния за годината „Мастърс“ турнир в Лондон. 21-годишният тенисист победи Роджър Федерер със 7:5, 7:6(5), като това беше трета негова победа от шест мача срещу швейцареца.  Зверев очаква на финала Новак Джокович или Кевин Андерсън, а Федерер ще трябва да почака до 2019-а година, за своята титла № 100.  Зверев е първият германец от 1996-а година насам, който ще играе за отличието. Преди 22 години Борис Бекер отстъпи на Пийт Сампрас, когато турнирът се провеждаше в Хановер.   ", "date": "2018.11.17", "title": "Зверев победи Федерер и е на финал в Лондон "}
{"url": "http://epicenter.bg/article/Bivshiyat-strateg-na-Tramp-obvini-Bryuksel--che-se-opitva-da-osueti-Brekzit-/168412/7/0", "text": "Бившият политически стратег на президента на САЩ Доналд Тръмп Стив Банън заяви вчера, че ЕС се опитва да осуети Брекзит, предават Ройтерс и БТА.  По думите на Банън елитите в ЕС не искат Брекзит.  \"Видяхте какво стана. Нямат никакво намерение да ви пуснат да си тръгнете - никакво\", каза Банън пред общността за дебати в Университета в Оксфорд \"Оксфорд юниън\". Той обаче не представи доказателства, а само заяви, че ЕС е направил преговорите за раздялата трудни.  \"Направиха го възможно най-трудно, ще продължат да го правят възможно най-трудно\", каза Банън.  Обединеното кралство излиза от ЕС на 29 март 2019 г. На 23 юни 2016 г. на референдум за членството в съюза 17,4 милиона избиратели или 52 процента подкрепиха Брекзит, а 16,1 млн. или 48 процента - не.  Европейските лидери нееднократно изразяваха съжаление заради решението на Обединеното кралство да напусне и позиция, че ще уважат това решение, отбелязва Ройтерс.  Тази седмица британският премиер Тереза Мей сключи споразумение за условията на излизането, но противниците й в нейната разединена партия се опитват да я свалят от власт, защото смятат, че с това споразумение Великобритания ще остане в прекалено близки отношения с ЕС след Брекзит.  В Оксфорд имаше демонстрация срещу Банън на няколкостотин протестиращи, които го обвиниха, че е расист. В крайна сметка полицията го ескортира и той влезе в залата на обществото за дебати на Оксфордския университет през заден вход.  ", "date": "2018.11.17", "title": "Бившият стратег на Тръмп обвини Брюксел, че се опитва да осуети Брекзит "}
{"url": "http://epicenter.bg/article/Sled-edna-godina-izdirvane-otkriha-potanalata-arzhentinska-podvodnitsa--quot-San-Huan-quot--/168415/7/0", "text": "Останките на аржентинската подводница \"Сан Хуан\", изчезнала преди една година с 44 души екипаж, бяха открити вчера в Атлантическия океан, предадоха световните агенции, като се позоваха на съобщение на аржентинските военноморски сили.  Подводницата изчезна на 15 ноември 2017 г. От септември в издирвателната акция се включи американската частна компания Оушън инфинити с миниподводница, пусната на 800 метра дълбочина. Именно тя е локализирала потъналата аржентинска подводница.  В края на миналата година и началото на настоящата кораби от десетина страни се опитваха да локализират \"Сан Хуан\". Сега подводен миниробот, оборудван с камера, е заснел кадри от потъналата подводница на около 400 километра от бреговете на Патагония. Преди да съобщят официално новината, аржентинските власти са предупредили близките на 44-те членове на екипажа. Компанията Оушън инфинити ще получи от аржентинските власти 7,5 милиона долара заради това, че е локализирала \"Сан Хуан\".  Подводницата с дизелово и електрическо задвижване, германско производство, беше закупена през 1985 г. Тя бе една от трите подводници в аржентинските военноморски сили. През 2014 г. тя беше ремонтирана и беше сменена акумулаторната й система.  Данните за подводен взрив в зоната, в която се намираше подводницата, подкрепиха тезата, че след експлозия на борда, тя е потънала. Преди прекъсването на комуникационната връзка с нея, командирът й е подал сигнал за проблем в акумулаторите. Според представител на аржентинските военноморски сили сега наблюдението на отломките от подводницата ще позволи да се установи причината за инцидента с нея.  Загубата на подводницата нанесе тежък удар на аржентинската флота, която в периода 2008 г. - 2014 г. инвестира 20 милиона долара за модернизирането на подводниците си. Те се смятаха за \"перлата\" на аржентинските военноморски сили, чието оборудване е старо, поради липса на финансиране.   ", "date": "2018.11.17", "title": "След една година издирване откриха потъналата аржентинска подводница \"Сан Хуан\" "}
{"url": "http://epicenter.bg/article/Nad-1000-dushi-sa-v-neizvestnost--a-71-sa-zaginalite-pri-pozhara-v-Severna-Kaliforniya-/168416/7/96", "text": "Жертвите при опустошителния пожар в Северна Калифорния нараснаха до 71, а над 1000 души са в неизвестност, заявиха снощи властите в щата, цитирани от ДПА и БТА.  Шерифът на окръг Бют Кори Хъни заяви на пресконференция, че по предварителни данни броят на хората в неизвестност се е повишил от 631 на 1011 души. Хъни допусна обаче, че при получаването на второто число е възможно някои хора да са били преброени по два пъти.  Пожарът в Северна Калифорния се превърна в най-смъртоносния и най-опустошителния в историята на щата. Броят на жертвите при него вече е над два пъти по-голям в сравнение с този при пожара от 1933 г. в парка \"Грифит\" в окръг Лос Анджелис, когато загинаха 29 души.  Днес президентът на САЩ Доналд Тръмп заминава за Калифорния, за да посети пострадалите от горските пожари.  ", "date": "2018.11.17", "title": "Над 1000 души са в неизвестност, а 71 са загиналите при пожара в Северна Калифорния "}
{"url": "http://epicenter.bg/article/Nikola-Gruevski-e-zaminal-za-Rusiya-ili-Turtsiya--/168417/7/0", "text": "Според непотвърдена информация бившият македонски премиер Никола Груевски е напуснал Унгария и е заминал за Русия или ТурцияСнимка: АФПСкопие. Според все още непотвърдена информация бившият македонски премиер Никола Груевски вече е напуснал Унгария, съобщи за Агенция \"Фокус\" висш представител на ВМРО-ДПМНЕ.  Като крайна дестинация на издирвания македонски политик се посочват Русия или Турция.  Мистерията около това как изпадналият в немилост бивш премиер на Македония Никола Груевски е напуснал страната си дни преди да влезе в затвора с присъда за корупция, се задълбочава, коментира британският водещ всекидневник The Guardian.  Това се случва след серия от твърдения, че Унгария стои зад неговото бягство.  Вестникът обяснява, че току-що преглътнали новината за бягството на Груевски, официалните власти в Скопие трябвало да чуят и съобщението от Тирана в късните часове на четвъртък, че той е подпомогнат от унгарски дипломати. Когато открили на кого точно принадлежи колата, се оказа, че това е номер на дипломатическата мисия на Будапеща в Тирана, с нея той е бил преведен през северната граница в Черна гора.  Часове само преди това Гергели Гюлаш, шеф на кабинета на унгарския премиер Виктор Орбан, потвърди, че избягалият лидер е потърсил убежище в унгарско представителство извън Македония, но категорично отрече Будапеща да има участие в тези събития. Молбата му вече се разглежда.  Социалдемократичното правителство в бившата югославска република в четвъртък е отправило молба за екстрадиция. Започнало е и разследване за това дали бягството му не е подпомогнато от хора от македонската полиция.  Лидерът на опозиционната дясна партия ВМРО миналата година е бил лишен от своя паспорт и е бил под постоянна 24-часова охрана. “Непрекъснато го водеха в съда, той се държеше настрана от публичния поглед,” добре информиран източник е съобщил на Тhe Guardian. “Не можеше да се види дори в блока, където живееше.”  В началото на тази седмица дискредитираният лидер обяви на страницата си във Фейсбук, че е принуден да бяга заради „безброй“ заплахи за живота му. Двугодишната присъда, която е получил за злоупотреба с държавни фондове, като е купил луксозна кола, според него е политически мотивирана, същото важи и за редица други дела, които са висящи.  Твърдата политика на Груевски има важна роля в напреженията със съседна Гърция, продължили дълго време и свързани с името на балканската държава, пише лондонският The Guardian.  ", "date": "2018.11.17", "title": "Никола Груевски е заминал за Русия или Турция? "}
{"url": "http://epicenter.bg/article/TsRU--Sauditskiyat-prestolonaslednik-e-porachal-ubiystvoto-na-Hashogi-/168422/7/0", "text": "Саудитският престолонаследник Мохамед бин Салман е поръчителят на убийството на саудитския журналист дисидент Джамал Хашоги. Това смята разузнаването на САЩ, на което се позовава в. „Вашингтон пост”, предава БГНЕС.  „Убийството не е могло да стане без неговото знание и участие”, смятат служители на ЦРУ, проучили различни източници.  На 13 ноември до същия извод стигнало и турското разузнаване. То е убедено, че за случилото престолонаследникът бил уведомен от полковника от разузнаването Махер Абдулазиз Мутреб, който се намирал в консулството, където бе извършено убийството.  Джамал Хашоги бе убит на 2 октомври на територията на саудитското консулство в Истанбул.  ", "date": "2018.11.17", "title": "ЦРУ: Саудитският престолонаследник е поръчал убийството на Хашоги "}
{"url": "http://epicenter.bg/article/Lavrov-ne-izklyuchi-prodalzhavaneto-na--Turski-potok--po-liniyata-Balgariya-Sarbiya-Ungariya-/168425/7/97", "text": "Министърът на външните работи на Руската федерация Сергей Лавров уточни, че към настоящия момент Москва разглежда различни възможности за продължаването на газопровода „Турски поток“ на европейска територия, предава информационната агенция EA Daily. Тя цитира интервю на дипломат №1 на Москва пред сръбския ежедневник Telegraf, пояснява Агенция \"Фокус\".  Едно от възможните направления е маршрутът България-Сърбия-Унгария и оттам – до терминала в австрийския град Баумгартен.  Но Лавров подчерта, че Москва е научила печалния си урок от „Южен поток“ и не желае повторение на ситуацията.  Поради тази причина Русия ще пристъпи към работа по проекта „само след получаване на твърди положителни гаранции от Европейския съюз“.   ", "date": "2018.11.17", "title": "Лавров не изключи продължаването на „Турски поток“ по линията България-Сърбия-Унгария "}
{"url": "http://epicenter.bg/article/Germanski-vestnik--Mozhe-li-Donald-Tramp-da-blokira--Severen-potok-2--Po-skoro-ne-/168429/7/0", "text": "В състояние ли са САЩ наистина да блокират реализацията на проекта за газопровода „Северен поток-2“ или Вашингтон отправя само празни заплахи? Германското финансово издание Der Aktionär изтъква няколко възможни мерки, които американците може да предприемат срещу проекта, но в редакцията са уверени, че нито една от тях не може да нанесе на непоправими щети на руския енергиен гигант „Газпром“, предава Агенция \"Фокус\".  Въпросът дали „Газпром“ ще успее да завърши строителството на „Северен поток-2“ в предвидения график (до края на 2019 г.) остава отворен. Държавният глава на САЩ Доналд Тръмп атакува лично проекта.      След краха на всички опити да се убеди германското правителство да се откаже от проекта във фокуса на дипломатическия натиск се оказа Дания. Може да се предотврати полагането на газопровод в близост до датския остров, в непосредствена близост до тръбите на „Северен поток-1\", построен през 2011 г. При подобен сценарий ще е необходимо да се потърси друг маршрут, който ще има недостатъци от икономическа и екологична гледна точка. Но в крайна сметка е малко вероятно Дания да бъде в състояние да предотврати строителството.  По-съществен проблем представлява въвеждането на санкции срещу участващите в „Северен поток“ западни компании. Ако под заплахата от санкции „Винтерсхал“, „Енжи“ и ОMV излязат от проета, „Газпром“ увери, че ще покрие инвестициите самостоятелно. За енергийния гигант това няма да бъде лесно, но определено не е невъзможно.  ", "date": "2018.11.17", "title": "Германски вестник: Може ли Доналд Тръмп да блокира „Северен поток-2“? По-скоро не "}
{"url": "http://epicenter.bg/article/Protesti-sreshtu-tsenite-na-gorivata-paraliziraha-Frantsiya--VIDEO--/168431/7/0", "text": "Началото на протестите във Франция срещу високите цени на горивата бе белязано от трагичен инцидент. Участничка в един от протестите е била блъсната от кола и е починала, предадоха световните агенции, като цитираха вътрешния министър Кристоф Кастанер, съобщава бТВ. Трагедията се разиграла край град Пон-дьо-Бовоазен, северно от град Гренобъл във Френските Алпи.  Протестиращи устроили пътна блокада. Шофьорка на автомобил се паникьосала при вида на хората на пътя и натиснала педала за скорост, при което станал и инцидентът.  Над 1000 протестни прояви се провеждат днес във Франция. Очаква се в тях да се включат 50 000 души.  \"Жълтите жилетки\" са шофьорите, които са недоволни от покачването на данъците върху горивата. Името на движението идва от жълтите жилетки, които всички автомобилисти задължително трябва да имат в превозните си средства.  Вчера техни представители раздаваха листовки с местата, където се предвиждат блокади, за да не бъдат затруднени пътуващите днес.  По околовръстното шосе на Париж е предвидена протестна акция, наречена \"Операция охлюв\", чието име подсказва какво може да се случи с трафика там. Предвижда се участниците в тази акция после да достигнат до президентския дворец в центъра на Париж.  ", "date": "2018.11.17", "title": "Протести срещу цените на горивата парализираха Франция (ВИДЕО) "}
{"url": "http://epicenter.bg/article/Pri-udari-na-koalitsiyata-na-SASht-sreshtu--Islyamska-darzhava--sa-zaginali-36-siriyski-tsivilni-/168437/7/0", "text": "При въздушни удари на водената от САЩ международна коалиция срещу близкоизточната радикална групировка „Ислямска държава“ в източната част на Сирия са загинали 36 цивилни, съобщава AFP, като се позовава на информация от базираната в Лондон Сирийска обсерватория за човешките права (СОЧП).  Ударите са нанесени през нощта в провинция Дейр ез-Зор.  Съгласно разпространената информация, сред загиналите има 17 деца. Всички жертви са членове на едно семейство.   ", "date": "2018.11.17", "title": "При удари на коалицията на САЩ срещу „Ислямска държава“ са загинали 36 сирийски цивилни "}
{"url": "http://epicenter.bg/article/Tramp-otlichi-posmartno-Elvis-Presli-s-prezidentskiya-Medal-na-svobodata-/168440/7/96", "text": "Американският президент Доналд Тръмп връчи Медала на свободата посмъртно на няколко знаменитости, сред които и на Краля на рокендрола – Елвис Пресли, предаде бТВ.  Гласът на Елвис отекна в залите на Белия дом по време на церемонията, когато беше пуснато парчето How Great Thou Art.  Тръмп разказа спомени от концерт на Елвис, на който присъствал преди няколко десетилетия. \"Феновете крещяха, те бяха напълно полудели\", разказа Тръмп. Елвис Пресли почина в имението си в Мемфис в щата Тексас на 16 август 1977 г.  Президентският Медал на свободата е най-високото отличие на САЩ за граждански заслуги. Отличието се присъжда на творци, учени, спортисти, филантропи за техния принос към културата или мира.  Посмъртно снощи Тръмп го присъди и на легендата на бейзбола Бейб Рут и на бившия съдия от Върховния съд Антонин Скалия.  На церемонията снощи медал получи и Мириам Аделсън, съпруга на казино магната и голям донор на републиканците Шелдън Аделсън, който е близък до израелския премиер Бенямин Нетаняху, предаде Асошиейтед прес, цитирана от БТА. Мириам е лекар и е един от съоснователите на фонд за медицински изследвания, свързани с опасни за живота заболявания.  Медал получиха и сенаторът републиканец Орин Хеч, бившият професионален играч по американски футбол, юрист и основател на фонд, отпускащ студентски стипендии Алън Пейдж и бившият играч на американски футбол, ветеран от Виетнамската война и основател на фонд, подпомагащ децата на ветерани Роджър Стаубах.  За първи път от идването си на власт Тръмп връчва президентския Медал на свободата.  ", "date": "2018.11.17", "title": "Тръмп отличи посмъртно Елвис Пресли с президентския Медал на свободата "}
{"url": "http://epicenter.bg/article/5600-morski-pehotintsi-sa-mobilizirani-sreshtu-kervana-s-bezhantsi--tragnal-kam-SASht-/168441/7/96", "text": "Керванът бежанци от Латинска Америка достигна границите на Съединените щати. В мексиканския град Тихуана вече са се струпали над хиляда мигранти, които живеят в мизерни условия, предава бТВ.  Градът се намира в Калифорния на Тихоокеанското крайбрежие, а отсреща е американският мегаполис Сан Диего.  За да предотвратят нелегалното преминаване на границата, срещу вълната бежанци са мобилизирани 5600 морски пехотинци.  Властите в Тихуана предприемат спешни мерки за настаняване на мигрантите, чийто брой се очаква да достигне 9 хиляди души.  ", "date": "2018.11.17", "title": "5600 морски пехотинци са мобилизирани срещу кервана с бежанци, тръгнал към САЩ (ВИДЕО)"}
{"url": "http://epicenter.bg/article/Moskva-osadi-izpolzvaneto-na--natsionalisticheski-idei--v-kampaniyata-za-evropeyskite-izbori-/168445/7/97", "text": "Министерството на външните работи на Руската федерация осъди използването на националистически идеи в борбата за привличане на електорат за предстоящите през май 2019 г. избори за Европейски парламент. Това се казва в изявление на външнополитическото ведомство в Москва, публикувано на официалната му страница, предават TACC и Агенция \"Фокус\".  „Вече съвсем нечистоплътно ни се представя очевидния стремеж за използването на такъв вид изкуствени идеологически постройки в конюнктурните интереси на развихрилата се борба за гласовете на избирателите в навечерието на вота за ЕП“, се казва в разпространения текст. От МВнР на Русия изказват мнение, че на изборите „национално ориентирани сили“, които се противопоставят на идеята за по-нататъшна федерализация на Европейския съюз, може да получат по-голям брой мандати в сравнение с предходни гласувания – или поне ако се съди по резултатите от проучванията на общественото мнение. Според Москва паметните събития за 100-годишнината от края на Първата световна война са довели в европейските столици до „повече от съмнителни паралели“ между сегашната ситуация на континента и периодите преди двата световни конфликта. В тази връзка МВнР на Русия напомня, че Първата световна война е избухнала „в резултат на стремежите на тогавашните велики сили към европейска и глобална хегемония, към преразпределяне на сверите на влияние“. „Недопустимо е да се слага знак за равенство между защитата на националните интереси и национализма, между борбата за правото на съхраняването на идентичността, предаността към традиционните ценности и войните“, се казва още в текста.  ", "date": "2018.11.17", "title": "Москва осъди използването на „националистически идеи“ в кампанията за европейските избори"}
{"url": "http://epicenter.bg/article/Tereza-Mey-othvarli-kontrapredlozheniyata-na-svoya-proekt-na-sporazumenie-za-Brekzit/168446/7/0", "text": "Британският премиер Тереза Мей отхвърли днес контрапредложенията на своя проект на споразумение за Брекзит, предаде Франс прес. Мей допълни, че тези контрапредложения няма да премахнат проблемите. Премиерът заяви това в пространно интервю за в. \"Дейли мейл\", цитирано от БТА.  Мей постигна споразумение с преговарящите от ЕС относно Брекзит. Но проектът на текста на споразумението предизвика оставките на четирима членове на нейното правителството, мотивирани по-специално от особената съдба, отредена за Северна Ирландия след излизането от ЕС на 29 март догодина.  Мей освен това е заплашена от вот на недоверие. Този бунт срещу нея е обхванал и членове на нейната партия. Петима евроскептични министри се опитват да я накарат да промени проекта си на споразумение за Брекзит. Вчера вечерта пък 23 членове на нейната Консервативна партия открито признаха, че са пратили писма за недоверие на Мей до председателя на парламентарната комисия, отговаряща за лидерските въпроси.  \"Хората казват: \"Ако можете само да направите нещо малко по-различно, да имате едно споразумение от норвежки или от канадски тип, този проблем с предпазния механизъм за Северна Ирландия ще изчезне. Но това не е така. Проблемът ще е винаги тук\", заяви Мей в интервюто.  Пред изданието премиерката призна, че проектът на договор за Брекзит не е перфектен, но допълни, че тя заслужава похвали, защото е сложила край на свободното движение между Великобритания и останалата част от ЕС. Мей призна, че е доста подразнена от това, че малцина са я похвалили, че се е захванала с основната причина, поради която милиони гласуваха за прекратяване на връзките с Брюксел, а именно контролирането на имиграцията посредством прекратяване на свободното движение.  \"Като вътрешен министър в продължение на шест години, направих най-доброто, за да намаля имиграцията, като едната ми ръка беше завързана зад гърба, защото не можех да направя нищо за хората идващи от ЕС. Сега ние можем. Свободата на движение приключва.\", казва Мей в интервюто, публикувано на челно място в изданието.  В него тя изтъква и други свои постижения, които ще произтекат от Брекзит - край на плащането на големи суми на ЕС и край на юрисдикцията на Европейския съд, излизане от общата селскостопанска политика, от общата политика за риболов, от митническия съюз, от единния пазар и придобиване на независима търговия.  На въпрос дали ЕС може да наложи вето на излизането на Великобритания от митническия съюз, Мей е категорична, че \"ние ще имаме бъдещи отношения, при които ние няма да сме в митническия съюз\".  В интервюто Мей разказва, че последните дни са били тежки за нея. Тя споделя, че в тези трудни моменти мъжът й е правил всичко, за да намали стреса за нея. В сряда след петчасовото заседание на нейния кабинет, на което беше обсъждано споразумението за Брекзит, Филип Мей я чакал в апартамента им в 23 ч. вечерта и й сипал едно голямо уиски. После й поднесъл и препечени филийки с боб. Накрая измил чиниите след вечеря.  Тереза Мей, която е омъжена за Филип Мей от 38 години, казва, че му е благодарна за грижите. Тя споделя, че той много се ядосвал, когато виждал какви нападки се отправяли срещу нея и понякога не издържал и гасял телевизора, за да не ги слуша.  ", "date": "2018.11.17", "title": "Тереза Мей отхвърли контрапредложенията на своя проект на споразумение за Брекзит"}
{"url": "http://epicenter.bg/article/Armiyata-na-Bashar-Asad-prevze-poslednata-krepost-na--quot-Islyamska-darzhava-quot--v-Yuzhna-Siriya-/168448/7/0", "text": "Правителствените сили на президента Башар Асад са превзели последната твърдина на близкоизточната радикална групировка „Ислямска държава“ в южната част на страната, след месеци на ожесточени боеве, предават AFP и Агенция \"Фокус\".  Сирийската армия е превзела Тулул ал-Сафа, разположен между провинциите Дамаск и Ас-Суейда, „след като членовете на „Ислямска държава“ се оттеглиха от него и се отправиха на изток към пустинята Бадия\", твърди базираната в Лондон Сирийска обсерватория за човешките права.  ", "date": "2018.11.17", "title": "Армията на Башар Асад превзе последната крепост на \"Ислямска държава\" в Южна Сирия "}
{"url": "http://epicenter.bg/article/Svrahmoderen-natovski-korab-potana-sled-sblasak-s-tanker-/168450/7/0", "text": "Грешка на навигатора и неуспешен опит за спасяване потопиха почти изцяло военен кораб под командването на НАТО край норвежки фиорд, съобщава „Си Ен Ен”. Огромна дупка в корпуса причини потъването на норвежкия военен кораб за милиони долари „Хелге Инстад”, който се вряза в плаващия под малтийски флаг петролен танкер „Сола”, предава Канал 3.  Случаят е от 8 ноември, но сега бива официално оповестен, въпреки че за него съобщиха преди това руски медии. При това бе съобщено, че Финландия е обвинила Русия, че е саботирала GPS-сигнала по време на учението \"Единен тризъбец\", в което е участвала норвежката фрегата.   Фрегатата, която е една от 5-те във флота на скандинавската държава, се движела около вътрешните фиорди в западната част на Норвегия и провеждала навигационна тренировка, когато се ударила в 250-метровия танкер, който тъкмо отплавал от петролен терминал.  Опитите на норвежките военни да закарат 5500-тонния кораб до най-близкото пристанище се провалили седмица по-късно, когато въжето, с което бил теглен на буксир, се скъсало и той потънал. Сега всичко, което се вижда от фрегатата на повърхността са антените и радарната система. Инцидентът накара норвежки медии да зададат очевадния въпрос – как кораб, предназначен за военни действия, не е успял да избегне бавно движещия се 150 000-тонен танкер?  Армията отказа коментар за сблъсъка, при който бяха ранени 8 от 137-те души на борда на плавателния съд.  ", "date": "2018.11.17", "title": "Свръхмодерен натовски кораб потъна след сблъсък с танкер "}
{"url": "http://epicenter.bg/article/TsRU-shte-dokladva-na-Donald-Tramp-za-razsledvaneto-na-ubiystvoto-na-Dzhamal-Hashgogi-/168454/7/96", "text": "Централното разузнавателно управление (ЦРУ) на САЩ ще информира държавния глава Доналд Тръмп за възможното участие на Саудитска арабия в убийството на журналиста Джамал Хашоги, съобщава американското издание The Washington Examiner, цитирано от Агенция \"Фокус\".  На въпрос дали ще има последствия за саудитския престолонаследник Мохамед бин Салман, стопанинът на Белия дом подчерта, че все още не е информиран за ролята му в жестокото убийство, извършено в сградата на Генералното консулство на Саудитска Арабия в Истанбул.  „ЦРУ ще ми докладва\", заяви Тръмп пред репортери в сутрешните часове на деня преди отпътуването си за щата Калифорния, където ще се срещне със засегнатите от горските пожари американци.  Хашоги изчезна на 2 октомври след влизането си в саудитско консулство в Истанбул за насрочена среща, за да получи необходимите му документи за сключване на брак с годеницата – турска гражданка.  През последните няколко седмици прокурори на Рияд повдигнаха обвинения срещу 11 заподозрени за убийството. Искането им е за издаването на смъртни присъди.  Официален Рияд твърди, че няма нищо общо с убийството на живущия в американския град Вирджиния притежател на „зелена карта\". Администрацията на президента Доналд Тръмп също не е обявила позицията си по въпроса за ролята на саудитския престолонаследник в смъртта на журналиста, известен с критиките си към управляващите в родината му.  Саудитски прокурори разкриха пред репортери, че Хашоги е инжектиран със смъртоносна доза успокоително. Тялото му е разчленено и предадено на друг съучастник в убийството.  По-рано днес в. „Вашингтон пост” писа, че според източници от ЦРУ саудитският престолонаследник Мохамед бин Салман е поръчителят на убийството на саудитския журналист.  „Убийството не е могло да стане без неговото знание и участие”, цитира изданието служители на ЦРУ, проучили различни източници.  На 13 ноември до същия извод стигнало и турското разузнаване. То е убедено, че за случилото престолонаследникът бил уведомен от полковника от разузнаването Махер Абдулазиз Мутреб, който се намирал в консулството, където бе извършено убийството.  ", "date": "2018.11.17", "title": "ЦРУ ще докладва на Доналд Тръмп за разследването на убийството на Джамал Хашгоги "}
{"url": "http://epicenter.bg/article/Za-9-mesetsa-blizo-12-300-mladi-mayki-sa-se-varnali-na-rabota--predi-deteto-da-navarshi-1-godina-/168444/2/0", "text": "За първите девет месеца на тази година около 12 300 млади майки са се върнали на работа, преди детето да навърши годинка, като по този начин са използвали от възможността да получават освен заплата си, и половината от полагаемото им се майчинство. Това каза днес във Варна зам.-министърът на труда и социалната политика Зорница Русинова, която участва в регионален форум, посветен на темата за майчинството и кариерата. Конференцията бе открита от председателя на Жени ГЕРБ Ирена Соколова. В дискусиите се включиха зам.-председателят на ресорната комисия в парламента Светлана Ангелова, народни представители от Варна, Бургас и Добрич, предаде БТА.  Русинова припомни, че майчинството у нас е най-продължително в ЕС - 58 седмици и половина. Тя уточни, че сега на дневен ред излиза темата как да бъдат стимулирани и подкрепени жените, които искат да се върнат по-рано на работа, особено като се има предвид липсата на кадри на пазара на труда. В България разликата в заетостта на жените и мъжете не е повече от 3-4 процента във възрастовата група между 29 до 54 години, няма и сериозни разминавания в заплащането, както е в много европейски страни, допълни Русинова.  Подкрепа за младите майки, които искат да се върнат на работа, е и схемата \"Родители в заетост\", която се финансира с европейски средства, каза зам.-министърът. Тя припомни, че на помощ могат да разчитат родители, чиито деца не са приети в градина. Чрез тази схема им се осигурява детегледачка за 18 месеца, като това може да е близък роднина, стига да е регистриран на борсата.  Проектобюджет 2019 е най-социалният, който сме имали до сега, каза още Русинова. Тя припомни, че ще бъдат отпуснати 150 милиона лева допълнително за майките с деца с увреждания, както и 40 милиона лева за енергийни помощи. Най-важното е обаче, че предстоят реформи в социалната сфера, които ще позволят ресурсът да стига до хората по възможно най-ефективния начин, посочи Русинова. Според нея темата за децата с увреждания много се е политизирала. Русинова допълни, че с предстоящите промени в законодателството исканията на протестиращите майки ще бъдат изпълнени и изрази надежда, че протестите ще бъдат преустановени.  Зам.-министърът съобщи още, че в края на ноември предстои да бъде отворена изцяло нова схема по европейските финансови инструменти, която ще позволи за пръв път на общините да развиват медико-социална патронажна грижа, като си партнират със здравни заведения. Идеята е самотно живеещите възрастни и хора с увреждания в малките населени места да получават интегрирани услуги и да бъдат посещавани и от медицинска сестра или лекар.  ", "date": "2018.11.17", "title": "За 9 месеца близо 12 300 млади майки са се върнали на работа, преди детето да навърши 1 година "}
{"url": "http://epicenter.bg/article/Otmenya-se-protestnoto-motoshestvie-vav-Veliko-Tarnovo-/168449/2/0", "text": "Отменя се протестното мотошествие във Велико Търново, съобщава „Фокус”. Причината е подадената оставка на вицепремиера Валери Симеонов.  „Много съм щастлива. Най-накрая той пое отговорност за думите си. Радвам се, че оставката е факт. Това е една малка победа за нас. Срещаме доста неприязън от другите хора, които излизат на гражданско неподчинение, но ние сме доволни от това, което сме свършили. Нашите искания са удовлетворени почти на 80%.  “, посочи организаторът Ваня Димова.  Димова допълни, че ако оставката не бъде приета в Народното събрание, отново ще излязат на улицата.  ", "date": "2018.11.17", "title": "Отменя се протестното мотошествие във Велико Търново "}
{"url": "http://epicenter.bg/article/Volen-Siderov--I-Krakachanov-da-podade-ostavka--dvamata-s-Valeri-Simeonov-ne-izdarzhaha-testa-na-vlas/168451/2/0", "text": "  Това изненадващо заяви в телефонно включване в ефира на \"Офанзива\" по Канал 3 лидерът на \"Атака\" Волен Сидеров, който сам пожела да говори с водещия Любо Огнянов.   \"  заяви Сидеров.   Той уточни, че това не е ултиматум, че го прави като приятелско предложение.     подчерта Сидеров.   \"Бях за оставката на Валери Симеонов още преди месец, но не ме послушаха.   - да поставим приоритети какво искаме да постигнем за българския народ. Ако не – всеки да си хваща пътя и да си тръгва! Няма срок и ултиматум, правя го като приятелско предложение, което да ги върне към основните неща в живота,   каза още Сидеров.   , елиминирайки обаче втори вицепремиер от НФСБ:    Сидеров бе категоричен, че няма смисъл да се предлага нов вицепремиер на мястото на Симеонов.\"Какво да прави този вицепремиер. Симеонов отговаряше за 7-8 ресора - демография, здравеопазване... Има ли напредък по тези теми. Не е важно да има още един вицепремиер, а да се върши работа\", допълни лидерът на \"Атака\"  Явно пируетите на лидера на \"Атака\" ще продължат, създавайки напрежение в управлението.  ", "date": "2018.11.17", "title": " Сидеров: И Каракачанов да подаде оставка, двамата с Валери Симеонов не издържаха теста на властта!"}
{"url": "http://epicenter.bg/article/Mustafa-Karadaya--Ostavkata-na-Simeonov-e-zadalzhitelna--zakasnyala-i-ne-reshava-nito-edin-problem/168452/2/48", "text": " Това заявява председателят на ДПС Мустафа Карадайъ в съобщение, публикувано в официалната му страница във \"Фейсбук\".  \"  Тя показа, че активните граждани не отстъпиха пред цинизма, арогантността и некомпетентността. Но този акт не решава проблемите\", посочва Карадайъ.  \"  Време е за съгласие и воля, време е за реализиране на програма за ускорено развитие на страната\", допълва той.   ", "date": "2018.11.17", "title": "Мустафа Карадайъ: Оставката на Симеонов е задължителна, закъсняла и не решава нито един проблем"}
{"url": "http://epicenter.bg/article/Karakachanov-v-otgovor-na-Siderov--Prizivi-za-ostavka-prez-mediite-ne-priemam-/168453/2/0", "text": "\"   Така отговори пред   вицепремиерът Красимир Каракачанов на    Припомняме, че Сидеров се включи изненадващо в ефира на \"Офанзива\" по Канал 3 и призова оставката на Валери Симеонов да бъде последвана и от оставка на втория вицепремиер от ОП Красимир Каракачанов.   \"  Аз не пропускам да ходя на работа всеки ден, нека и той да тръгне редовно на работа\", контрира вицепремиерът и министър на отбраната Красимир Каракачанов.   \"  Ако не желае да е в състава на \"Обединени патриоти\" - да го заяви ясно\", подчерта пред   лидерът на ВМРО.   Според него тези странни ажиотажи на Сидеров вероятно са във връзка с евроизборите и .   Каракачанов окачестви като спекулации появилите си информации, че Ангел Джамбазки щял да бъде четвърти в листата на ГЕРБ. \"Никога не сме мислили за такъв вариант и той не същуствува\", заяви вицепремиерът.  ", "date": "2018.11.17", "title": "Каракачанов в отговор на Сидеров: Призиви за оставка през медиите не приемам!"}
{"url": "http://epicenter.bg/article/Kaloyan-Pargov--Dogodina-shte-glasuvame-tri-pati/168455/2/0", "text": "Стои ли БСП зад протестите. Такива обвинения вече бяха отправени от ГЕРБ. Как отговарят от левицата. Темата коментира лидерът на БСП - София Калоян Паргов В предаването \"Офанзива\" С Любо Огнянов по Канал 3.     Той поясни, че самата коалиция на „Патриотите” е изгубила легитимност, след като самите ѝ лидери си искат оставките помежду си. Относно протестите между протеста сега и този през 2013 г. той коментира: „Няма как да правим разграничение между онези хора, които са излезли тогава, и тези сега. Не може онези да са добрите, а тези са лошите”. Паргов е категоричен, че подкрепя искането на протестиращите, но самият той няма да излезе на улицата на протеста, за да не се стигне до спекулации. „Има сериозни дефекти на властта. Това е липсата на работещи институции. Един от големите дефекти на управлението на ГЕРБ е обелзичаването на институциите.   Президентът Радев не бива да се обвинява, че се солидаризира с искания на БСП. Той се солидаризира с много социални искания”, каза още Паргов и така каментира изказването на президента Радев, че в страната атрофират институциите.   „Той се вписва в рамките на своите конституционни правомощия. За което, пък е обвиняван, че не хвали правителството. На фона на останалите институции, президентът изглежда като самотна институция, която се бори за повече демокрация и повече прозрачност”, каза още Паргов. Лидерът на БСП-София смята, че е нормално Румен Радев да се срещне с Бойко Борисов. „Тези срещи между президента и премиера трябваше да бъдат по-редовни. Друг е въпросът кой трябва да ги инициира – това е въпрос като за яйцето и кокошката. Имаме два случая тази година, при които се вижда липса на синхрон. Посещението в ООН и в Русия. А това не е нормално”, каза още той.   Паргов за пореден път изтъкна тезата на БСП, че през следващата година ще има и предсрочни парламентарни избори.     Той обяви, че в понеделник ще бъде взето решение от партията дали парламентарната група ще се върне в пленарната зала, след като вече е изпълнено искането за оставката на вицепремиера Валери Симеонов. „Тази закъсняла оставка очевидно не удовлетворява хората и очаквам протестите да продължат”, добави социалистът.   Калоян Паргов коментира и мониторинговия доклад. И той потвърди, че докладът е очевидно положителен, но все пак изтъкна, че управляващата в Европейския парламент ЕНП все пак е допринесла за изготвянето на този доклад и не е решила да „минира” страна, на която разчита за предстоящите европейски избори.   Той поясни, че водачът на листата на БСП за изборите ще бъде избран през март.   Колкото до изборите в София той намекна, че въпреки че е лидер на столичната организация на левицата, няма да бъде кандидат за кмет. \"Всички варианти, които са разглеждат, са външни кандидати\", каза Паргов и поясни, че се търси аналогия с президентските избори.", "date": "2018.11.17", "title": "Калоян Паргов: Догодина ще гласуваме три пъти, въпросът е дали ГЕРБ сами ще слязат от власт"}
{"url": "http://epicenter.bg/article/Spas-Garnevski--Ne-samo--che-nyama-da-ima-predsroni-izbori--no-GERB-shte-upravlyava-oshte-pone-dva-mandata/168456/2/0", "text": "  Той бе категоричен, че изявленията от страна на опозицията, че има вътрешни раздори и противоборства в партията не отговарят на истината.   „Парламентарната група никога не е била толкова единна. Тя твърдо стои зад премиера и наченки за вътрешен сблъсък са в главите само на някои определени хора. Но ГЕРБ не е „Позитано” 20”, обяви Гърневски.   Относно сътресенията в коалиционните партньори от „Обединени патриоти” и оставката на вицепремиера Валери Симеонов той изрази оптимизъм.   „Политика на ГЕРБ е да не се меси в отношенията на малката коалиция. Аз съм убеден, че ще си решат проблемите и това не е наша работа. Те изчистиха много неща и това ще изчистят.   Управлението не е имало нужда от укрепване. Валери Симеонов направи един много сериозен морален акт. Той беше много добър вицепремиер, гонеше нещата си  докрай. Неслучайно един от нашите ръководители обяви, че сега управлението ще стане по-работособно”, каза Гърневски и поясни, че недоволството от страна на майките на деца с увреждания и искането им за реформи е било справедвиво.   Протестират обаче не само родителите на деца с увреждания, а в последните дни вече в няколко града се протестира и срещу цените на горивата и стандарта на живот. Ще се поддаде ли управлението под натиска на улицата?     „Не само се изпълнява, а преизпълнява”, обяви Гърневски и изтъкна икономическия растеж, увеличението на заплатите, намаляването на дълга, които са планирани не само в Бюджет 2019, а и в програмата до 2021 г.   „Всички наблюдатели, синдикати, всички казват, че това е най-добрият бюджет в Прехода, който дава предпоставки и да бъде доразвит. Толкова е справедлив бюджета, че включително увеличава заплатата и на президента Радев, който критикува ГЕРБ”, каза още Гърневски. Той потвърди, че позицията на ГЕРБ е, че протестите се организират  и то от БСП.   „Има редица публикации, които недвусмислено показват, че има сериозна организация – опит за организация на сериозен протест. Разбира се, че има хора, които протестират спонтанно. Има и такива, които имат основание за това – ето майките са пример за това. Разполагаме с информация, според която БСП категорично участва в организацията. Става въпрос за маса градове и имена.  Даже и г-жа Нинова от трибуната обясни, че остава малко време на управляващите и че тръгват сред хората. Казва „Идва 11 ноември, трябва да ги изметем”. Вече има намеци за метеж, за преврат, които са координирани с президента.     Спас Гърневски обясни, че лично е извел на дневен ред темата за организация на митинг в подкрепа на управляващите. „И на мен ми бе предложено дали да не бъде обсъдено в парламентарната група, дали не е редно при толкова необосновани предложения да излезем по най-демократичния начин да излезем на улицата с нашите привърженици”.  ", "date": "2018.11.17", "title": "Спас Гърневски: Не само, че няма да има предсрочни избори, но ГЕРБ ще управлява още поне два мандата"}
{"url": "http://epicenter.bg/article/Maykite-svaliha-chernite-znamena-i-slozhiha-sivi-shalove-/168457/2/0", "text": "Сивото е една идея по-светло от черното и означава малка победа. След 26 дни протестиращите майки свалиха черните знамена и сложиха символично сиви шалове? Сиви, защото този цвят е с една идея по светъл от черното. По този начин показаха, че има малка светлина с извоюваната оставка на вицепремиера Валери Симеонов, предаде БГНЕС.  Макар и малобройни основните говорителки на протеста отново се събраха пред Министерския съвет, за да кажат, че ще останат там, докато оставката не бъде официално гласувана от Народното събрание.  През целия ден родителите не спряха да изразяват благодарности на всички, които са ги подкрепили през целия месец. Същевременно напомниха, че протестът с палатките пред парламента ще продължи, докато не бъдат приети всички искания в Закона за хората с увреждания, което означава поне до декември.  И отново предупредиха, че са готови отново да извадят черните знамена, да блокират булеварди, в случай че властта забрави да изпълни исканията им, за които се борят вече над 200 дни.  „Усилията ни показаха, че една оставка може да се подаде под натиска на хората, с всеки един управляващ, който се изгаври. Сега сложихме сиви шалове, едва ли скоро ще сложим бял шал, защото реформата тепърва започва и ще продължи с години“, коментира една от майките Вера Иванова.  ", "date": "2018.11.17", "title": "Майките свалиха черните знамена и сложиха сиви шалове (ВИДЕО)"}
{"url": "http://epicenter.bg/article/Zemetresenie-v-Gartsiya-blizo-do-balgarskata-granitsa-/168458/2/0", "text": "Земетресение с магнитуд 3,5 по скалата на Рихтер на територията на Гърция бе усетено и в Югозападна България, предаде Канал 3.  Трусът бе регистриран в в 14:09 минути на по-малко от 70 км от българската граница – на 188 км от София, и на 12 км от Серес.  Дълбочината на труса е само 5 км, съобщава Европейският средиземноморски сеизмологичен институт.  Няма данни за нанесени щети.  ", "date": "2018.11.17", "title": "Земетресение в Гърция близо до българската граница "}
{"url": "http://epicenter.bg/article/Zimata-naistina-idva---obyaven-e-zhalt-kod-v-20-oblasti-/168459/2/0", "text": "Жълт код заради сняг и дъжд е обявен в по-голямата част от страната за неделя, 18 ноември. Предупреждението важи за общо 20 области, предаде Канал 3.  В 10 от тях е в сила заради обилен снеговалеж – Видин, Монтана, Враца, Плевен, Ловеч, Габрово, София област, София – град. Перник, Кюстендил.  В по-голямата част от тези области ще има валежи от сняг и ще се образува снежна покривка с дебелина до около 10 см.  В 4 области – Благоевград, Пазарджик, Пловдив и Смолян, предупреждението е и за дъжд, и за сняг. В тези области ще има значителни валежи от дъжд, а в планините - от сняг. Очакваните количества на валежа са между 15 - 25 л/кв.м.  В още 6 области жълтият код е само заради дъжд. Става въпрос за областите Стара Загора, Сливен, Бургас, Ямбол, Хасково и Кърджали. В тези райони на страната ще има значителни валежи от дъжд, като количествата ще са между 20-30 л/кв.м.  Така в неделя най-накрая идва зимата след изключително топлите за сезона октомври и първата половина на ноември.  В Северозападна България и в Централния Предбалкан се очакват валежи от сняг, като снежната покривка ще достигне 5-10 см. В останалата част на страната ще бъде облачно с валежи от дъжд.  Валежите ще станат по-интензивни в началото на следващата седмица, като най-силни ще бъдат в Родопите и Югоизточна България.  Ще духа до умерен вятър от изток-североизток. Минималните температури ще са предимно между минус 3° и 2°. Максималните ще са от 0 – 4° в северозападните до 8 – 12° в югоизточните райони от страната.  В планините ще бъде облачно, ветровито и с валежи, предимно от сняг. Привечер на места в Родопския масив количествата ще са значителни. Ще духа умерен югоизточен, по високите и открити части и силен южен вятър. Температурите ще се повишат и максималната на височина 1200 метра ще е около 1°, на 2000 метра – около минус 4°.  ", "date": "2018.11.17", "title": "Зимата наистина идва - обявен е жълт код в 20 области "}
