{"url": "http://epicenter.bg/article/Blagodatniyat-ogan-ot-Yerusalim-zagorya-v-Sinodalnata-palata/181308/2/0", "text": "Благодатният огън от Йерусалим загоря в Синодалната палата. Огънят беше донесен от Негово високопреосвещенство Старозагорският митрополит Киприан. На летище „София“ светинята беше посрещната от свещеници и духовници от различни епархии в страната, които взеха частица от огъня, за да го занесат на възкресното вечерно богослужение. Благодатният огън ще бъде съхраняван в параклиса до около 23.45 часа, когато с литийно шествие ще се пренесе в патриаршеската катедрала „Св. Александър Невски“. Там Негово светейшество Българският патриарх и Софийски митрополит Неофит ще оглави Пасхалните богослужения за Възкресение Христово. Началото на богослужението е в 23.30 часа. Точно в полунощ Светейшият Патриарх ще поздрави с „Христос воскресе” православните християни. От този момент в продължение на 40 дни те ще разменят помежду си поздравите: „Христос Воскресе!” - „Воистину Воскресе!”. След полунощ в храма ще започне празничната патриаршеска Света Литургия.  В неделя, на т.нар. \"Второ Възкресение\", патриарх Неофит ще оглави богослужението в митрополитския катедрален храм \"Св. Неделя\" от 11.00 часа.", "date": "2019.04.27", "title": "Благодатният огън от Йерусалим загоря в Синодалната палата"}
{"url": "http://epicenter.bg/article/Velika-sabota-e--Blagodatniyat-ogan-tragva-po-sveta/180636/2/0", "text": ". На този ден се отбелязва престоя на тялото на Исус Христос в неговия гроб и свързаното с него Съшествие в ада.   Според българските обичай това е вторият ден, в който е разрешено боядисването на яйца и разточването на козунаци.   Раздават се боядисани яйца и обредни хлябове. Традицията идва от Библията, където майката на Иисус Христос Св. Богородица оплаква тялото на Сина си именно на този ден. Тленните останки са свалени от кръста и пренесени далеч от Голгота в Йосифовата градина, където са положени в каменна пещера, пред която е поставена стража. Фарасеите се страхували от предсказанието на Иисус, според което Той ще възкръсне на третия ден.      Миряните отговарят на поздрава: „Воистина Воскресе!”. По традиция Възкресението се обявява три пъти и е последвано от трикратно обикаляне на храма със запалена свещ в ръка. Следва разменяне на боядисани яйца и козунаци.", "date": "2019.04.27", "title": "Велика събота е! Благодатният огън тръгва по света"}
{"url": "http://epicenter.bg/article/Ochava-ni-slancheva-Velika-sabota/181262/2/0", "text": "Днес ще преобладава слънчево време. Около и след обяд над западната половина от страната, а през нощта срещу неделя и на изток ще се развива купеста и купесто-дъждовна облачност.  Ще има краткотрайни, на места интензивни валежи, придружени с гръмотевици и временно усилване на вятъра. Ще има условия за градушки.  Ще духа слаб до умерен вятър от юг-югоизток, но привечер ще започне да се ориентира от запад-северозапад.  Минималните температурите ще са от 8 до 13 градуса. Ще е топло, с максимални температури 24 и 29 градуса, по-ниски по Черноморието - 15-17 градуса.", "date": "2019.04.27", "title": "Очава ни слънчева Велика събота"}
{"url": "http://epicenter.bg/article/Boyadisayte-yaytsata-na-Velika-sabota-s-oriz--vodni-boi-i-magdanoz/180652/2/0", "text": ", без съмнение бихте могли да се възползвате от част от нашите съвети за декориране на великденски яйца.     Можете да използвате листенца от пресен магданоз, здравец или друга зеленина като щампа. Подредете красиво листенцата по повърхността на яйцето или просто изпънете на черупката едно листенце, пишат от woman.bg После внимателно поставете яйцето в дамски чорап. Вържете го така, че листенцата да прилепнат плътно към черупката и после сложете яйцето в отвара от лукови обелки. Когато го извадите от течността, на него ще останат бели отпечатъци от листенцата.   Използвайки същия принцип, можете да постигнете и друг ефект. Оваляйте мокрите яйца в ориз и ги сложете в дамски чорап. След изваряване в отвара от лукови обелки яйцата ще станат кафяви на бели точки.   Разтопете една парафинена свещ и топнете яйцето във втечнения парафин. След това ще можете да украсите с дребни мъниста черупката.   Мънистата се взимат с пинсета, нагряват се на свещ и после се допират до яйцето, за да залепнат.   Можете да нарисувате изящна рисунка върху вече боядисаните яйца с помощта на игла. Линиите се издраскват по боята, за хубава картинка се изискват повишено внимание и твърда ръка.   Предложете на детето си ново платно за творчество – вместо на бял лист да рисува върху черупката на яйце. На Великден ще може да подари произведението си на татко, баба или дядо.   1. За да бъде равен цветът, по черупката не бива да имам мазнина. Измийте яйцата с топла вода и сапун или ги забършете със спирт.   2. За да не се спукат яйцата при варенето, затоплете ги преди да ги сложите на котлона. Извадете ги предварително от хладилника или ги накиснете за известно време в топла вода.   3. За по-наситен цвят добавете във водата с оцветителя малко оцет (оцетната киселина разяжда черупката и я прави по-грапава и податлива на оцветяване).   4. За блясък намажете яйцата с олио.   5. Ако смятате да ядете боядисаните яйца, използвайте само специални органични или натурални оцветители.", "date": "2019.04.27", "title": "Боядисайте яйцата на Велика събота с ориз, водни бои и магданоз"}
{"url": "http://epicenter.bg/article/Prezidentat-Radev-shte-prisastva-na-zapalvaneto-na-Blagodatniya-ogan-v-hrama--quot-Sv--Al--Nevski-quot-/181267/2/0", "text": "С литийно шествие тръгваме от храма, за да вземем Благодатния огън от Синодалната палата и после тържествено се връщаме в \"Св. Александър Невски\".   Българският патриарх е този, който пръв запалва своите свещи, а след него това ще стори и най-знатният от гостите по традиция, като в случая това ще е българският президент.   Това заяви в ефира на Нова телевизия отец Антоний от храм-паметникът \"Св. Александър Невски\" по повод очакваното пристигане на Благодатния огън у нас с полет от Йерусалим.  ,,Благодатният огън е по-специален, това не е обикновен огън. В първите минути, когато се запали, той не може да изгори никого'', разказа отец Антоний.  ,,Не бих нарекъл присъствието на епископ от Македония чуждо присъствие, тъй като ние имаме специално отношение към тях, Македония никога не е било нещо чуждо в българското сърце. Надявам се един ден да отслужваме заедно, да бъдем едно цяло, но това трябва да стане в пълен консенсус с всички православни църкви'', обясни свещеникът.", "date": "2019.04.27", "title": "Президентът Радев ще присъства на запалването на Благодатния огън в храма  \"Св. Ал. Невски\""}
{"url": "http://epicenter.bg/article/VMRO-otkriva-kampaniyata-si-za-evrovota-na-Velikden--kani-na-horo-v-Sofiya/181270/2/0", "text": "Патриотите ВМРО дават официален старт на кампанията си за евроизборите на Възкресение Христово в столичния парк \"Св. Троица\" утре в 12 часа.    На светлия християнски празник са поканени всички българи да се хванат на хорото и да слушат патриотичните български народни песни на Илия Луков и да потанцуват с ТФ „Мездра“. Инициативата „Да се хванем на хорото“, която е с подкрепата на водача на листата на ВМРО – Българско национално движение Ангел Джамбазки, обикаля България вече от месец и ще продължи, докато премине през всички големи градове на страната.   На събитието ще присъстват лицата от листата на ВМРО – БНД, ръководството на партията и народни представители.     \r\n \r\n \r\n \r\n", "date": "2019.04.27", "title": "ВМРО открива кампанията си за евровота на Великден, кани на хоро в София"}
{"url": "http://epicenter.bg/article/Vazrazhdane-alarmira--MON-obuchava-uchiteli-kak-da-falshifitsirat-balgarskata-istoriya/181273/2/0", "text": "На 6 и 7 април 2019 г. в София се провежда поредният кръг от  , организирани от Министерството на образованието. МОН не за първи път провежда такива семинари за българските учители, но за първи път от почти десетилетие насам държавата плаща всички разходи на командированите специално за целта преподаватели от цялата страна.   Причината е прозаична - от началото на тази година  , като основната цел е да се накарат българските учители да внушават на българските деца, че основният враг на България е Русия, че най-близък и приятел ни е Турция, че турско робство не е съществувало, че българите доброволно са приемали исляма и на драго сърце са си давали децата за еничари, че българският народ не е славянски и че най-голямото зло в нашата история е комунизмът между 1944 г. и 1989 г.   , които независимо един от друг ми разказаха напълно подробно какво се е случвало на този семинар. Помолих последният от тях да ми прати и писмо, в което да опише какво се е случило и как са се отнасяли с тях техните \"обучители\".     . Н                   Сами виждате как и по какъв начин   и окончателно да превърне нашите деца в аморфна маса без национално самосъзнание. За това, че в момента Министерството на образованието се контролира от хора, наричащи себе си патриоти, пък въобще няма смисъл да се говори.   Съществуването в държавното управление на партии, наричащи себе си патриотични, но прокарващи най-антибългарска политика, е безспорно най-подходящия срамен епитаф, който заслужава това нещо, известно в момента като Република България.     Ние, българите, нямаме друг избор -  . Като преди това, за да е пълна деградацията ни, ще превърне от нашите деца еничари, верни на чужди държави, каузи и култури.   От повече приказки смисъл няма -  . На 26 май българският народ ще има възможност да вземе този инструмент в ръцете си и да започне разправата с враговете си. Защото успехът ни в борбата може да е само общ!    ", "date": "2019.04.27", "title": "Възраждане алармира: МОН обучава учители как да фалшифицират българската история"}
{"url": "http://epicenter.bg/article/V-stranata-sa-stanali-23-katastrofi-pokray-golyamoto-patuvane-za-praznitsite/181282/2/0", "text": "През изминалото денонощие на територията на страната са станали 23 тежки катастрофи.  Ранени са 36 души, а един човек е загинал, информира МВР.  В София са регистрирани 21 леки и една тежка катастрофа. Един човек е ранен.", "date": "2019.04.27", "title": "В страната са станали 23 катастрофи покрай голямото пътуване за празниците"}
{"url": "http://epicenter.bg/article/Zhalt-kod-v-polovin-Balgariya--Posreshtame-Velikden-s-intenzivni-valezhi-i-gramotevitsi/181283/2/0", "text": "Днес ще преобладава слънчево време. Около и след обяд над западната половина от страната, а през нощта срещу неделя и на изток ще се развива купеста и купесто-дъждовна облачност. Ще има краткотрайни, на места интензивни валежи, придружени с гръмотевици и временно усилване на вятъра. Ще има условия за градушки. Ще духа слаб до умерен вятър от юг-югоизток, но привечер ще започне да се ориентира от запад-северозапад и ще се усили. Максимални температури - между 24° и 29°, по-ниски по Черноморието - 15°-17°.   Атмосферното налягане е близко до средното за месеца - ще продължи да се понижава и до края на деня ще е по-ниско от средното. След преминаването на студения атмосферен фронт ще започне да се повишава.   Над Черноморието ще преобладава слънчево време. Ще духа слаб до умерен югоизточен вятър. Максимални температури на въздуха: 15°-17°. Температурата на морската вода е 12°-14°. Вълнението на морето ще бъде 1-2 бала. Над планините преобладава слънчево време, след обяд над масивите в Западна и Централна България ще се развива купеста и купесто-дъждовна облачност. Ще има краткотрайни валежи, временно интензивни валежи и гръмотевични бури. Ще духа умерен югозападен вятър, който след обяд най-напред в ниските части ще се ориентира от запад и ще се усили. Максимална температура на височина 1200 метра около 17°, на 2000 метра - около 10°.   Заради очакваните дъждове и гръмотевици е обявен жълт код в половината част от България. Предупреждението важи за общо 14 области в страната днес: Видин, Монтана, Враца, Плевен, Ловеч, Габрово, София-област, София-град, Пловдив, Смолян, Пазарджик, Благоевград, Кюстендил и Перник.  ", "date": "2019.04.27", "title": "Жълт код в половин България! Посрещаме Великден с интензивни валежи и гръмотевици"}
{"url": "http://epicenter.bg/article/VKS-potvardi-prisadata-na-Ahmed-Musa-po-deloto-sreshtu-13-te-imami/181272/3/0", "text": "Върховният касационен съд /ВКС/ е потвърдил присъдата на Апелативен съд - Пловдив от 1 година затвор за Ахмед Муса Ахмед по делото срещу 13-те имами за радикален ислям. Това съобщиха от Окръжната прокуратура в Пазарджик за радио \"Фокус\". Така общото наказание за Муса става 4 години, тъй като той има предишна 3-годишна условна присъда по подобни обвинения.   От прокуратурата съобщиха още, че служители на съдебна охрана вече са задържали Ахмед Муса, за да бъде приведено в изпълнение наложеното му наказание и той е в пазарджишкия затвор.  По делото за радикален ислям бяха обвинени  13 имами в проповядване на антидемократична идеология. Окръжният съд в Пазарджик наложи ефективна присъда само за Ахмед Муса, а на останалите бяха наложени глоби. Делото бе разгледано от Апелативен съд - Пловдив, който потвърди присъдите. Заради ефективното наказание само Муса имаше право на обжалване във ВКС. Оттам върнаха делото за преразглеждане на Апелативен съд и след повторното произнасяне на присъдата в резултат на новоназначени поредица от експертизи, сега тя е потвърдена отново и става окончателна.", "date": "2019.04.27", "title": "ВКС потвърди присъдата на Ахмед Муса по делото срещу 13-те имами"}
{"url": "http://epicenter.bg/article/Ubiystvo-v-Troyan---sprechkvane-zavarshi-sas-smartta-na-mlad-mazh/181277/3/0", "text": "Полицията в Троян задържа 20-годишен мъж по подозрение в убийство. На 26 април около 19:35 часа в град Троян пред блок в ж.к. \"Христо Смирненски\" след възникнало спречкване между двама души се е стигнало до смъртта на един от тях - мъж на 32-години, съобщават от ОДМВР-Ловеч. На мястото на инцидента незабавно са изпратени полицейски екипи, извършен е оглед и е установено, че мъжът е починал на място, а на врата му има дълбока рана.   След проведени оперативно-издирвателни мероприятия задържан за срок от 24 часа в РУ - Троян по подозрение в извършването на престъплението е 20-годишен мъж. По случая е образувано досъдебно производство и работата продължава под наблюдението на Окръжна прокуратура - Ловеч.   Според \"Нова телевизия\" жертвата е била съсечена с брадва от по-младия мъж. Двамата са от ромски произход и били съседи.", "date": "2019.04.27", "title": "Убийство в Троян - спречкване завърши със смъртта на млад мъж"}
{"url": "http://epicenter.bg/article/Simeon-Nikolov--Voynata-sreshtu-hristiyanstvoto--Chast-Vtora/181266/11/33", "text": "  След като в първата част на анализа от 19.04.2019 / / доказахме, че пожарът в катедралата Нотр Дам в Париж е само поредния инцидент в над 800 църкви от общо 1063 нападения върху християнски сгради или символи във Франция за една година и подобна вълна има и в Германия, а оставащите църкви и в двете страни остават все по–празни, рушат се и на тяхно място се строят магазини и паркинги, докато броят на джамиите в Европа непрекъснато расте, изведохме тезата за «криза в християнството» и «война срещу него». Само броени дни след това, на 21 април в Шри Ланка последваха атентатите срещу 4 църкви и три хотела с 321 загинали и 500 ранени /засега/, за което властите са имали сигнал 4 дни по–рано, но неясно защо, не са взели мерки за предотвратяването им. Междувременно и във Франция станаха известни някои допълнителни факти. Оказа се, че от месеци джихадистки организации в свои декларации са призовавали за разрушаване на църкви и християнски паметници в Европа,   Разкрит е би план за атентати в 2 църкви в предградията на Париж и благодарение на случаен арест на 1 лице, заговорът е бил разплетен и те са били предотвратени. Министър председателят посетил двете църкви и обещал защита на силно притеснените християни, които се опасявали да не станат цел и жертва на ислямистите. Защото е жив спомена за 85 годишния свещеник, заклан от 2–а ислямисти, докато изнасял служба в полупразната църква с 5 души, от които 3 монахини. Нo така и не последвало организиране на наблюдение, включително и в Нотр Дам. Бивш главен архитект на катедралата твърди, че имало безупречна алармена система и строги правила не позволявали да се внесе никакъв кабел или уред , но се раказва и случай, при който млади мъже успели да влязат и да направят видеофилм от покрива.    Освен това, три дни преди пожара, на 12 април, е била осъдена джихадистката Инес Мадани, млада французойка, конвертирала към исляма, за това, че е основала терористична група, причисляваща се към Ислямска държава. Три жени се опитали да запалят катедралата Нотр Дам преди три години чрез предизвикване експлозия на газови бутилки. Логично възниква въпросът,  Но както уточнихме в първата част на коментара, нека да не оборваме официалната теза за «резултат на небрежност», обявена още преди пожарникарите да си свършат работата. Някои коментатори припомнят, че властите са имали подобен подход и през ноември 2015 г., докато Ислямска държава не пое отговорност за атентата в театъра Батаклан, както и през юли 2016 г. в Ница, когато говореше за нервен срив на терориста, както и  Много французи виждат в пепелта на катедралата символ на разрушаването на християнството във Франция. Историкът Jean Clair отива по–далеч. Той вижда в разрушаването на Нотр Дам допълнителен знак на «неотменим упадък” на Франция и окончателен  . Колкото и разумът да не иска да приеме такива песимистични оценки, фактите обаче ги подкрепят, особено ако се опитаме да обхванем с поглед по–широка картина на ставащото. Ислямът вече се превръща в доминираща религия във Франция. Към казаното в първата част за състоянието на католическата и протестантска църква в Германия, трябва да добавим и положението в Белгия и Швеция. Ислямистки организации отдавна заявяват официално, че искат своя ислямска държава и заплашват с джихад, ако това не се случи. Колкото и неадекватни да ни изглеждат тези прояви, те също са факт.  Християнството е буквално изтривано от такива региони като Близкия изток и ние европейците оставахме безмълвни на събитията там. Нещо повече, някои от нас подкрепяха и продължават да подкрепят с доставки на оръжие и обучение на бунтовници, отказ от възстановяване след война и връщане на бежанците в тези страни. Много показателен е примерът със Сирия, страна, в която 45% от населението се състои от етнически или религиозни малцинства. До 2011 г християнското малцинство беше най–голямо– между 2 и 3 млн. Днес макар и да не се знае точно колко са останали, се предполага, че не са повече от 500.000 до 700.000. В тези граници са данните и на германската фондация „Кондрад Аденауер” от 2018 г. Сирийският център за наблюдение на човешките права /SOHR/ регистрира безброй престъпления срещу асирийските християни в Североизточна Сирия, включително екзекутирането на 2000 от тях. В други доклади на организацията се говори за освобождаването на завзетите от Ислямска държава позиции от кюрдските отряди, между които и на 14 села, населени с асирийски християни. При завземането на християнските села са разрушавани църкви, сваляни са кръстове и на тяхно място е поставяно знамето на ИД, изгаряни са християнски книги и икони. Под заплахата за кървава баня християните са принуждавани да се подчинят на ислямските закони. Освен Ислямска държава, произлязлият от Ал Кайда фронт Ал Нусра също има редица престъпления срещу християните– отвличани и убивани свещеници, между които и холандеца Франс ван дер Луой в гр Хомс, отвлечените 12 монахини от гр. Маалула и др. Протести в Европа предизвика и съдбата на една общност, част от която насилствено приема исляма, но друга по-малка част е попаднала под натиска на християнски мисионери– йезидите. 6000 от тях са отвлечени от Ислямска държава, 3000 избити, а момичета от тях се продаваха дори на пазара в Анкара. Докато всички други общества и религиозни групи получиха помощи от чужбина, християнското население беше де факто в голяма степен изоставено от собствената си църква на Запада. То бе принудено да наблюдава само, как неговата култура, общност и религиозни обекти биват разрушавани. Ако изключим една въоръжена милиция на асирийците в провинция Хасакех, християните бяха единствената невъоръжена религиозна група, без да може да се надява и на помощ. Въпреки «неутралитета» на християните, заплахите от всички посоки ги принуждаваха да напускат домовете си и да бягат. Още при първите бежански вълни някои страни като Германия се ориентираха да приемат с предимство добре образовани бежанци и най–вече християни. Седем европейски страни открито поискаха такова условие при разпределяне на бежанците. Но в България една голяма информационна агенция спираше дори интервютата ни с подобни предложения, защото било недемократично.  В Международен доклад за религиите в света се посочва, че християните в гр. Хомс от 160 000 преди гражданската война са се стопили до няколко хиляди души. В град Алепо християните са представлявали най–голямото религиозно малцинство, но болшенството от тях са прогонени. Повечето намират убежище в райони, контролирани от режима на Ассад или от кюрдите. От 170 000 християни в Алепо преди 2011 г. една трета бягат в чужбина, а още една трета – в «Долината на хриситяните» /Wadi al-Nasara/ в Западна Сирия, близо до ливанската граница, административно прилежаща към Хомс. Повечето живеещи там са от гръцко–ортодоксалната религиозна група и наброяват около 150 000 души в 40 селища. Други намират убежище в Латакия, където коренното население е наброявало до 600 000 души, а през 2018 г. нараства на 2 млн.  Но Сирия съвсем не е страната, в която християнството е подложено най–силно на преследване. Ако погледнем данните в годишния доклад на организацията Open Doors за 2019 г., тя дори отива от 6–то на 11–то място. Докладът отразява положението на 700 млн християни в 50 страни, в които има преследване на християнството. От две години в него се посочва, че   Увеличил се е и броят на страните, в които става това. Убити са 4 305 християни. Извършени са нападения над хиляди църкви. По точкова система се оценяват живота на вярващите в семейството, в обществото, отношението на държавата, църковния живот и насилието. В последния доклад на първо място в преследването на християнството продължава да бъде Северна Корея с 94 точки, следвана от Афганистан, Сомалия, Либия, Пакистан, Судан, Еритрея, Йемен, Иран, Индия. Съседката ни Турция е на 26–мо място, Китай– на 27–то, Шри Ланка– на 46–то, Азербайджан – на 50–то място.  По–важно е обаче,  Налагащият се вече от няколко години  . Вторият извод е,    Пример за това е Китай, в който положението на християните се влошава дотолкова, че страната се придвижва в годишната класация от 43 на 27 място. На децата и младежите се забранява да влизат в църква. Хиляди църкви след февруари 2018 г. са затворени. В Алжир след приемане на закона за неислямско религиозно служене за по–малко от година бяха затворени 7 църкви. Три от тях успяха да отворят отново врати. Организация обединяваща 45 протестански църкви съобщава, че много от тях са получили съобщения за закриване без никакви аргументи.   През миналата година хиндуистки групи са нападнали около 100 църкви и над 1250 християни. Чужди християнски НПО трябва да напуснат страната. В Турция, Бутан и Непал правителствата апелират все по–силно за „национален религиозен суверенитет” и увеличават натиска върху християните. Президентът Ердоган в голяма степен премахна разделението между държава и религия и продължава да укрепва ислямския национализъм. А във външнополитически план изостри риториката си в опасна посока, не оставяща никакво съмнение за амбициите си, като призова всички мюсюлмани на планетата да се обединят и се противопоставят на „неверниците, ислямофобите и белите супрематисти“ във войната на цивилизациите между мюсюлманите и всички останали, които спъват тяхното развитие в бездушния свят на „християнския империализъм“.  Ислямска държава прехвърли част от влиянието си в тази част на континента и продължава да преследва целта си за изграждане на ислямски халифат. В Нигерия положението е драматично: извършва се етническа чистка на цели селища. В Египет, където християните са около 10% от 90-те милиона жители на страната, бяха нападани от джихадисти коптски църкви и имаше десетки жертви. Малко останалите християни в Йемен провеждат религиозната служба в нелегалност за да не бъдат открити и ликвидирани.  Очевидно е, че хриситянската църква в цял свят е силно притисната, поставена е в условия на оцеляване, а на места се води целенасочена война за ликвидиране на остатъците от християнството. В Лисабонския договор не намери място изрична формулировка за християнските основи на Европа, макар и компромисно да се споменава за религиозно наследство. Вярно е, че в европейското право има много разпоредби, които защитават юридическия статут на църквите и религиозните общности, но събитията от последното десетилетие показват, че това не е достатъчно. Освен свободата и човешките права и религията прави от народите общност, чието отсъствие би я ерозирало още повече.  Небоходимо е по–задълбочено изследване на комплексния характер от причини, водещи до този срив на християнството в Западна Европа. Освен това, би трябвало да се информира много по–мащабно за протичащите тревожни процеси в тази област в целия свят. На трето място, особено значение има незабавния и силен протест срещу ужасяващите престъпления срещу християните в различни региони, както от държавните ръководства, от международни организации, така и от НПО и професионални гилдии, а точно това най–много липсва днес. Крещящ пример е нежеланието на европейските страни да приемат предложението на кюрдите за международен съд за терористите, които избиха десетки хиляди и разрушиха стотици църкви и исторически артефакти. На четвърто място, необходима е много по–широка организация за оказване на хуманитарна помощ, както и по–голями стъпки за възстановяване на храмове и жилища, каквито плахи, но дългосрочни стъпки виждаме в Северен Ирак. Ако един трилион долара е струвала само войната в Афганистан, цивилизованият свят би трябвало да е в състояние да задели средства за възстановяване на страните, в които е сял смърт и разруха. А как България трябва да се включи в борбата за защита на традиции, семейство и християнски ценности е отделна тема, но не по–малко комплексна и сложна. Тя трябва да се дебатира и идеите спешно да се превръщат в практика. Ако сега предложа медиите да въведат практиката на германски телевизии от прези 30 години, всяка седмица високопоставено духовно лице да излъчва своето послание в едно 10 минутно предаване, веднага ще се досетим, че това не помогна за предоловяване на драматичния отлив от католическата църква в тази страна. Очевидно е, че нещата трябва да започнат да се случват още от семейството и училището. Но какво правим с това изгубено поколенише, което трябва да възпитава днешните деца? Какво правим с обилно платените от чужбина НПО–та, които разяждат тъканта на организма от традиции, семейни и християнски ценности? Какво правим с политици и държавници, които ни приканват едва ли не да посрещнем на Орлов мост терористите с „повече толерантност”, както се изразяваше един бивш президент? Или такива, които заради тясно партийни и лични интереси продават съдбата на следващите поколения и бъдещето на държавата? С безразличните пред телевизорите и в кафенетата? Със заразените от омраза?   ", "date": "2019.04.27", "title": "Симеон Николов: Войната срещу християнството /Част Втора/"}
{"url": "http://epicenter.bg/article/Kaloyan-Metodiev--V-politikata-tryabva-da-vlizat-hora-s-tsennostna-sistema-i-moral-/181301/11/0", "text": "Съветът за стратегическо развитие към президента продължава да функционира без неговото участие до момента, в който изборите ще мината и ще се види накъде ще тръгнат нещата.   Това каза политологът Калоян Методиев в ефира на предаването \"Офанзива\" по Канал 3.   Методиев не вижда проблем Иво Христов да продължи да бъде председател на Съвета за стратегическо развитие към президента. ”Това е орган създаден на обществени начала, той е експертен, там има хора от всякакъв политически бекграунд. Ние буквално покриваме не само политическия спектър, но и различни идеи, така че не би трябвало да има проблем, защото всеки идва със своята биография в този съвет, а и търсеният ефект, който търси съветът като ансамбъл, е да покрива максимална част от обществото и неговите настроения, за да може да се роди този продукт, заради който съществува този съвет”, обясни той и добави, че в момента хипотезите са твърде много, за да се даде отговор в момента.   Стратегическото развитие не е сложено във фризера, сложено е в печката. Печката е включена и пече, работи се на пълни обороти, прави се структура на документа, разпределят се задачи, има комисии, всеки си има ресор, ползва се чуждия опит. Там има хора, които говорят по няколко чужди езика, т.с взимаме и документи от страни, за да видим къде, какво работи. Става въпрос за модели на управление, как тази държава, която е на последно място в ЕС да излезе от това положение и да тръгне да догонва останалите по трасето. Има проблеми, започваме по сектори , трябва да се види къде, какво куца, каза още той. Стратегическият съвет към президента не изработва програма за управление на страната като изпълнителна власт, Стратегическият съвет готви документ, чрез който да се управлява държавата. Кой ще управлява държавата, вече е въпрос, защото документът, който готвим е за обществото като цяло и включва всички власти като цяло.   Изпълнителната власт е само едната брънка от управлението на държавата. Стратегическият документ покрива всичко, разкри Методиев. Политологът коментира и поста във Фейсбук на Десислава Радева, че големият предател, винаги е най-близо. Според него това е изкарано от контекста. ”Нямам представа какво е имала предвид, трябва да гадая. За да тълкувам трябва да вляза в парадигмата на спекулациите, а не мога. Не ми се спекулира”, заяви той.   Президентската институция говори за корупцията от дълго време. Определени партии повдигнаха темата, нямаше никаква чуваемост по въпроса, обаче когато излезе на 20 март публикацията на Свободна Европа, която слага темата за апартаментите на Цветанов, слага началото на Апартаментгейт, това се оказа широко отворена врата, като врата на замък и през нея започнаха да влитат скандал след скандал, темата стана №1 в държавата, стигна се до там, че стигнахме до Консултативен съвет за национална сигурност, който изигра ролята на адреналинова инжекция, не може да слезе темата от държавния ред. Оставка, оставка, оставка – цяла седмица, обобщи Методиев. До сега нямаше чуваемост по темата, че някакви хора по анцузи, необразовани простаци, некомпетентни влизаха в политиката през политическите партии или си плащаха, в един момент заемаха определени постове. Как ще се държи този човек, каква му е ценностната система, за да оперира с тази власт, която има? Първата работа е секретарката, колите, скъпите костюми. Това е самозабравянето, за което говорим. Трябват хора, които влизат в политиката с ценностна система, с морал, с възпитание, с добра семейна среда, които по някакъв начин са го изработили, а когато те влизат в политиката без един ден трудов стаж и видят тези ресурси, се самозабравят и се започват едни злоупотреби до безкрай, категоричен бе той.   България трябва да е на фокус в предстоящата кампания за европейски избори. Кампанията трябва да бъде насочена вътрешнополитически, категоричен е Калоян Методиев. ", "date": "2019.04.27", "title": "Калоян Методиев: В политиката трябва да влизат хора с ценностна система и морал (Видео)"}
{"url": "http://epicenter.bg/article/Politsiyata-v-Shri-Lanka-otkri-15-tela-sled-prestrelka-i-eksplozii-v-kashta-na-iztochniya-bryag/181268/7/0", "text": "Телата на 15 души, сред които шест деца, бяха намерени на мястото на ожесточена престрелка на източното крайбрежие на Шри Ланка, шест дни след като атентатори самоубийци отнеха живота на най-малко 250 души в островната държава, предаде агенция Ройтерс, цитирана от Новини.бг Късно снощи полицейски командоси, подкрепени от армията, обградиха къща в Сайнтамуруту, на 360 км източно от столицата Коломбо, заради подозрения, че е свързана с атентатите на Великден срещу църкви и хотели. Възникнала престрелка, последвана от най-малко три експлозии.  Говорител на полицията, цитиран от ДПА, каза, че след претърсване на къщата са били намерени телата на 15 души, сред които на три жени и шест деца. Полицията смята, че един или повече атентатори самоубийци е причинил взривовете.  Друга жена и едно дете, ранени при инцидента, са откарани в болница.  Говорител на полицията, цитиран от Ройтерс, каза, че трима предполагаеми атентатори самоубийци са сред загиналите в къщата. Според говорителя бойците вероятно са членове на групировката Нешънъл Таухид Джамаат, която е смятана за отговорна за атентатите на 21 април. Правителството на Шри Ланка съобщи, че девет местни, добре образовани атентатори, са извършили нападенията на Великден. Осем от тях са идентифицирани, включително една жена.  Полицията съобщи вчера, че опитва да открие следите на 140 души, вероятно свързани с \"Ислямска държава\", която пое отговорност за нападенията. В рамките на разследването досега са задържани най-малко 76 души, сред които граждани на Сирия и Египет.", "date": "2019.04.27", "title": "Полицията в Шри Ланка откри 15 тела след престрелка и експлозии в къща на източния бряг"}
{"url": "http://epicenter.bg/article/Iliana-Raeva--Prestapno-sadiystvo-kam-balgarskiya-ansambal-v-Baku/181292/8/0", "text": "Президентът на БФХГ Илиана Раева нарече \"престъпно\" съдийството и получената оценка на българския ансамбъл за съчетанието с пет топки на Световната купа по художествена гимнастика в Баку (Азербайджан), съобщава Gong.bg   Тимът в състав Симона Дянкова, Мадлен Радуканова, Стефани Кирякова, Лаура Траатс и Ерика Зафирова се класира с пети резултат за финала на пет топки. Българките получиха оценка от 23.550 точки, от които за трудност 15.300 и за изпълнение 8.250. Първоначалната оценка за трудност беше 15.100, но след подадена контестация от българския щаб тя бе повишена на 15.300, което не промени позицията на грациите в класирането. Момичетата изпълниха без никакви груби грешки съчетанието си и оценката им е доста ниска.    заяви Раева пред официалната страница в социалната мрежа Facebook на БФХГ.  ", "date": "2019.04.27", "title": "Илиана Раева: Престъпно съдийство към българския ансамбъл в Баку"}
{"url": "http://epicenter.bg/article/Andzhelina-Dzholi-lishava-ot-nasledstvo-pet-ot-shestte-si-detsa/181269/10/0", "text": "\r\n Актрисата Анджелина Джоли е решила да лиши пет от своите шест деца от наследство и да остави състоянието си от 116 милиона долара на своя най-голям син Мадокс, съобщава Radar Online. \r\n   \r\n \r\n Екранната Лара Крофт смятала да повери на тийнейджъра продуцентската си компания Jolie Pas, създала филми като \"Несломен“ и \"Край морето“. \r\n   \r\n Още от 15-годишен Мадокс, който е осиновен от Камбоджа, работи като изпълнителен продуцент в \"Първо убиха баща ми“ - лентата за комунистическия режим на червените кхмери в азиатската страна, на която Джоли е режисьор.  \r\n   \r\n Според източника новината, че Анджелина има намерение да обезнаследи останалите си деца, не на шега ядосала бившия й съпруг Брад Пит, който смятал, че с това тя иска да го уязви. \r\n Порталът отбелязва, че само Мадокс поддържал решението на майка си да се разведе с Брад, докато 15-годишният Пакс, 14-годишната Захара, 12-годишната Шайло и 10-годишните близнаци Нокс и Вивиен взели страната на баща си в семейния конфликт. \r\n \r\n Джоли подаде документи за развод през септември 2016 г. заради несъгласие с възпитателните методи на Пит спрямо децата. Повод за раздялата бил скандал в частен самолет, при който пияният актьор шамаросал Мадокс. Този слух обаче не беше потвърден, пише \"Монитор\". \r\n   \r\n Бракоразводният процес бе финализиран този месец, след което Анджелина Джоли-Пит махна тирето и си възвърна моминската фамилия Джоли. \r\n", "date": "2019.04.27", "title": "Анджелина Джоли лишава от наследство пет от шестте си деца"}
{"url": "http://epicenter.bg/article/Kozunak-po-retseptata-na-baba/180941/9/80", "text": "Необходимите продукти: 1 кг. брашно 40 гр. мая 5 яйца 200 гр масло или 150 гр мас ½ чаша мляко 200 гр захар лимонова кора или ванилия   Начин на приготвяне: В чаша слагате маята, лъжичка захар, хладко мляко и разбърквате с лъжичка. След което слагате чашата на топло, за да кипне маята.   В брашното правим вдлъбнатина, в която изсипваме маята. С малка лъжичка разбъркваме маята с малко брашно и така получаваме квасеца. Съдът трябва да е на топло, за да втаса. Докато втаса трябва да се приготви сместа, с която ще размесваме тестото.   В тенджера слагате яйцата и ги разбивате, докато станат на пяна, после прибавяте млякото, маслото, ванилията и захарта и отново разбърквате.   Размесването на тестото може да става с дървена лъжица или с ръце. Тестото се посолява със сол и се меси. Добре измесеното тесто трябва да се поръси с брашно, и да се покрие с кърпа. Съдът се слага на топло докато втаса тестото. След това вадите тестото на масата и започвате да месите.    Слагате тестото да се пече в умерено загрята фурна. След като стане готов, козунакът се нарязва, чак когато изстине. Поднася се поръсен със захар.", "date": "2019.04.27", "title": "Козунак по рецептата на баба"}
{"url": "http://epicenter.bg/article/Variatsii-na-kozunaka-hapvat-navsyakade-po-sveta-za-Velikden/180632/9/25", "text": "Утре е най-големият християнски празници – Великден. Честта за подготовката на перфектната празнична трапеза е в ръцете на домакините, които както винаги ще се постараят да изненадат близки и роднини с различни и вкусни ястия. За тези, които търсят вдъхновение, най-голямата международна платформа за поръчка на храна foodpanda, подбра 10 тематични и нестандартни ястия, които присъстват на Великденската трапеза по света.   Салата от червено цвекло и сирене. Интересна и лесна за приготвяне, изключително полезна и вкусна.  В Русия, обикновено декорират ястието тематично с Великденските символи на Възкресението Христово.   На италианската празнична трапеза винаги присъства изключително вкусният кекс, в чието тесто се добавят ядки и стафиди и се оформя във формата на кръст.   Тестено изкушение наподобяващо козунак с добавена ароматна есенция, краси гръцката трапеза. Около него се нареждат ярко червени боядисани яйца, които символизират кръвта на Христос.   Пухкав прясно изпечен сладък хляб, отбелязан със знака на кръста е неизменна част от Великденската трапеза, най-вече за народите от Словения и Хърватия, с който отбелязват края на Великия пост.   Козунакът е традиционно приготвян в някои региони на Испания по време на Страстната седмица. По традиция, той прилича на голяма поничка гарнирани с твърдо сварено яйце.   „Capirotada” е вид ароматно мексиканско тесто, замесено със стафиди, карамфил и сирене. Всяка съставка е символ на страданията Христови.   Традиционен хляб, оформен в кръг. Тестеното изделие е присъствало на трапезата им в продължение на стотици години. Към него се добавят още 12 по-малки топки, които символизират апостолите.   На почит в страната е типичната Великденска торта, приготвена от крем и блат. Обикновено семействата я носят в църква, за да бъде богословена от свещеник.   Великият Четвъртък в Германия е известен като „Gründonnerstag” или \"Зелен четвъртък\". Това е причината на този ден, немците да се хранят със зелени на цвят храни.   На българската трапеза обикновено присъства печено агънце и традиционна българска зелена салата, козунак и яйца.", "date": "2019.04.27", "title": "Вариации на козунака хапват навсякъде по света за Великден"}
{"url": "http://epicenter.bg/article/Traditsionno-menyu-za-Velikden---vkusni-retsepti-s-proletni-produkti/180633/9/25", "text": "Най-светлият християнски празник предстои! Днешният съботен ден е посветен на приготовления за празника - боядисване на яйца, месене на козунаци и приготвяне на агнешки деликатеси за утрешната трапеза.   По този повод ви предлагаме празнично меню с традиционни пролетни продукти:   Необходими продукти 1 връзка репички 1 краставица 100 г салата 50 г зелен лук 50 г копър 2-3 варени яйца чашка сметана сол на вкус   Начин на приготвяне Грижливо измиваме репичките, салатата и лука. Настъргваме репичките на едро ренде или ги нарязваме на ситно. Яйцата се обелват и раздробяват на трохи. Салатата, лукът и копърът се нарязват на ситно. Салатата се посолява на вкус, разбърква се и се подправя със сметаната. 1 цяло агне с дреболиите 1 кг ориз 3 връзки пресен лук 1 ч.ч. олио 1 с.л. червен пипер 2 връзки магданоз 100 г масло 2-3 клонки дивисил черен пипер и сол   Агнето, добре почистено, натъркайте отвътре и отвън със сол и малко черен пипер. Накълцайте лука и го задушете в сгорещеното олио. Добавете червения пипер, сварените и нарязани на ситно дреболии, ориза, черен пипер, сол и накълцания магданоз.   Напълненото агне зашийте и намажете обилно с маслото. Полепете по него стръкчета дивисил. Сложете в намазнена тава, долейте малко вода, покрийте с фолио и сложете да се пече в умерено загрята фурна.     8 яйца 400 г захар 300 г масло 40 г мая 1 чаша прясно мляко брашно 1 ч.л. сол 1 лимон 200 г стафиди ядки     В голям съд маята се раздробява на ситно и се залива с половината хладко прясно мляко, замесва се с брашно, колкото поеме, отгоре се посипва с брашно и се покрива с памучна кърпа. Оставя се да втаса в топла стая.     7 яйца се разбиват добре, към тях се прибавят захарта, разтворена в останалото мляко, солта и настърганата лимонова кора.     Сипва се втасалата мая и останалото до 1 кг брашно. Омесва се меко тесто, като при месенето постепенно се добавят 250 г разтопено масло, овлажнените стафиди със сока от лимона (или 2 с.л. ром).     Когато започнат да се образуват мехури, тестото се завива с памучна кърпа и се оставя да втасва на топло. Ще е готово за размесване, когато при натискане с пръст вдлъбнатината бързо се запълва.     Голямото размесване става с намазани с масло ръце върху намаслена маса. Тестото се удря в масата и се меси многократно.   Когато е готово, се разкъсва на 6 равни части, които се оформят на рула и се сплитат на плитки по три. Плетениците се слагат в намазнени тави и отново втасват.     Когато са готови за печене, се намазват с леко разбито яйце, поръсват се със захар на пясък и се набождат с бадемови или орехови ядки. Пекат се в умерена фурна до червено-кафяво.  ", "date": "2019.04.27", "title": "Традиционно меню за Великден – вкусни рецепти с пролетни продукти"}
{"url": "http://epicenter.bg/article/Transseksualen-shte-otkrie-tazgodishniya-konkurs-na--quot-Evroviziya-quot-/181293/10/0", "text": "След като беше потвърдено, че Мадона ще бъде специалният гост на \"Евровизия 2019\", организаторите обявиха и кой ще открие фестивала в Тел Авив. \"Евровизия\" ще бъде открита от Дана Интернешънъл, която шокира европейската публика преди 21 години и донесе победа на Израел през 1998 година.  Точно след 20 години музикалното състезание отново се провежда в Тел Авив, а първата транссексуална звезда на \"Евровизия\" ще изпее тогавашната печеливша песен \"Дива\". Групи от православни евреи са особено ядосани, споменавайки бойкота на фестивала през въпросната година заради тяхната представителка, информира \"Стандарт\".  ,,С тази победа Господ ми доказа, че е на моя страна'', каза тя пред репортери след \"Евровизия\" тогава и така предизвика още по-голям гняв сред вярващите в Израел. Но след победата стана европейска звезда и един от най-известните транссексуални в света. Днес е на 47 и е една от най-известните певици в Израел.", "date": "2019.04.27", "title": "Транссексуален ще открие тазгодишния конкурс на \"Евровизия\""}
{"url": "http://epicenter.bg/article/Traurni-protsesii-i-samobichuvane-s-pironi-sa-sred-nay-strannite-obichai-predi-Pasha/180634/10/0", "text": "Великден е един от най-големите празници, отбелязвани в християнския свят. Всяка страна има своя традиция и уникална атмосфера за празника.     Не е изненадващо, че столицата на католическия свят се вълнува много от празника. В неделя сутрин на Великден около 100 000 души изпълват площад Св. Петър, където папата отслужва литургия и прочита обръщение към вярващите хора по света.     Стотици хиляди се събират в Йерусалим в периода около Великден. Тук има множество процесии по случай празника. Кулминацията е на Палмова неделя (тази година бе на 14 април), когато се празнува влизането на Христос в Йерусалим. След литургия в църквата Божи гроб тържествена процесия тръгва към Стария град.     През Страстната седмица (7-те дни между Цветница и Великден) Севиля напълно се трансформира. Тук може да видите множество траурни процесии на хора с качулки, носещи статуи на Исус Христос и Дева Мария, пише woman.bg. Следват го босоноги поклонници с кръстове и музиканти с барабани. Най-голямата процесия тръгва в ранните часове на Разпети Петък.     В Куско се устройват може би най-впечатляващите събития в Южна Америка по време на Страстната седмица, която тук е „Семана Санта“. Има процесии, подобно на тези в Севиля, но не само. Тук уличните паради пресъздават цели сцени от Библията. Разпети Петък тук не е скръбен ден както в някои други католически държави – отбелязването му бързо прераства във веселба.     Тук екстремни поклонници стигат до крайности – те ходят на колене около църквата, някои се самобичуват, а други дори се разпъват на кръст с пирони.  ", "date": "2019.04.27", "title": "Траурни процесии и самобичуване с пирони са сред най-странните обичаи преди Пасха"}
{"url": "http://epicenter.bg/article/Evrodeputatite-sa-napravili-bezotchetni-razhodi-za-40-mln--evro/181271/7/0", "text": "Всички евродепутати са направили безотчетни разходи за 40 милиона евро. Данните са от разследване на организацията „Трансперънси интернешенъл”, съобщава Нова ТВ. Парите трябва да се харчат за наемането на офиси и дейности, свързани с работата на евродепутатите.   4500 евро на месец получава всеки един от общо 751 евродепутати. Парите са за общи разходи и са над заплатите им. На година това са общо 40 милиона евро, изчисляват от „Трансперънси интернешенъл”. „Има правила как тази надбавка да бъде харчена - за издръжката на офиса на евродепутата или за представителни разходи, за покриването на разходите за електричество и телефонни сметки”, обясни Никълас Айоса, политически консултант в „Трансперънси интернешенъл”, Брюксел. Дали парите са харчат по предназначение остава неясно, защото парламентът не задължава депутатите да отчитат разходите по това перо.   „Всъщност не мога да се сетя за друга публична или частна организация, която би позволила да се изхарчат 40 млн.евро, без да поиска насреща разписки за парите. Иронията е, че евродепутатите едва ли биха позволили на собствените си държави за похарчат 40 млн. евро, да речем за Кохезионни фондове, без стриктен финансов мениджмънт”, казва още Айоса. Опити за решаването на този проблем е имало, но те ударили на камък, когато с въпроса се заело ръководството на ЕП. „Мисля, че това беше голяма грешка, защото избирателите очакват от нас да сме отговорни. Лично за мен темата винаги е опирала до воденето на добро домакинство. Пазя си всички бележки, подреждам ги и веднъж в годината ги давам на счетоводителя си, който има одит, след което публикуваме отчет за тях”, заяви Хайди Хаутала, зам.-председател на ЕП, Група на Зелените. Пред Нова ТВ българските евродепуати са заявили, че харчат по предназначение парите си за общи разходи и водят отчет.", "date": "2019.04.27", "title": "Евродепутатите са направили безотчетни разходи за 40 млн. евро"}
{"url": "http://epicenter.bg/article/Vodenata-ot-SASht-koalitsiya-e-ubila-1600-tsivilni-pri-udarite-nad-Rakka-prez-2017-g-/181276/7/0", "text": "\r\n Повече от 1600 цивилни са убити при интензивни бомбардировки на водената от САЩ коалиция над сирийския град Ракка за период от 4 месеца през 2017 г. Това става ясно от доклад на Amnesty International и Airwars, цитиран от АФП и \"Ройтерс\". Откритията са събрани след месеци на полева работа и анализ на данни, включително и с помощта на проект, в който 3000 активисти са проучили сателитни изображения онлайн. \r\n \r\n   \r\n \r\n В средата на 2017 г. де факто Ракка беше сирийската столица на \"халифата\" на ДАЕШ (\"Ислямска държава\") и водената от САЩ коалиция провеждаше военна кампания срещу групировката. \r\n   \r\n Безпрецедентното разследване призовава основните членове на коалицията да покажат по-голяма прозрачност и отговорност. \r\n   \r\n \"Много от бомбардировките са неточни и десетки хиляди артилерийски снаряда са изстреляни безразборно\", обяви Донатела Ровера от Amnesty International. \r\n   \r\n Повече от 1600 цивилни са убити при бомбардировките. Коалицията е признала за около 10% от тези смъртни случаи. \r\n   \r\n \"Коалицията заличи Ракка, но те не могат да заличат истината\", подчерта Ровера. \r\n   \r\n Според представителя редица причини обясняват високия брой на загиналите сред цивилните, включително провалено разузнаване и наблюдение, използване на неподходящи оръжия. \r\n   \r\n Организациите също критикуват прекомерното използване на артилерия в битката за града, което представител на американската армия го определи като най-голямото от Виетнамската война. \r\n   \r\n Някои от снарядите са падали на разстояние повече от 100 метра от целта. \r\n   \r\n Проектът Strike Trackers, в който са участвали дигитални доброволци от 124 държави, за да установят всяка една от 11 000 унищожени сгради в Рака, е анализирал повече от 2 милиона сателитни изображения. \r\n   \r\n Източник: Гласове \r\n   \r\n \r\n", "date": "2019.04.27", "title": "Водената от САЩ коалиция е убила 1600 цивилни при ударите над Ракка през 2017 г."}
{"url": "http://epicenter.bg/article/OON-zashtiti-Mezhdunarodniya-dogovor-za-targoviyata-s-orazhie/181278/7/0", "text": "Генералният секретар на ООН Антониу Гутериш смята Международния договор за търговията с оръжие за единствения прозрачен инструмент в тази сфера, особено важен в период на световно напрежение. Това се посочва в разпространено в петък изявление на генералния секретар на ООН във връзка с отказа на САЩ от ратификацията на документа, предаде ТАСС, цитирана от БТА.   Договорът за търговията с оръжие е единственият световен документ, насочен към увеличаване на прозрачността и контрола над международната търговия с оръжие, се казва в изявлението на Гутериш. Той е особено важен сега, когато наблюдаваме увеличаване на международното напрежение, отбелязва Гутериш.   Генералният секретар на ООН посочва също, че договорът е важен етап в усилията за обезпечаване на отговорността в търговията с оръжие. Вчера президентът на САЩ Доналд Тръмп заяви, че ще поиска от Сената да не ратифицира договора, който бе подписан през 2013 г. от неговия предшественик Барак Обама. Американският президент обяви също намерение да уведоми ООН за отказа на САЩ. Генералният секретар на ООН Антониу Гутериш смята Международния договор за търговията с оръжие за единствения прозрачен инструмент в тази сфера, особено важен в период на световно напрежение. Това се посочва в разпространено в петък изявление на генералния секретар на ООН във връзка с отказа на САЩ от ратификацията на документа, предаде ТАСС, цитирана от БТА.   Договорът за търговията с оръжие е единственият световен документ, насочен към увеличаване на прозрачността и контрола над международната търговия с оръжие, се казва в изявлението на Гутериш. Той е особено важен сега, когато наблюдаваме увеличаване на международното напрежение, отбелязва Гутериш.   Генералният секретар на ООН посочва също, че договорът е важен етап в усилията за обезпечаване на отговорността в търговията с оръжие. Вчера президентът на САЩ Доналд Тръмп заяви, че ще поиска от Сената да не ратифицира договора, който бе подписан през 2013 г. от неговия предшественик Барак Обама. Американският президент обяви също намерение да уведоми ООН за отказа на САЩ.  ", "date": "2019.04.27", "title": "ООН защити Международния договор за търговията с оръжие"}
{"url": "http://epicenter.bg/article/OON--Pravata-na-Dzhulian-Asandzh-v-ekvadorskoto-posolstvo-sa-bili-narushavani/181279/7/0", "text": "Специалният докладчик на ООН за правото на неприкосновеност на личния живот Джоузеф Канатачи съобщи за най-малко два различни вида тежки нарушения на правата на основателя на „Уикилийкс“ Джулиан Асандж в посолството на Еквадор в Лондон, предава РИА Новости, цитирана от Фокус. Сега Асандж се намира в затвора Белмарш в Лондон, където очаква следващото заседание по неговото дело, което е насрочено за 2 май. По-рано съд в Лондон го призна за виновен за нарушаване на условията на гаранция през 2012 година. Канатачи се е срещнал с Асандж на 25 април. Срещата е била поверителна и е продължи два часа. Целта на специалния пратеник на ООН е да разбере дали правото на личен живот на Асандж е било нарушено по време на престоя му в еквадорското посолство в Лондон. \"Моите срещи вчера, включително с Асандж, очевидно потвърдиха поне два, а вероятно и четири различни вида сериозни нарушения на личния живот. Това ме тревожи много\", заяви специалният пратеник на ООН пред РИА Новости. Следващата стъпка, според специалния докладчик, ще бъде да се определи дали посолството е осигурило необходимия минимум от неприкосновеност на личния живот на Джулиан Асандж. По-рано Еквадор, в чието посолство в Лондон основателят на „Уикилийкс“ се криеше от 2012 г., реши да откаже на Асандж предоставеното дипломатическо убежище поради многократни нарушения на международни конвенции. На 11 април сутринта той бе задържан по заповеди от Швеция и САЩ, припомня агенцията", "date": "2019.04.27", "title": "ООН: Правата на Джулиан Асандж в еквадорското посолство са били нарушавани"}
{"url": "http://epicenter.bg/article/Tramp-shte-se-sreshtne-s-premiera-na-Slovakiya-na-3-may-vav-Vashington/181280/7/0", "text": "Президентът на САЩ Доналд Тръмп ще обсъди сътрудничеството в сигурността и други въпроси с премиера на Словакия Петер Пелегрини във Вашингтон на 3 май, предаде Ройтерс, като се позова на Белия дом.   Миналата седмица премиерът на Словакия съобщи, че страната ще увеличи разходите за отбрана на два процента от брутния вътрешен продукт до 2022 г., или две години по-рано от планираното. Тръмп оказва натиск на останалите страни членки на НАТО да увеличат разходите си за отбрана над това равнище, което е определено от предвождания от САЩ алианс.    Източник: Нова.тв", "date": "2019.04.27", "title": "Тръмп ще се срещне с премиера на Словакия на 3 май във Вашингтон"}
{"url": "http://epicenter.bg/article/Golyam-pozhar-vav-voenen-zavod-v-Rusiya/181281/7/0", "text": "Голям пожар горя във военнопромишлен комплекс в руския град Красноярск.   Пожарът е бил на територията на военния завод \"Красмаш\", но пламъците са тръгнали от склад в завод за хладилници, който се помещава в комплекса.   Огънят се е разпрострял на площ около 20 хил. кв. м, но е локализиран преди да достигне военните съоръжения. След часове борба със стихията рано тази сутрин, около 4 часа, е пожарът е потушен. Няма данни за пострадали. Регионалната служба за защита на населението твърди, че във въздуха няма вредни вещества след пожара.   Вече се води разследване за причините за пожара, като се работи по няколко версии, основната от които е човешка грешка и неправилна експлоатация с електрооборудване.", "date": "2019.04.27", "title": "Голям пожар във военен завод в Русия"}
{"url": "http://epicenter.bg/article/Bivsh-amerikanski-voenen-se-vryaza-v-peshehodtsi-s-kolata-si--pomislil-gi-za-myusyulmani/181284/7/0", "text": "Бивш американски военен се вряза с автомобила си в минувачи и рани осем души.   Инцидентът стана в град Сънивейл (Калифорния). Извършителят 34-годишният Айзая Пипълс, ветеран от американските мисии в Ирак. Той се врязал в в групата хора, тъй като ги помислил за мюсюлмани.   Четирима от пострадалите са хоспитализирани. 13-годишно момиче е в най-тежко състояние, като е получило мозъчна травма и е в кома. Другите трима са с множество фрактури. Националността и вероизповеданието на пострадалите не се съобщава официално, но според информацията в медиите част от тях са с южноазиатски произход.   Срещу Пипълс вече е повдигнато обвинение за опит за убийство, при това с утежняващи обстоятелства, а именно расистки мотив в действията му. Адмокатът му обаче обяви, че клиентът му страда от посттравматичен стрес и ще иска обвиняемият да получи подходящо лечение.   Източник: Канал 3", "date": "2019.04.27", "title": "Бивш американски военен се вряза в пешеходци с колата си, помислил ги за мюсюлмани"}
{"url": "http://epicenter.bg/article/Nikolas-Maduro-udvoi-minimalnata-zaplata-v-stranata/181285/7/0", "text": "Президентът на Венецуела Николас Мадуро увеличи над два пъти минималната заплата до равностойността на около 8 долара на месец, в обстановка на хиперинфлация и силна девалвация на националната валута боливар, предаде Франс прес. С публикуван вчера указ минималната заплата се увеличава от 18 000 боливара (3,46 долара по официалния курс) на 40 000 боливара (7,69 долара). Увеличението влиза в сила със задна дата от 16 април. Мадуро освен това възобнови плащането с хранителни купони на единична стойност 25 000 боливара (4,80 долара).  Новата минимална заплата покрива едва една десета от разходите по основни хранителни продукти според неправителствената организация \"Сенда\", която изследва жизнения стандарт. С тези пари може да се купят само около 4 кг говеждо месо. Венецуела преживява безпрецедентна икономическа криза. В момента страната изпитва остър недостиг на лекарства и на продукти от първа необходимост, припомня агенцията.  За тази година Международния валутен фонд прогнозира хиперинфлация от 10 000 000 процента. Влизането в сила от утре на ембаргото на САЩ върху венецуелския петрол вероятно ще влоши допълнително икономическата ситуация в страната. Според Мадуро икономическите санкции вече са нанесли 30 милиарда долара щети на икономиката, която получава 96 процента от приходите си от петрола.  Американското петролно ембарго цели да увеличи натиска над президента Мадуро. САЩ и още над 50 страни признаха опозиционера и председател на парламента Хуан Гуайдо за и.д. президент на Венецуела, отбелязва АФП.   Източник: Новини.бг", "date": "2019.04.27", "title": "Николас Мадуро удвои минималната заплата в страната"}
{"url": "http://epicenter.bg/article/Rusiya-oprostyava-predostavyaneto-na-rusko-grazhdanstvo-za-vsichki-ukraintsi/181287/7/0", "text": "Руският президент Владимир Путин заяви, че Москва обмисля възможността за предоставяне на руско гражданство по опростен начин, не само за жителите на определени области на Донбас, но и за гражданите на цяла Украйна, предава TACC.   \"Като цяло мислим да предоставим гражданството си по опростен начин на гражданите на Украйна\", заяви държавният глава на пресконференция след посещението си в Китай.   Президентът също така увери, че всички социални задължения към руснаците ще бъдат изпълнени, въпреки решението за предоставяне на гражданство на Руската федерация по опростен начин на жителите на определени райони на Донбас.   „По отношение на изпълнението на социалните ни задължения към нашите граждани в Русия: няма съмнения - всички социални задължения, абсолютно всички социални плащания, пенсии, тяхното увеличаване - всичко ще се изпълни. Няма съмнение”, каза държавният глава.   Той подчерта, че \"няма да има сериозна тежест за руския бюджет, свързан с евентуални смущения в бъдещето в самата социална система на Русия, това е абсолютно невъзможно.\"   Източник: Фактор", "date": "2019.04.27", "title": "Русия опростява предоставянето на руско гражданство за всички украинци"}
{"url": "http://epicenter.bg/article/Nay-malko-13-zaginali-pri-avariya-v-mina-v-Iztochna-Ukrayna/181288/7/0", "text": "Броят на загиналите при аварията в мина в Източна Украйна достигна 13 души, съобщиха официални лица, цитирани от ДПА и БТА. Други четирима миньори остават в неизвестност.   По първоначални данни метанова експлозия е предизвикала частично срутване на мината, която се намира в сепаратистката Луганска област.   Украинските власти нямат официален достъп до този район. Има съобщения, че руски спасителни екипи помагат в издирвателно-спасителните операции.", "date": "2019.04.27", "title": "Най-малко 13 загинали при авария в мина в Източна Украйна"}
{"url": "http://epicenter.bg/article/Putin-iska-da-znae-pozitsiyata-na-Zelenski-za-urezhdaneto-na-konflikta-v-Iztochna-Ukrayna/181290/7/0", "text": "Руският президент Владимир Путин заяви на пресконференция в Пекин, че иска да знае позицията на новоизбрания украински президент Володимир Зеленски за уреждането на конфликта в източна Украйна, съобщава БТА.   \"Ако ние се срещнем един ден, ако започнат някакви преговори, което не изключвам, ние трябва да поговорим най-вече за това как да приключим конфликта в Югоизточна Украйна\", заяви Путин в края на посещението си в Китай, където участва в международния форум \"Един пояс, един път\". Той отбеляза, че за уреждането на конфликта има \"само един начин - изпълнението на Минските договорености\".  \"Жителите на Украйна окачват от бъдещия президент на страната решение на конфликта в Донбас, защото \"всички са уморени\" от тази ситуацията\", каза Путин. Той посочи също, че Москва обмисля възможността да облекчи процедурата за получаване на руско гражданство за всички украински граждани, а не само за жителите на сепаратистките области в източната част на страната.    В сряда Путин подписа указ, който опростява процедурата за получаване на руски паспорти от жителите на самопровъзгласилите се Донецка и Луганска народна република (ДНР и ЛНР) в Източна Украйна.", "date": "2019.04.27", "title": "Путин иска да знае позицията на Зеленски за уреждането на конфликта в Източна Украйна"}
{"url": "http://epicenter.bg/article/Evrokomisar--Otlagane-na-pregovorite-za-chlenstvo-na-Makedoniya-i-Albaniya-shte-e-dramatichno-za-Balkanite/181294/7/0", "text": "Отлагането на преговорите с Македония и Албания за членство в Европейския съюз може да има \"драматични последици\" за целия регион. За това предупреди еврокомисарят по разширяването Йоханес Хан, като така коментира и вчерашната новина от Париж, че Франция остава резервирана за започване на преговори със Северна Македония и Албания през юни 2019 г.   Хан алармира, че това може да подкопае доверието в ЕС и стабилността на Балканите.   \"Става въпрос за доверието в ЕС, самите държави-членки определиха юни 2019 г. като дата за започването на преговори за присъединяване със Северна Македония и Албания. Забавянето може да окаже драматично въздействие върху целия регион\", подчерта еврокомисарят. Хан припомни, че Македония е чакала началото на тези преговори цели десет години, защото е била блокирана заради спора за името с Гърция. \"Сега, след като този проблем е решен благодарение на политическата смелост и решителност на двамата лидери и е отбелязан големия напредък във вътрешните реформи, би било много разочароващо, ако отварянето на преговорите за присъединяване отново бъде отложено\", каза той.   Еврокомисарят се надява, че страните-членки ще вземат \"правилното решение\" както за Македония, така и за Албания, която, според него, също бележи добър напредък при осъществяването на реформите.   Йоханес Хан приветства усилията на френския президент Еманюел Макрон за укрепване на външната политика на блока, но тя трябва да започне с \"нашите съседи от Западните Балкани\", особено на фона на конкуренцията за този регион с Русия, Китай и Турция, \"които не се интересуват от европейските ценности и норми\".", "date": "2019.04.27", "title": "Еврокомисар: Отлагане на преговорите за членство на Македония и Албания ще е драматично за Балканите"}
{"url": "http://epicenter.bg/article/Blagodatniyat-ogan-sleze-v-tsarkvata--Vazkresenie-Hristovo--v-Yerusalim/181295/7/0", "text": "Благодатният огън слезе в църквата „Възкресение Христово“ в Йерусалим – мястото, където според Светото писание, е бил разпънат, погребан и после е възкръснал Исус Христос. Православните християни вярват, че това запалване на Свещения огън става по свръхестествен начин. Този огън в първите минути след възпламеняването си, има свойството да не излъчва топлина и да не изгаря.   Сега предстои той да бъде пренесен в различни точки на света, за да може хиляди православни вярващи по света да се докоснат до светото чудо.   Източник: Нова.тв", "date": "2019.04.27", "title": "Чудото се случи! Благодатният огън слезе в църквата „Възкресение Христово“ в Йерусалим"}
{"url": "http://epicenter.bg/article/Masova-smart-na-bebeta-imperatorski-pingvini-v-Antarktida/181298/7/0", "text": "Почти всички бебета императорски пингвини в една от най-големите колонии от вида са мъртви вследствие на топенето на хабитата им през последните три години, сочат резултатите от изследване, цитирани от Франс прес, цитиран от Дарик. Колонията императорски пингвини в залива Хали в морето Уедъл  Тя включваше до 25 000 двойки, които всяка година идваха тук, за да се размножат. Спътникови снимки, изследвани от учени от Британския антарктически институт, обаче показаха, че през особено топлата 2016 г. ледът, върху който императорските пингвини отглеждат малките си, се е стопил. Това e причинило смъртта на почти всички пингвинчета. В резултат въпросната колония почти е изчезнала. \"Изследвахме популацията на тази и други колонии в района през последните 10 години, като използвахме спътникови снимки с висока резолюция - заяви Питър Фретуел от института. - Снимките ясно показват катастрофален колапс в размножаването на този обект през последните три години.\"   Учените отбелязват,   Това навежда на мисълта, че много птици от залива Хали са мигрирали на по-сигурно място. \"Невъзможно е да се твърди, че топенето на леда в залива Хали несъмнено е свързано с климатичното затопляне - поясни Фил Тратън от екипа. - Но провалът в размножаването на този обект е безпрецедентен.\"", "date": "2019.04.27", "title": "Масова смърт на бебета императорски пингвини в Антарктида"}
{"url": "http://epicenter.bg/article/Stotitsi-poleti-otmeneni-zaradi-stachka-na-piloti-na-skandinavska-aviokompaniya/181299/7/0", "text": "Скандинавската авиокомпания SAS (CAC) отмени 587 полета за неделя, което ще засегне около 64 000 пътници. Причината - продължаващата стачка на пилотите в Дания, Норвегия и Швеция.   Преговорите чрез посредник със синдикатите на пилотите, които представляват почти 1500 летци, бяха преустановени в петък сутринта, без да бъде постигнато споразумение. Именно това предизвика ефективния протест.   Отменени полети имаше и в петък, което промени плановете на 72 000 пасажери. \"Дълбоко съжаляваме, че нашите клиенти пострадаха от продължаващата стачка на пилотите\", съобщи САС. И предложи на пътниците с резервирани полети до 1 май да ги пренасрочат безплатно. Вътрешните полети в Скандинавския регион, европейските и тези на дълги разстояния бяха с нарушен график. Без промени са разписанията на 30 на сто от полетите, управлявани от подизпълнители на САС.   Пилотите на компанията настояват за компенсации за намаляването на заплатите и за други отстъпки, които те направиха през 2012 г., когато фирмата беше в бедствено положение. Профсъюзите искат и по-предвидими работни графици.   В Швеция пилотите настояват за увеличение на заплатите с 13%, докато посредници предложиха 2,3 на сто, в съответствие с общото увеличение на заплатите, което работодателите приеха. Преговорите между синдикатите и САС се водят от миналия месец.   Финансови анализатори изчисляват, че стачката струва на САС 60-80 милиона шведски крони (6,3-8,41 милиона долара) дневно. Ако недоволството продължи две седмици, то ще погълне чистата печалба на авиокомпанията за цялата година.   Източник: Нова.тв", "date": "2019.04.27", "title": "Стотици полети отменени заради стачка на пилоти на скандинавска авиокомпания"}
{"url": "http://epicenter.bg/article/Devet-dushi-sa-zadarzhani-v-Gabrovo-sled-piyanska-svada-pred-zavedenie/181297/3/0", "text": "Девет души са задържани след сбиване пред заведение в града. Това съобщиха от пресцентъра на МВР.   Инцидентът е станал пред заведение тази нощ. Сигналът на телефон 112 е подал пострадал от конфликта 31-годишен мъж. Незабавно на място е изпратен полицейски патрул, който установил, че след провокации от страна на пострадалия, който бил във видимо нетрезво състояние, по време на тържество в заведението е възникнал скандал между него и група мъже.   По първоначални данни младият мъж се държал непристойно с момиче, а управителят на ресторанта неколкократно му направил забележка. Навън скандалът прераснал в сбиване. Пострадалият е прегледан от лекар, той е натъртвания и охлузвания.    31-годишният мъж е с криминалистически регистрации за хулиганство и наркотици и осъждан за нападение на длъжностно лице, при изпълнение на служебните му функции. По случая е уведомен дежурен прокурор. Работата по изясняване на обстоятелството и разпитите на свидетели продължават в рамките на образуваното досъдебно производство.", "date": "2019.04.27", "title": "Девет души са задържани в Габрово след пиянска свада пред заведение"}
{"url": "http://epicenter.bg/article/Vlak-blasna-i-ubi-mazh-v-rayona-na-Zaharna-fabrika/181302/3/0", "text": "Влак блъсна мъж в района на Захарна фабрика в София. Инцидентът станал на метри от гарата в \"Захарна фабрика\".   Машината, която ударила жертвата, пътувала от Благоевград към столицата.   Все още не е ясно дали загиналият се е самоубил. ", "date": "2019.04.27", "title": "Влак блъсна и уби мъж в района на Захарна фабрика"}
{"url": "http://epicenter.bg/article/Predsedatelyat-na-pravnata-komisiya-v-NS--Ne-mozhem-da-obvinyavame-sadebnata-sistema-za-deloto-Ivancheva/181303/3/0", "text": "Тепърва предстои да бъде обсъден механизмът и начинът, по който ще има възможност да бъдат разследвани и проверявани тримата големи – председателят на Върховния съд, председателят на Върховният касационен съд и главният прокурор на България. Все още нямаме текстове, надявам се скоро те да се появят и да започнем тяхното обсъждане.   Това каза председателят на комисията по правни въпроси към Народното събрание Анна Александрова в ефира на предаването \"Офанзива\" по Канал 3.     Към момента, съгласно Закона за съдебната власт и Конституцията на РБ тримата големи могат да бъдат освободени по предложение на ВСС от президента на Република България. Основание за извършване на престъпление към момента няма и не фигурира такова, именно поради тази причина следва да се установи този механизъм, защото не би следвало да тримата големи да се различават от останалите в съдебната власт и в прокуратурата. За нас като група е много важно да направим една голяма кръгла маса и да има широко обществено обсъждане преди да подходим и към разглеждане в комисия, и преди да подходим към внасяне на Законопроект, защото е много важно да чуем всички гледни точки, разясни тя.   Ако Лозан Панов има информация за нещо или каквото и да е било като доказателство и информация, би трябвало да го сподели като информация с ВСС. Знам, че той не присъства на тях или си тръгва, но някак си не му отива да уронва престижа на колегите от съдебната власт. Изразявайки се по този начин смятам, че уронва престижа на съдебната власт. Подценява доверието и работата на хората в системата, а много от тях полагат огромни усилия да градят доверието. Не смятам, че този механизъм се отнася до г-н Панов, не е насочен към него, насочен е към тримата големи, именно за да покаже на българските граждани, че никой не е недосегаем, категорична бе тя. ”Право и на Лозан Панов, и на неговата съпруга е да съдят България в Страсбург, но за мен, след като заемаш такава публична позиция и след като това е вменено по закон, след като и ние попълваме по няколко екземпляра, дори тези по параграф 2 - от секретарката и шофьора, до шефа на дирекция и главните архитекти на райони, то смятам, че законът важи за всички”, добави тя по повод отказа на Лозан Панов да подаде имотна декларация и глобата от 1000 лева, която му беше наложена за това. Анна Александрова коментира и изказване на съпругата на Лозан Панов – Елисавета, която заяви, че извращение с правото решението на Административен съд София -град за тази глоба от 1000 лева.  Не е нормален този начин на изказ, това изразяване, още повече, че това а хора, които са по най-върховите позиции на държавата, това са хора, които трябва да дават пример, каза тя.    \"Имам такива подозрения, тъй като г-н Пламен Георгиев заемаше позиция шеф на комисията за отнемане на незаконно придобитото имущество  и преди приемането на тази комисия през януари 2018 година. Имам такива подозрения, но целта на това, което се опитат да направят е поради това, че миналата година същата тази комисия е конфискувала имущество за 11 млн.лева, а към момента има подготвени искове за 350 млн.лева, което ме навежда на мисълта, че искайки да се борим с корупцията, срещаме отпора от много страни\", заяви тя.  ", "date": "2019.04.27", "title": "Председателят на правната комисия в НС: Не можем да обвиняваме съдебната система за делото Иванчева"}
{"url": "http://epicenter.bg/article/Prodalzhavat-problemite-s-otrovenata-voda-v-General-Toshevo/181286/2/0", "text": "Продължават проблемите с отровената вода в Генерал Тошево. Квартал \"Пастир\" ще остане без вода още няколко дни заради замърсяването с пестициди. Всички засегнати семейства се захранват с водоноски по график. От ВиК- Добрич продължават промиването на водопроводната система.   Очаква се на 30 април да бъдат взети нови проби от водата и тогава да стане ясно дали  замърсяването вече е изчистено и водата може да бъде ползвана за битови и питейни нужди.   Източник: Нова.тв", "date": "2019.04.27", "title": "Продължават проблемите с отровената вода в Генерал Тошево"}
{"url": "http://epicenter.bg/article/Mitropolit-Kiprian-i-makedonskiya-episkop-Yakov-izletyaha-s-pravitelstveniya-samolet-za-Yerusalim/181291/2/0", "text": "Митрополит Киприан замина с правителствения самолет за Йерусалим, за да донесе Благодатния огън. За първи път с българската делегация пътува и представител на Македонската православна църква (МПЦ) – Охридска архиепископия – епископ Яков, който ще отнесе огъня от Светите места в Скопие. Това стана по изричната молба на МПЦ, информираха от правителствената пресслужба.  Решението македонски епископ да се присъедини към българската делегация беше взето на 3 април т.г. на среща на министър-председателя Бойко Борисов с митрополит Киприан в качеството му на ръководител на Комисията за уреждане на статута на Македонската православна църква-Охридска архиепископия. Комисията беше създадена в края на 2017 г. след искане на МПЦ Българската православна църква да съдейства за уреждане на статута ѝ. А за първи път Северна Македония получи благодатния огън от България миналата година.  Очаква се благодатният огън, донесен от българската делегация, да пристигне на Правителствения терминал в 19,50 ч. След което той ще бъде отнесен в Синодалния параклис, откъдето главният секретар на Светия Синод епископ Герасим ще го пренесе до храм-паметника „Свети Александър Невски“ и ще го предаде на Негово Светейшество Българския патриарх Неофит.", "date": "2019.04.27", "title": "Митрополит Киприан и македонския епископ Яков излетяха с правителствения самолет за Йерусалим"}
{"url": "http://epicenter.bg/article/Elena-Yoncheva-beshe-gost-na-traditsionnata-sreshta-na-medovskite-rodove-v-selo-Medovo/181296/2/0", "text": "Водачът на листата на „БСП за България” за изборите за Европейски парламент Елена Йончева, кандидатите за евродепутати Деница Златева и Иван Кръстев и народният представител Георги Гьоков бяха гости на традиционната среща на медовските родове в местността Янкова поляна на с. Медово. Това съобщиха от пресцентъра на БСП.   Елена Йончева поздрави участниците в срещата и им пожела здраве и успехи. „На тази поляна виждаме, че българският дух и традициите продължават да се поддържат от жителите на Медово и техните роднини в цялата страна, които днес са тук. Продължавайте да предавате спомените за своите родове и поддържайте традицията жива”, каза водачът на листата на левицата пред участниците в срещата. ", "date": "2019.04.27", "title": "Елена Йончева в Медово: Българският дух и традициите продължават да се поддържат"}
{"url": "http://epicenter.bg/article/Samolet-e-bil-prenasochen-ot-Sofiya-kam-Varna-zaradi-burya-nad-stolitsata/181300/2/0", "text": "Самолет е бил пренасочен от летище София към летище Варна заради гръмотевична буря, съобщи БНР.  Полетът е на нискотарифна компания и е бил от Ливърпул до София.  По регламент е ангажимент на авиокомпанията да придвижи пътниците до крайната точка на пътуване.  От аеропорта казаха, че няма смущения в разписанието заради случая.", "date": "2019.04.27", "title": "Самолет е бил пренасочен от София към Варна заради буря над столицата"}
{"url": "http://epicenter.bg/article/Blagodatniyat-ogan-pristigna-v-Balgariya/181304/2/0", "text": "Благодатният огън пристигна с правителствения самолет от Йерусалим в България. Самолетът кацна в 18.47 часа на летище София.   Българската делегация, водена от старозагорския митрополит Киприан, донесе пет фенера – 4 остават в България, а петият продължава пътя си с правителствения \"Фалкон“ за Македония. За първи път епископ на братската страна летя до Светите земи с българската правителствена делегация.   Преди заминаването епископ Яков поздрави българския и македонския народ. Владиката каза още, че за Македония ще бъде изключително приятно да бъде посетена от българския патриарх Неофит.   На летище \"София\" традиционно се събраха свещеници и духовници от всички епархии на страната, за да вземат и занесат частица от Благодатния огън на вечерното богослужение в храмовете за Великден. Заради отдалечеността си Русенската епархия ще получи огъня от Гюргево.   Благодатният или наречен още Свещен огън е чудо, което се случва всяка година в деня преди Великден. Синя светлина се появява в гробницата на Иисус Христос обикновено от мраморната плоча, която покрива мястото, върху което се смята, че е било положено тялото на Иисус за погребение. Първите сведения за запалването на свещите и на кандилата в църквата на Божи гроб са от IV век. Тогава за празника нямало масло и патриарх Нарцис наредил да сложат вода. В нощта на литургията внезапно всички кандила и свещите на самия патриарх се запалили. Оттогава чудото се случва всяка година. Единствено и само православните християни получават Благодатния огън. ", "date": "2019.04.27", "title": "Благодатният огън пристигна в България"}
{"url": "http://epicenter.bg/article/Borisov--Blagodatniyat-ogan-e-simvol-na-Bozhiyata-svetlina/181305/2/0", "text": "Благодатният огън е символ на Божията светлина. Затова пристигането му в България е духовната радост, която пламва в сърцата на вярващите. Това заяви министър-председателят Бойко Борисов по повод пренасянето на благодатния огън от Йерусалим в София с правителствения самолет, съобщиха от правителствената информационна служба.    \"Нека посрещнем Великден живи и здрави, и с вярата, че сме способни на още много добри дела“, добави премиерът Борисов в своето пожелание по случай предстоящите празнични дни.   \"Християнските ценности са помагали за единството на нашия народ и за съхраняването на българската идентичност и култура многократно в миналото. Вярвам, че и днес те ни дават сили да проявяваме грижа към ближния и да работим за просперитета на България“, отбеляза още премиерът Борисов.   Благодатният огън, който за 15-и пореден път пристигна от Йерусалим с правителствения самолет, пренесе старозагорският митрополит Киприан и водената от него делегация. За първи път с нея пътува и представител на Македонската православна църква (МПЦ) – Охридска архиепископия – епископ Яков, който ще отнесе благодатния огън в Скопие. Това се подготви след среща в началото на април т.г. на премиера Борисов с митрополит Киприан в качеството му на ръководител на Комисията за уреждане на статута на Македонската православна църква-Охридска архиепископия. Тогава, по изричната молба на МПЦ, бе организирано пътуването на македонски епископ с българската делегация до Божи гроб. Заедно с благодатния огън, донесен с правителствения самолет на България, в Скопие ще пристигне и поздравителен адрес на министър-председателя Бойко Борисов до македонския премиер Зоран Заев. \" Позволете ми с настъпването на най-светлия християнски празник – Възкресение Христово, да Ви пожелая здраве, благополучие и нека нашите два братски народа да се радват на просперитет“, отбелязва в писмото премиерът Борисов.", "date": "2019.04.27", "title": "Борисов: Християнските ценности са помагали за единството на нашия народ"}
{"url": "http://epicenter.bg/article/Mitropolit-Kiprian--Neka-Blagodatniyat-ogan-bade-za-mir-v-nashata-pravoslavna-i-obichna-Balgariya/181306/2/0", "text": "Нека Благодатният огън бъде за мир на всички ни в нашата православна и обична България. Това каза пред журналисти Негово високопреосвещенство Старозагорският митрополит Киприан при посрещане на Благодатния огън на летище „София“.   Всеподателят Бога да ни закриля, вдъхновява, да ни дава духовно изпълнение в православната ни истина, за да може и ние с радост да се поздравим с пасхалния поздрав „Христос воскресе“, посочи той.   „С огромна благодарност към българския патриарх Неофит, който благослови и на Негово блаженство архиепископ Стефан от Македонската православна църква, който разреши с нас да бъде епископ Яков, за да може заедно да вземем Светия огън и да го донесем в нашата благодарувана земя и след това да отпътува към Северна Македония, където да бъде пренесен и за нашите събратя в Северна Македония“, добави митрополит Киприан.   „Благодарим и на г-н премиера, че ни даде тази възможност и отпусна правителствения самолет. Благодарим и на директора на дирекция „Вероизповедания“, който съдейства и се застъпи за тази наша идея“, изтъкна Негово преосвещенство митрополит Киприан.   Той отбеляза, че се връща от Йерусалим с благоприятни чувства. „Нека да не тъгуваме, че вали, а да ни върви по вода и Македонската православна църква за последно да пролива сълзи и от догодина да бъде с радост и вдъхновение“, допълни той.   Източник: Фокус", "date": "2019.04.27", "title": "Митрополит Киприан: Нека Благодатният огън бъде за мир в нашата православна и обична България"}
{"url": "http://epicenter.bg/article/Makedonskiyat-episkop--Blagodarya-na-episkop-Kiprian--pri-hubavite-sreshti-sartseto-chuvstva-bratska-lyubov/181307/2/0", "text": "\"Аз благодаря на моя брат епископ Киприан, при хубавите срещи сърцето чувства нелицемерна и братска любов\". Това каза пред журналисти Македонският епископ Яков след като пристигна Благодатният огън на летище „София“. За първи път македонски представител на православната църква пътува с българската делегация, за да пренесе Благодатен огън в Северна Македония.   „За нас от Македонската православна църква Охридска архиепископия е наистина тежка, защото в новата история не се наричаме признати“, отбеляза той.   „Любовта винаги е в симбиоза и диша заедно със свободата, но любовта не разбира, когато не почиташ нейната свобода и не я оставиш да живее свободно. При хубавите срещи сърцето е препълнено“, допълни епископ Яков.", "date": "2019.04.27", "title": "Македонският епископ: Благодаря на епископ Киприан, при хубавите срещи сърцето чувства братска любов"}
