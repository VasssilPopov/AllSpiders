{"url": "http://epicenter.bg/article/Kaloyan-Pargov-prizova-da-govorim-s-gordost-za-spasyavaneto-na-balgarskite-evrei/149140/2/48", "text": "Наш дълг е да разказваме с гордост на новите поколения за онзи акт на хуманност, който българският народ извършва преди 75 години със спасяването на над 50 000 български евреи от депортация“. Това заяви лидерът на БСП  София Калоян Паргов, след като разговаря с президента на Световния еврейски конгрес Роналд Лаудер. Той присъства на възпоменателната церемония в Централната софийска синагога по повод един от най-светлите исторически моменти в българската история.   \"Отбелязването на тази годишнина с редица събития през цялата 2018 г. е знак за историческа памет, коментира още Калоян Паргов.   Според него историческата памет е изключително необходима на България днес предвид все по-настойчивите опити да бъде възродена фашистката идеология. Той припомни за прояви като  Луковмарш, които будят тревога, и бе категоричен, че не бива да се отричат наличието на фашизъм и антисемитизъм в България през Втората световна война, тъй като това са доказани исторически факти.   Калоян Паргов бе категоричен, че опитите в последните години да бъдат изкривени историческите факти с егоистичната цел да угодят на някакви дребни политически интереси са много опасни и последиците са непредсказуеми. \"Преди Втората световна война е имало ясни сигнали, за които всички са били глухи и слепи. Тези сигнали ги забелязваме и днес - постепенно зараждаща се омраза, нетолерантност, ксенофобия... Затова сме длъжни да проявяваме нетърпимост към тези прояви днес и да не допуснем същата грешка, която Европа направи преди повече от 75 години\", обобщи още Калоян Паргов.", "date": "2018.03.11", "title": "Калоян Паргов призова да говорим с гордост за спасяването на българските евреи"}
{"url": "http://epicenter.bg/article/Lilyana-Pavlova--Ne-davame-falshivi-obeshtaniya-za-data-za-prisaedinyavane-na-Zapadnite-Balkani-kam-ES/149105/2/0", "text": "Министърът на българското председателство на Съвета на ЕС Лиляна Павлова направи рекапитулация на някой от по-важните теми в ресора си.   \"Почти преполовихме председателството, в София минаха почти 100 срещи, много заседания в Брюксел. За мен радостното и важното са оценките на нашите партньори и колегите, с които работим, а те са много добри\", заяви тя пред БНТ.   \"Първият успех на председателството е вече факт и това е да върнем темата Западни Балкани. В никакъв случай обаче не даваме фалшиви обещания за дата за присъединяване към Съюза\", допълни още тя.   \"Отношенията с Турция, не само на България, а и на ЕС, са много важни. На 23 март има среща на 28-те лидери, за да решат дали ще има среща на 26-ти, трябва да дадат мандат на Съвета, за да се проведе. Турция е партньор все пак в НАТО, но и икономически. Причините са много, аргументите са важни и е полезно да се проведе такава среща\", обясни Павлова.   \"Русия е важен партньор, икономически партньор. Като култура е в нашите сърца. Нямаме изгода от напрежение с партньорите ни\", допълни Пвлова.  ", "date": "2018.03.11", "title": "Лиляна Павлова: Не даваме фалшиви обещания за дата за присъединяване на Западните Балкани към ЕС"}
{"url": "http://epicenter.bg/article/Rumen-Radev-pred-TASS---video-/149109/2/48", "text": "    л. \"Връзките между нашите народи са живи, особено в чисто човешки, емоционален, културен план и ако щете, на религиозно равнище, но в политически и икономически план нашите връзки бяха накърнени по време на прехода. Мисля, че нашите отношения трябва да се развиват и да вървят напред\", казва още президентът.   Тонът в интервюто и репортажа, посветен на България и българо-руските отношения, е в пълен контраст с излъченото и огласеното от руските медии преди два дни, където се наблягаше на скандала с руския патриарх.   Интервюто започва с кадри от паметника \"Рождество Христово\" в Шипка, като събира в себе си репортаж от празника. Водещият подчертава благодарността на българския народ към руските освободители и показва паметници, посветени на загиналите руски войници, както и улици, кръстени на руските пълководци.   Репортажът прави обзор на отношенията ни в миналото до днес, напомня, че първи българите са приели християнството, покръстени от цар Борис Първи, показва красотите на България като туристическа дестинация.   По отношение на предстоящото отбелязване на 140-та годишнина от подписването на  и сега много хора с българско самосъзнание живеят извън пределите на своята родина.   \" а\", посочва още президентът.   Румен Радев напомня, че България е дала на славянските народи писменост и се гордее с това свое постижение и по думите му най-силните връзки между българския и руския народ са духовните и затова \"те ще преживеят всяка политическа зима\".   \", заявява Румен Радев пред ТАСС.   \"Връзките между нашите народи са живи, особено на чисто човешко, емоционално, културно ако щете, религиозно ниво.  , заявява държавният глава. Той добавя, че в хода на своята предизборна кампания нееднократно е заявявал, че \"еврофилията\" не означава \"русофобия\". \r\n \r\n \"Русия винаги е имала силни икономически, исторически, културни връзки с Европа. И ето на този капитал ние трябва да залагаме.  , добавя Радев.   Президентът заявява, че е имало немалко опити за ревизиране на историята, включително и от последните десетилетия, но    „По време на своята кандидат-президентска кампания аз нееднократно заявявах, че „еврофилията“ не означава русофобия. Напротив - Русия винаги е имала силни икономически, културни и духовни връзки с Европа“, подчертава Румен Радев.   Гусман не крие комплиментите си към военния летец, който е станал президент на България. Радев е показан да пилотира, докато водещият изрежда неговото майсторство в небето.   Гусман пита Румен Радев как така е решил от военен летец-изтребител да се хвърли в политиката, на което Радев отговаря:  . После Радев прави паралела - че докато по време на въздушен бой важи рицарският кодекс, той невинаги се спазва в политиката.   , казва още в интервюто българският президент.   На финала Радев изпълнява молбата на водещия да отправи ключови пожелания на руски към телевизионните зрители на \"Формула власти\". Българският президент го прави и отбелязва: \"Между нашите народи има много дълбоки връзки\", като пожелава поколенията да ги запазят и развиват.", "date": "2018.03.11", "title": "Румен Радев пред ТАСС: България даде славянската писменост на Русия  (видео)"}
{"url": "http://epicenter.bg/article/Danail-Kirilov--Tryabva-da-sme-mnogo-vnimatelni-s-neizbezhnata-otbrana/149117/2/48", "text": "”  представители трябва да са много внимателни, когато се променя Института на неизбежната отбрана. Сегашната уредба е достатъчно прецизна. Има практика и установена стабилност в прилагането му както от разследващите органи, така и от наказателния съд». Това каза  БНР председателят на Правната комисия в парламента и депутат от ГЕРБ Данаил Кирилов. Промени са били обсъждани „поне три пъти“ в последните 4 години, уточни той. „Има проблем в нашето общество, който насочи общественото внимание, обществената реакция, за пореден път към Института на неизбежната отбрана. Бих казал, че този проблем не е със самия закон, не е и с неговото прилагане, а по-скоро с неговото разбиране от гражданите“. Кирилов се е запознал от медиите с проекта за промени в НК на вицепремиера Красимир Каракачанов, които оцени като допълнения „в казуистичен план“ – описващи конкретни ситуации, в които се приема че е налице института за неизбежна отбрана. „…Тези случаи, в интерес на истината, моето убеждение е, че в Съдебната практика и в правоприлагането, в повечето случаи, се възприемат като неизбежна отбрана, така че те не представляват, по същина, радикална промяна на този институт. Тук апелирам и към всички колеги и от други парламентарни групи: \"Много лесно е да се експлоатира в политическото пространство един проблем за политически цели като обаче решението е неефективно\". Това, което трябва да правим, не е да внушаваме на хората, че има правна несигурност в прилагането на истината, напротив“. Смисълът на института на неизбежната отбрана е да има пропорционалност на защитата при атака и да се избегнат случаите на превишаване на случаите на неизбежна отбрана, каза Кирилов и уточни, че според българското право собствеността не може да се брани с убийство. „Неправилното политическо говорене оставя точно това убеждение у гражданите, че институциите бездействат или са безсилни, а това не е така. Трябва да се върнем към възстановяване на доверието към институциите. Особено в случаите на неизбежна отбрана, ние нямаме проблеми с реакцията на институциите. Имаме проблеми с разбирането на обществото за това какво е съответно и какво е пропорционално. Ще припомня, че преди случая в Пловдив с доктора, беше с художника на икони Опиц, но през един период от време, като се появи такъв случай, обществото очевидно реагира, защото не усеща правната сигурност. В това трябва да бъдеат насочени нашите усилия“. Кирилов допълни, че в Министерството на правосъдието има работна група, която обсъжда и изцяло нов Наказателен кодекс, но дебатът дали да се приеме нов или да се променя настоящият е голям. \"Последният отчет, който всъщност е за 2016 година, по изпълнение на решенията на Европейския съд в България, показва една изключително положителна тенденция - почти двойно намаление на жалбите от България към Европейския съд и почти двойно намаление на осъдителните решения от страна на Европейския съд спрямо България. Нашите институции изпълняват старателно предписанията на съдилищата. Да, има какво да се подобрява. Ако сравните нашите осъдителни решения с държави от Централна и Югоизточна Европа, ще видите, че стоим много добре в сравнителен план с осъжданията спрямо тях. Затова си позволявам да изразя убеждението си, че европейското ни правосъзнание се увеличило последните години\". Адвокат Снежана Стефанова, специализирала в представителство пред Европейския съд по правата на човека, и защитник по над 100 жалби пред този съд от своя страна каза: „Според мен промяна на Института нито е необходима, нито е желатела. Многократно през миналите години се прави опити да бъде допълван по някакъв начин този институт. Искам да припомня, че през 1997 година, бяха направени почти идентични изменения на Закона, каквито сега се предлагат от страна на \"Патриотите\" и мигновено бяха обявени от Конституционния съд за противоконституционни, тъй като създаваха предпоставка за произвол и се отваряше широка врата пред това да бъде произволно отнемано най-висшето човешко право - човешкият живот“. Институтът на неизбежната отбрана съществува в почти всички европейски системи и е формулиран изключително общо, но е свързан с три основни изисквания, които ги има и в нашето законодателство - противоправност на поведението, съществуването на непосредствена опасност от това нападение и размерност на употребената сила. Всички конкретизации не могат да обхванат многобройните различни случаи в живота и няма да могат да регулират Института по-добре, убедена е тя.", "date": "2018.03.11", "title": "Данаил Кирилов: Трябва да сме много внимателни с неизбежната отбрана"}
{"url": "http://epicenter.bg/article/Georgi-Svilenski--Zashto-ni-e-premier--koyto-prashta-Varbakova-ot-imeto-na-Balgariya-v-Chehiya-/149118/2/48", "text": "„Ние сме против порочната сделка с ЧЕЗ. Предлагаме да бъде прекратена и България да участва на пазарен принцип за изкупуване на целия дял на дружеството. Ако сега се включим в сделката с Гинка Върбакова, държавата ще я легитимира пред другите страни и чуждите банки.” Това заяви по БНР народният представител от ПГ на „БСП за България” Георги Свиленски.   Той добави, че скандалът е сътворен от министър - председателя Бойко Борисов, който през цялото време се е правил, че не знае нищо по казуса. „Службите са на негово подчинение. Трябваше да си хвърли оставката, ако не е знаел. Държавата се продава, а докладите на службите са някъде по коридорите му. Защо ни е министър-председател, само да се среща с Върбакова в Министерски съвет и да я праща от името на България да преговаря в Чехия ли”, попита още той. Свиленски добави, че с националната подписка за разваляне на сделката с ЧЕЗ, народът ще си каже тежката дума.   По темата за провелия се през седмицата протест срещу сделката с ЧЕЗ, Свиленски коментира, че е некоректно да се правят спекулации, дали БСП го организира и колко автобуси са докарали хората. „Когато има протест и хората искат от страната да дойдат, с какво да го направят? С вертолети и самолети ли? Мероприятията на ГЕРБ пълнят с автобуси паркинга на Арена-Армеец. Защо се набляга как са дошли, а не защо?”, попита той. Свиленски добави, че хората са имали ясни искания към властта, а именно – сделката с ЧЕЗ да не се случи.   „С характеристиките, които направи на руския патриарх, българският вицепремиер Валери Симеонов вкара страната ни в международен скандал. Това беше недопустимо. Затова ние ясно заявихме, че единственият изход от тази ситуация е оставката му”, каза Георги Свиленски.", "date": "2018.03.11", "title": "Георги Свиленски: Защо ни е премиер, който праща Върбакова от името на България в Чехия?"}
{"url": "http://epicenter.bg/article/Svilengrad-se-vklyuchi-v-podpiskata-za-razvalyane-na-sdelkata-s-ChEZ/149119/2/0", "text": "Подписка с искане държавата да отмени сделката за ЧЕЗ започна БСП и в Свиленград. Стартът й беше даден на 9 март със среща с народния представител Никола Динков.   Той припомни на хората хронологията на скандала, започнал на 22 февруари, когато беше оповестено намерението на Надзорния съвет на чешката компания ЧЕЗ да продаде активите си в България на никому неизвестното до момента дружество “Инерком”, собственост на Гинка Върбакова. От трите енергоразпределителни дружества, опериращи в страната, ЧЕЗ има най-голям брой абонати, а годишният оборот на компанията достига 1,8 млрд. лв.   \"Тази сделка е най-големият скандал от началото на мандата на кабинета Борисов. Предприетите от управляващите действия и изказвания - по всички личи, че са ходове на отчаянието\", каза Динков. По думите му, след декларираното намерение на правителството да се включи в сделката е последвала серия от противоречиви изказвания на управляващите. От една страна – за придобиване на 34% от ЧЕЗ, а от друга – против влизането на държавата в сделката, тъй като тя има своите контролни органи в лицето на КЕВР, с които да държи цената на тока поносима за населението. \"С тези противоречини изказвания, умишлено започват да се размиват нещата, не се атакува вече бъдещата собственост на сделката\", категоричен беше Динков.   \"67% от дружеството бяха приватизирани през 2004 г. по време на управлението на Симеон Сакскобургготски, а останалите 33% през 2012 г. при Бойко Борисов. 34% е блокиращата квота, съгласно договора за управление”, припомни депутатът. Тя обаче не касае всички въпроси\", обясни още той. \"Позицията на БСП е за разваляне на сделката с „Инерком” и 100% изкупуване на ЧЕЗ,\" заяви Никола Динков като призова гражданите да подкрепят подписката.   Подписката за разваляне на сделката с ЧЕЗ ще продължи и през следващите няколко дни. Всеки, който желае да я подкрепи, може да намери информация в общинския съвет на партията.", "date": "2018.03.11", "title": "Свиленград се включи в подписката за разваляне на сделката с ЧЕЗ"}
{"url": "http://epicenter.bg/article/Simeonov-skochi-na-Borisov--Balgariya-da-ne-se-izvinyava-za-deportiraneto-na-evreite-ot-Makedoniya-/149123/2/48", "text": "Националният изпълнителен комитет (НИК) на НФСБ се обяви против това при посещението си в Македония премиерът Бойко Борисов да се извинява за депортирането на евреите от Северна Гърция и Македония през Втората световна световна война, каквито слухове плъзнаха.   Според декларация, разпространена до медиите, подобна позиция не е обсъждана на заседание на Министерския съвет и в рамките на Политическия съвет на коалиционните партньори. Това означава, че не може да бъде официална позиция на изпълнителната власт, смятат от партията, а декларацията е подписана от членовете на Националния изпълнителен комитет на НФСБ, сред които е и председателят на партията вицепремиерът Валери Симеонов.     НИК на НФСБ е категорично против това министър-председателят на Република България Бойко Борисов при посещението си в РМакедония да се извинява за депортирането на евреите от Северна Гърция и Македония по време на Втората световна война. Подобно извинение означава, че България и българският народ поемат вината за трагичната съдба на тези хора, изпратени в концентрационните лагери на смъртта. Тоест България ще поеме вината за престъпления, извършени от друг режим и друга държава – хитлеристка Германия.   Историческите факти са безспорни: След като Германия окупира тези територии в резултат на военните действия, тя ги предава за временна ГРАЖДАНСКА администрация на Царство България, като военното командване и администрация остава в ръцете на германците. На хората с еврейски произход не се позволява да получат българско гражданство.   Създаването на лагерите на смъртта в Европа и депортацията на милиони невинни хора към тях, включително евреите от окупираните територии на бивша Югославия и Гърция, се извършва по решение на ръководството на на националсоциалистическата германска работническа партия. Опитът на Германия да принуди България да депортира своите граждани от еврейски произход среща изключително силна и масова съпротива от нашето общество и държава, от Българската православна църква, от политици, общественици, граждани. Против депортацията категорично се възпротивява тогавашният държавен глава на България, цар Борис III. Общественото недоволство се ръководи от пловдивския митрополит Кирил, софийския Стефан, подпредседателя на парламента Димитър Пешев, Владимир Куртев и още стотици и стотици други.   Благодарение на тази безпрецедентна съпротива България успява да спаси всички наши съграждани и сънародници от еврейски произход - над 48 хиляди души - от депортиране и физическо унищожение!   НИК на НФСБ напомня, че такова извинение и поемане на чужда вина и престъпления не е обсъждано нито на заседание на Министерския съвет, нито на Политическия съвет на коалицията ГЕРБ – ОП и не може да бъде позиция на изпълнителната власт на Република България!   Изразяваме дълбоката си скръб за жертвите на Холокоста и съжалението, че България не е имала възможност да спаси и онези почти 11 хиляди невинни души от териториите под временна българска администрация, но отхвърляме всякакви опити България и целият български народ да се жигосват с клеймото за съучастие в това ужасяващо с жестокостта и мащабите си престъпление срещу човечеството – Холокоста.    ", "date": "2018.03.11", "title": "Симеонов скочи на Борисов: България да не се извинява за депортирането на евреите от Македония!"}
{"url": "http://epicenter.bg/article/Bregovo-e-pred-ekologichna-katastrofa/149124/2/48", "text": "„Проблемът с дигата на река Тимок до Брегово съществува от много години. Тя е държавна   и до този момент не са взети мерки за нейното обезопасяване”, това заяви народният представител от ПГ на „БСП за България” Филип Попов, който е на кризисното мястото.   „В момента има два основни проблема. Първият е, че дигата е подгизнала и застрашава от наводнение гражданите на Брегово. Кметът на града Милчо Лалов със собствени средства и усилията на общината, е осигурил техника, за да се пробие дигата, за да се оттече водата към река Тимок.- Така ще спадне водното налягане. Има формиран и доброволчески отряд, който е в готовност за пълнене на чували с пясък, за да се предпази населеното място от покачващите се води. Основният - дълготраен проблем обаче е, че тези води, вероятно не са следствие само на снеготопенето, а и от изпускане на води от Сърбия”, добави той.   По думите му, ако водите са минали през пречиствателната станция на „Мини бор” в Сърбия, то те ще са наситени с тежки метали. „В момента помпените станции, които снабдяват Брегово с питейна вода, са залети. Това създава риск от екологична катастрофа в Брегово, ако същите проникнат във водата”, категоричен е Попов.   Кметът е обявил бедствено положение и събира всички държавни институции. Освен това е поискал още рано тази сутрин да се вземат проби от водата. Към настоящия момент обаче не се знае, дали това е направено.", "date": "2018.03.11", "title": "Брегово е пред екологична катастрофа"}
{"url": "http://epicenter.bg/article/Bivsh-deputat--Zashto-prokuraturata-malcha-tri-dni-za-kazusa-s-d-r-Ivan-Dimitrov-/149121/3/0", "text": "Няма да коментирам нещо, което не е доказано, защо прокуратурата мълча три дни и после излязоха едни тролове да очернят д-р Иван Димитров. Това пред БТВ д-р Димитър Шишков, един от организаторите на протестите в подкрепа на д-р Димитров, по повод данните изнесени във вторник от прокуратурата по случая.   Нека прокуратурата си свърши работата и честно да изнесе фактите, призова д-р Шишков, който в предишния мандат на парламента беше депутат от Реформаторския блок.   Той е познавал добре обвинения в убийство лекар от Пловдив, двамата са разговаряли и за масовите кражби в Пловдив. Самият Шишков е бил обиран пет пъти.   \"Не е работа на хората сами да се защитават, но им писна и започнаха да се въоръжават. Хората искат справедливост, а справедливост липсва\", коментира още д-р Шишков.", "date": "2018.03.11", "title": "Бивш депутат: Защо прокуратурата мълча три дни за казуса с д-р Иван Димитров?"}
{"url": "http://epicenter.bg/article/KEVR--Sdelkata-za-ChEZ-nyama-da-povishi-tsenata-na-toka/149122/4/0", "text": "Сделката за ЧЕЗ по никакъв начин няма да е причина за повишаване на цената на тока. Това заяви категорично пред БНР председателят на Комисията за енергийно и водно регулиране Иван Иванов.   „Сключването на такава сделка, независимо кой е купувачът, по никакъв начин не влия върху цената на електроенергията. Тя се определя по ясна методика. В случая няма никакъв ценообразуващ елемент, свързан с прехвърляне на акции. /…/ В ценообразуващите елементи ние по никакъв начин няма да включим нито обслужването на кредита на привлечения капитал, нито плащането на лихвите по него. Това е работа на съответния собственик. Няма никакви основания и притеснения за повишаване на цените. Крайно време е тази истерия да бъде прекратена“, заяви Иванов.   Прехвърляне на акции от ЧЕЗ към „Инерком“ не може да бъде проверявано от Комисията за енергийно и водно регулиране, преди финализирането на сделката, подчерта още Иванов. Контролът преди сключване на сделката трябва да се осъществи по параметри, които не са в правомощията на КЕРВ, категоричен бе той и обясни какви са възможностите на ръководената от него комисия:   „Ние се произнасяме в два изрично разписани случая. Когато се извършва разпореждане с имущество, с което се осъществява лицензионна дейност на едно енергийно дружество. Няма подобна хипотеза, защото имуществото на лицензираните дружества ЧЕЗ „Електро“ – България и ЧЕЗ „Разпределение“ - България остава в цялост. Вторият случай, в който може да се произнесем, е когато се извършват други сделки – те са изрично изброени, 4 на брой, в чл. 92 от Наредбата, но само в случаи, когато сделката се осъществява от лицензиант, а лицензиантите са ЧЕЗ „Електро“ и ЧЕЗ „Разпределение“. При това, за да се произнесе Комисията, трябва да постъпи, съгласно процедурата, заявление от тези дружества и ние в едномесечен срок се произнасяме. Няма съмнение, че ако след финализиране на сделката в един бъдещ момент подобно заявление постъпи в КЕВР, ние ще се произнесем, за да защитим обществения интерес\".   Според Иванов КЕВР се включва в този скандал по две причини – или непознаване на закона, или търсене на необходимия грешник. Той е категоричен, че регулаторът си изпълнява стриктно задълженията. В подкрепа на твърдението си той посочи: \"В последните 3 години около 13 млн. лв. са санкциите, които КЕРВ е наложила на трите разпределителни дружества\". Относно промените във връзка с разширяване на правомощията на КЕВР, готвени от Обединените патриоти, Иванов коментира, че приемането само на този текст не го прави работещ. \"Към него трябва задължително да има текстове, които да разпишат критериите, по които ние се произнасяме, рамката на нашето произнасяне, за да не бъде то субективно. Трябва да се разпише много ясно какви са задълженията на другите служби. За да може ние да бъдем финално произнасящата се институция преди подписване на сделката, трябва да разполагаме с информация от всички служби, които могат да бъдат полезни за изясняване на ситуацията. Само в този текст – това е преяждане с власт на регулатора. Аз искам да пазя авторитета му във функциите, които са му зададени по закон“, каза той.", "date": "2018.03.11", "title": "КЕВР: Сделката за ЧЕЗ няма да повиши цената на тока"}
{"url": "http://epicenter.bg/article/-quot-Novaya-gazeta-quot--Pastirskoto-vazmezdie--Vizitata-na-patriarh-Kiril-v-Balgariya-izostri-otnosheniyata-/149095/11/33", "text": "  На 140-годишнината от освобождението на България от османското иго, местните русофили мечтаеха да поканят президента Путин. Сънят не се сбъдна. Пристигна патриарх Кирил. По време на посещението и участието в празничните събития на най-високопоставения руски духовник избухна скандал, който и досега не е утихнал, пише \"Новая газета\".  Поводът беше репликата на патриарха на среща с българския президент. В отговор на думите на благодарност на Румен Радев, адресирани не само към руски, но и румънски, финландски, литовски, полски, украински и други воини, също участвали в Освободителната война, главата на Руската православна църква изрази \"разочарование, че е чул погрешна историческа интерпретация на събитията\".  Според Кирил не може да има \"политически и прагматични причини\", които да тълкуват мълчаливо или фалшиво ролята на Русия. Той добави: \"Ние сме за историческа истина, господин президент. Ние спечелихме тази историческа истина със собствената си кръв\".  На свой ред, президентът Радев, отбелязвайки, че уважава \"всяка капка кръв, пролята на българската земя\" и подчерта:  \"Ние ни най-малко не подценяваме приноса на руската армия в освобождението на България, но руската армия е мултинационална, а ние початаме паметта на всеки народ.\"  Изглеждаше, че двете страни се изказаха, взеха предвид противоположните гледни точки и темата е затворена. Въпреки това, назидателният тон на патриарх Кирил в духа на \"големия брат\", причини разгорещен дебат в българското общество как следва да се оцени отношението на Русия към България.  Трябва да се отбележи, че почвата за такива дебати беше добре подготвена от редица двусмислени изявления на руски официални лица. Когато президентът Путин се срещна с колегата си от Македония, той каза, че писмеността в Древна Рус е дошла от македнската земя, като напълно изтри историята на българската държава, в която по време на създаването на славянската азбука са живяли братята Кирил и Методий.  Новоизлюпеният вице-спикер на Държавната Дума Пьотр Толстой обиди българите, като каза, че Русия отдавна е купила България, защото руснаци са собственици на голяма част от българските недвижими имоти.  Говорителят на руското външно министерство Мария Захарова пък заяви, че през 1943 г. българските евреи са спасени от Холокоста не с най-героичните усилия на местната интелигенция и духовенство, а от Съветската армия, която по това време все още беше на хиляди километри от България.  Реакцията на българското общество към подобни изказвания винаги е била болезнена и недвусмислена: Кремъл, постоянно напомняйки ролята си на \"великия освободител\", се намесва във вътрешните работи на страната, без да зачита националната идентичност на българския народ. И този път, както отчитат българските наблюдатели, високият гост от Москва \"в юбилейната за националния празник година, хвърли сянка върху паметта на войниците (също християни), геройски загинали за свободата на България, и откри нова рана в руско-българските отношения.\"  Последва специално изявление на бившия президент на България Росен Плевнелиев, в което, между другото, се казва: \"Аз не съм съгласен с патриарх Кирил, който се прояви като наставник на официална вечеря в Светия синод и налагаше \"правилното тълкуване на историята\", което не е нищо повече от една манипулация на историята от страна на Русия. В няколко от моите изказвания предупредих за налагането на идеологията на президента Путин за агресивния панаславянски ортодоксален национализъм. Руската православна църква днес е изцяло подчинена на държавата и е неразделна част от амбициите на президента Путин за разпределяне сферите на влияние.\"  Не мина и без лични атаки срещу руския патриарх. Заместник министър-председателят Валери Симеонов, съпредседател на коалицията \"Обединени патриоти\" (ОП), в интервю за българска телевизия, нарече Кирил \"цигарен контрабандист\", \"второкласен агент на съветското КГБ\", който има \"личен джет и носи часовник за 30 хиляди евро.  Съратникът на Симеонов в ОП и лидер на известната със своята проруска ориентация националистическа партия \"Атака\" Волен Сидеров защити руския патриарх и настоя вицепремиерът публично да се извини на Кирил и да подаде оставка. Симеонов категорично отказа да се извини. Коалицията беше на прага на разделение, което може да се превърне в правителствена криза.  Не отмина без внимание от българските медии и анти-българската оргия, която организираха в Първи канал на руската телевизия в предаването на Владимир Соловьов на 6 март така наречените анализатори и експерти в областта на международната политика. Те обвиниха целия \"неграмотен\" български народ и обявиха, че властите в страната \"са предатели и разбойници\".  Те обвиниха лично президента Радев, че се е продал на Запада. И посъветваха българския народ да се отърве от своите владетели.  Апологетите на \"обсадената крепост\" и тезата \"навсякъде около нас има само врагове\" дори и не забелязват как в пропагандната си ярост отблъскват цели народи от себе си.  Но българите, въпреки факта, че не искат да поемат ролята на \"малкия брат\" завинаги, все още изпитват много топли чувства към руснаците, те обичат нашата култура, литература и музика. Те внимателно пазят паметниците и гробниците на руските войници и офицери, загинали в Руско-турската война.  На практика във всеки български град има улици, назовани от руски генерали и дипломати, и никой няма намерение да ги преименува.   Засега.    ", "date": "2018.03.11", "title": "\"Новая газета\": Пастирското възмездие. Визитата на патриарх Кирил в България изостри отношенията "}
{"url": "http://epicenter.bg/article/Urumov/149110/11/0", "text": "Шоковото събуждане беше необходимо. И трябваше да се събудим и да осъзнаем всички отровни еквилибристики и лъжи, които сме напоявали с мълчанието си и които тихо сме оставяли да цъфтят и да /ни/ връзват толкова много години наред. Днес ни предявяват сметката за всичките отровни мантри на /вече не толкова/ новия либерален окулт – тези сладникави лъжи, скрили в себе си толкова жлъч и разрушение, и смъртна омраза към човека. И с които лъжи ние се съгласявахме с думи или без думи, с действие или с бездействие. И – без никакво съмнение! – с недостатъчно ефективно противодействие. Държавата е лош стопанин, всичко трябва да е частно и ще е прекрасно – това е, което ви трябва, казаха ни либералните лъжци. Чудесно изглежда, отвърнахме ние. Това по-конкретно означава, че ние ще продадем изключително печеливши ключови сектори от икономиката за жълти стотинки, които ще са вас, и ще спечелим огромни комисиони, които ще са за нас, добавиха либералните лъжци. Ще крадем и ще лъжем, наметнати със синьото знаме с 12 звезди и ако вие сте против това, значи сте примитивни и прости, и сте лоши стопани, и сте против Европейския съюз. И ние останахме безмълвни пред тази тяхна наглост. Пазарна икономика, конкуренция и пазарно саморегулиране, пазарът е нещо съвършено – това е, което ви трябва, казаха либералните лъжци.   Това по-конкретно означава, че при пазара всичко е стока и всичко се купува и продава за пари, поясниха либералните лъжци. Cash is King, парица е царица, Мамонът е новият господар, добавиха лъжците. Правова държава и върховенство на закона – това е, което ви трябва, казаха либералните лъжци. Чудесно изглежда, отвърнахме ние.  които сме вършили, вършим и ще продължаваме да вършим, поясниха либералните лъжци. И ние останахме безмълвни пред тази тяхна наглост. Свободна журналистика и неприкосновеност на свободата на словото и частния предприемачески дух – това е, което ви трябва, казаха либералните лъжци. Чудесно изглежда, отвърнахме ние. Това по-конкретно означава, че ще получаваме грантове от американските леви, за да се правим на българските десни и да ви промиваме мозъците с педерастия, лесбийство и всякакви извращения, хранейки се с парите на нищо неподозиращите десни американски избиратели, избрали консервативен президент, когото ние яростно плюем с техните собствени пари. Не ви се вярва, но от 2011 досега сме получили и усвоили близо 5 милиона долара държавна помощ, за да се правим на свободни предприемачи в разрез с всички правила на пазарната икономика. И ние останахме безмълвни пред тази тяхна наглост. Свобода и права на човека – това е, което ви трябва, казаха ни либералните лъжци. Чудесно изглежда, отвърнахме ние. . Ако сте против привилегиите на лесбийките и педерастите, значи сте против свободата и правата на човека, казаха либералните лъжци. И ние останахме безмълвни пред тази тяхна наглост. Равенство на половете и борба с насилието над жени и домашното насилие – това е, което ви трябва, казаха либералните лъжци. Чудесно изглежда, казахме ние. Това по-конкретно означава, че едни джендър НПО-та ще обясняват на момченцата ви, че са момиченца, а на момиченцата – обратното. Това означава педофили да защитават правата на децата ви като полово объркани по рождение; лесбийки да защитават правата на жените ви като жертви по рождение и феминистки закони да смачкат мъжете ви като насилници по рождение, поясниха либералните лъжци. Ние искаме да притежаваме всичко, включително и вас самите, включително и бъдещето на децата ви – добавиха либералните лъжци. Всички лъжи на прехода са пред очите ни. Цялата изкривена, грозна псевдо етика на омагьосаното брюкселско-берлинско пространство е пред очите ни. Алчност, лъжи и самозабравяне! Европейски структури, овладяни от анонимни чиновници, които се държат като шефове с нас, техните…работодатели. Анонимни, нагли и безпардонни, самозабравили се надменни еврократи. Европейско правителство, раздаващо стотици милиони eвро на местни олигарси, сякаш са собствени спестявания на пияницата-европейски премиер, който ги вади от собствения си люксембургски долап. Европейски парламент с 14 /!/ заместник-председатели, които никой не знае какво точно правят, освен че получават огромните си заплати! Защо всъщност са толкова, на кого му трябват 14 заместник председатели?! Money for nothing and chicks for free?!  – „ако не правите, каквото ви кажем значи сте американски евангелисти/балкански примитиви/путинофили/прости българи/религиозни фанатици или всичко това заедно!“ Контролирали са ни само с поглед – както змия контролира жертвата си! Е, това време окончателно свърши. Дотук бяхме. Финито.   „За каквито искате инструменти ни смятайте. Може да ни разстроите /и вече го направихте!/, но не и да свирите на нас!“ Това казва Шекспировият Хамлет, разбрал за скритото коварство на властта. Днес вече имаме ясен отговор на неговия въпрос „да бъда или да не бъда“. Ние, българите, ще бъдем въпреки всичко досега! Ще бъдем заради бъдещето на децата си!", "date": "2018.03.11", "title": "Александър Урумов: Всички лъжи на прехода и на дребния шрифт"}
{"url": "http://epicenter.bg/article/Putin--Ne-sam-se-vkopchil-vav-vlastta--Nyama-da-promenyam-konstitutsiyata/149100/7/0", "text": "Руският президент Владимир Путин заяви, че няма намерение да променя конституцията, за да остане на власт и след 2024 г. Почти сигурно е, че Путин ще бъде преизбран на 18 март за четвърти президентски мандат, посочва Франс прес. \"Никога не съм променял конституцията и няма да го направя, за да ме уреди това и нямам такива намерения днес\", каза той в интервю за американската телевизия Ен Би Си. Така отговори на въпроса дали има намерение да последва примера на китайския президент, който се стреми към неограничен мандат. Путин дойде на власт през 2000 г. В периода 2008-2012 г. президент бе Дмитрий Медведев, а Путин бе премиер, а после отново се върна на президентския пост, въпреки протестите на опозицията. Путин отхвърли хипотезите, според които не може да напусне властта, защото това ще я изложи на опасност. \"Защо смятате, че след мен властта в Русия ще бъде обезателно упражнявана от хора, които са готови да разрушат всичко, което съм направил през последните години?\", каза Путин. Той увери, че още през 2000 г. е мислел за потенциален приемник. Запитан за опозиционера Алексей Навални, който не може да се кандидатира за президент заради присъда, за която той твърди, че е \"организирана от Кремъл\", Путин отказа да спомене името му и предпочете да говори за \"някои политически сили\". \"По принцип ценя, че те разкриват проблемите и това е добре, това е наистина справедливо. Но не е достатъчно за положителното развитие на страната. Абсолютно недостатъчно е. Защото привличането на вниманието върху проблемите, е не само недостатъчно, но дори и опасно, тъй като това може да доведе до разруха. А ние имаме нужда от съзиновидаване\", каза Путин. ", "date": "2018.03.11", "title": "Путин: Не съм се вкопчил във властта. Няма да променям конституцията"}
{"url": "http://epicenter.bg/article/Rumaniya-tseli-prisaedinyavane-kam-evrozonata-do-2024-godina/149102/7/0", "text": "Извънредният конгрес на управляващата в Румъния Социалдемократическа партия гласува за присъединяване на страната към еврозоната до 2024 г., предаде агенция Ройтерс. \"Трябва да бъдем смели и да разберем, че това е задължителна стъпка и единственият шанс за Румъния да седне на масата на богатите страни в Европа. Това е проект на национална солидарност\", каза пред делегатите на конгреса лидерът на партията Ливиу Драгня. По думите му суверенитетът на Румъния \"ще бъде защитен със законите, които ще приеме парламентът\". „При цялото ни уважение към западните страни, които съдействат за модернизирането на Румъния, националният суверенитет трябва да се определя в Румъния, а не в чужбина\", каза Драгня. „Румъния ще затвърждава стратегическото си партньорство със САЩ, развивайки икономиката. Имаме много добро партньорство в областта на отбраната, но Румъния има право да се възползва и от икономическата част на това партньорство. Изпълнихме всичките си военни задължения.\", добави той. Същевременно десетки демонстранти протестираха в Букурещ срещу Социалдемократическата партия, скандирайки \"Вие сте крадци\". Полицията задържа трима души за нарушаване на обществения ред.", "date": "2018.03.11", "title": "Румъния цели присъединяване към еврозоната до 2024 година"}
{"url": "http://epicenter.bg/article/Andzhelina-Dzholi-otkaza-Brad-Pit-ot-zhenite-/149115/10/0", "text": "    Анджелина Джоли подаде документи за развод в средата на септември 2016 г. във връзка с непримирими разногласия между нея и съпруга й, настоявайки съдът да й остави шестте деца. През юли 2017 г. тя разказа за последните си месеци с Брад Пит.", "date": "2018.03.11", "title": "Анджелина Джоли отказа Брад Пит от жените "}
{"url": "http://epicenter.bg/article/Kamila-mozhe-da-stane-kralitsa-na-Velikobritaniya/149104/7/0", "text": "Херцогинята на Корнуол Камила все пак може да стане кралица, когато принц Чарлз бъде коронясан за крал на Великобритания, съобщава днес английското издание „Дейли Мейл“.   Въпреки, че кралски източници от години отричат това, наскоро от сайта на Кларънс хаус (бел. ред. резиденцията на Чарлз и Камила) бяха изтрити всички твърдения, че Камила ще се нарича „принцеса консорт“ (бел.ред. съпруга на краля).   Сайтът на принц Чарлз също премахна изявление, направено преди сватбата на двойката през 2005 г. В него се казваше, че „херцогинята ще бъде известна като нейно кралско височество принцесата консорт, когато принцът на Уелс наследи трона“. Изявлението е премахнато и от биографията на Камила на сайта на Бъкингамския дворец. От Кларънс хаус заявиха, че съобщението е премахнато, защото този въпрос вече не вълнувал обществеността.   Твърденията на канцеларията на принца, че никой не се интересува от този въпрос обаче идват на фона на анкети, резултатите от които предполагат, че Камила няма да бъде толерирана като кралица. Допитване, направено миналата година показа, че две трети от британците смятат, че Камила не трябва да е кралица, а едва 19% вярват, че е подходяща за такава.   Когато двойката в крайна сметка се ожени преди 13 години, кампанията на обществото срещу Камила, аферата с която помогна за разпадането на брака му с любимата принцеса на британците Даяна, накара принц Чарлз да обяви, че тя ще бъде негова принцеса консорт.   Всъщност обаче той винаги се е надявал Камила да бъде неговата кралица, отбелязва изданието. Попитан от американска медия през 2012 г. дали съпругата му ще стане кралица, той казва: „Ще видим какво ще стане, нали така? Възможно е“. По-рано същата година 8-годишно момиченце попитало Камила: „Ще станеш ли кралица един ден?“, а нейният отговор бил: „Никога не се знае“.", "date": "2018.03.11", "title": "Камила може да стане кралица на Великобритания"}
{"url": "http://epicenter.bg/article/Bezos-e-nay-bogatiyat-chovek-v-sveta/149106/7/96", "text": "Притежателят на Amazon Джеф Безос е най-богатия човек в света. С повишаване стойността на акциите на Amazon с 60 процента през последната година личното богатство на 54-годишния Безос се удвои до повече от 110 милиарда долара, предава Франс прес, цитирана от \"Фокус\". Той задмина Бил Гейтс тази седмица по данните на списание Forbes, който разполага с 90 милиарда долара. „Винаги трябва да гледаш напред в бъдещето, ако не гледаш напред, бъдещето ще победи, винаги“, казва Безос. Джеф Безос има и други интереси освен компютърните технологии. „Човечеството е толкова напреднало технологично, че може да създава не само невероятни чудеса, но и проблеми с мащабите на цивилизации“. Той инвестира 42 милиона долара за построяване на 150-метров часовник, който може да работи точно десет хиляди години и се захранва с геотермална енергия.", "date": "2018.03.11", "title": "Безос е най-богатият човек в света"}
{"url": "http://epicenter.bg/article/Toplo--Slanchevo--Proletno/149096/2/0", "text": "Ще бъде предимно слънчево и почти тихо. Затоплянето ще продължи и максималните температури ще бъдат между 17 и 22 градуса, по морския бряг между 13 и 18 градуса, в София около 18 градуса.   Над Черноморието също ще е предимно слънчево, преди обяд с разкъсана средна и висока облачност, по-значителна по северното крайбрежие. Вълнението на морето ще е 1 - 2 бала. Слънчево ще е и над планините. Максималната температура на височина 1200 метра ще бъде 13 - 14 градуса, а на 2000 метра - около 6 градуса    В понеделник облачността над страната ще се увеличава и вплътнява. В Източна България все още ще духа умерен югозападен вятър и температурите ще са високи, дневните в повечето райони ще са около и над 20°. Към обяд от запад ще започнат превалявания от дъжд, които през нощта срещу вторник ще обхванат по-голямата част от страната.    Във вторник на повече места и повече като количество ще са валежите в източната половина от страната, в отделни райони и ще прегърми. Вятърът ще се ориентира от запад-северозапад и дневните температури ще се понижат.    В сряда ще има променлива облачност, по-често значителна, на места ще има и краткотрайни превалявания. Вятърът ще се запази. Температурите ще се понижат още малко и ще бъдат близки до обичайните. През следващите дни ще има променлива, по-често значителна облачност, на места с краткотрайни превалявания. Температурите ще се понижат още малко и ще бъдат близки до обичайните.   В петък ще започне затопляне.", "date": "2018.03.11", "title": "Топло. Слънчево. Пролетно"}
{"url": "http://epicenter.bg/article/Krastovden-e--Strog-post-e--Ne-se-yade-nishto-cherveno/149097/2/0", "text": "На 11 март Църквата чества третата неделя от началото на Великия пост, която е посветена на Св. Кръст и се нарича Кръстопоклонна.   Българската православна църква извършва поклонение на кръста Господен четири пъти в годината - на третата неделя от Великия пост, наречена Кръстопоклонна, на Велики петък, на 1 август и на 14 септември.   По традиция на Кръстовден се спазва строг пост, \"говеее се за кръста\" и не се хапва нищо червено, като червен пипер, домати, репички, червени ябълки и червено грозде.     На трапезата има само постни храни. Яде се зелник с праз лук, печена тиква, грозде. Най-възрастната жена в домакинството опича Кръстова пита (кръсташка) - обреден хляб с украса от кръст върху него.   За празника се раздават пресни пити – тази \"житна жертва\" умилостивява стихиите, за да дарят стопанина с берекет. На този ден професионален празник имат огнеборците и чакръкчиите, а имен ден: Кръстьо, Кръстина, Кръстил, Кръстила, Кръстилена, Кръстена, Кръстан, Кръстана, Кана, Кънчо,Криста,Кристина,Кристиян.", "date": "2018.03.11", "title": "Кръстовден е! Строг пост. Не се яде нищо червено"}
{"url": "http://epicenter.bg/article/Dnes-e-poklonenieto-pred-obichaniya-aktyor-bate-Nikolay/149098/2/0", "text": "Поклонението пред актьора Николай Николаев – бате Николай, е днес от 11 ч. в централното фоайе на Народния театър „Иван Вазов”. Актьорът почина на 6 март на 77 години след инсулт.   \r\n \r\n \r\n \r\n \r\n", "date": "2018.03.11", "title": "Днес е поклонението пред обичания актьор бате Николай"}
{"url": "http://epicenter.bg/article/Balgarskata-pravoslavna-tsarkva-pochita-Sv--Sofroniy-episkop-Vrachanski/149099/2/0", "text": "Православната църква прославя Светия и Животворящ Кръст господен - Кръстопоклонна неделя“.     В този ден се чества паметта на Св. Софроний патриарх Йерусалимски. Българската православна църква почита и нашия роден сетител - св. Софроний епископ Врачански.   Знаменитият деец на Българското възраждане е роден в Котел през 1739 г. и получил кръщелното име Стойко Владиславов. Останал кръгъл сирак на единадесет години, той израснал в недоимък и учил в местното килийно училище. Отличавал се с вродени способности и високи нравствени качества. Оженил се едва 18-годишен, а на 1 септември 1762 г. бил ръкоположен за свещеник.   През 1765 г. се запознал с Паисий Хилендарски и преписал неговата „История славянобългарска\". През 1774 г. прекарал шест месеца на Света гора, а после доста се скитал немил-недраг из поробеното си отечество. През 1794 г., вече овдовял, той се замонашил в Арбанаси и два месеца бил игумен на Капиновския манастир „Св. Никола\".   На 17 септември с. г. бил хиротонисан и изпратен за епископ във Враца. Прекарал десетгодишна архипастирска дейност в бурни и смутни времена, винаги ревностен и усърден сред своите пасоми.   Бил изряден народен църковен пастир с високо съзнание за дълг и отговорност. Още като свещеник в Котел той се оформил като способен църковен писател - преписвач на богослужебна книжнина и на дамаскини, автор на оригинални нравоучителни произведения („Житие и страдания грешнаго Софроний\", „Кириакодромион сиреч Неделник\") и др.   Починал на 13 септември 1813 г. в Букурещ. Канонизиран от Светия синод на Българската православна църква на 31 декември 1964 г. с Протокол N 23 с календарна прослава на именния му ден (денят на неговия патрон - св. Софроний Иерусалимски) - 11 март. ", "date": "2018.03.11", "title": "Българската православна църква почита Св. Софроний епископ Врачански"}
{"url": "http://epicenter.bg/article/Nikolay-Vasilev--S-nyakolko-obazhdaniya-na--quot-Dondukov-quot-1-sdelkata-s-ChEZ-mozhe-da-bade-razvalena/149101/2/0", "text": "Учуден съм, че един министър от партия, принадлежаща към ЕНП, се изказва против приватизацията по принцип. Това каза пред Нова телевизия бившият вицепремиер Николай Василев по повод думите на министъра на енергетиката в оставка Теменужка Петкова, че проблемите в ЧЕЗ са вследствие на приватизацията на ЕРП-тата, започнала по време на кабинета „Сакскобургготски“.   „То всичко сигурно е следствие от хан Аспарух“, коментира Василев.   По думите му, сделката с ЧЕЗ за приватизация на електропреносната мрежа е „една от най-добрите сделки в България изобщо“, тъй като от нея са получени над 1,5 млрд. лв.   „Ако някой критикува приватизацията, не трябва да е тази“, заяви той.   „Това нищо общо няма с националната сигурност“, категоричен беше Василев и даде пример с приватизацията на БТК и наличието днес на три частни телекома.  „Няма да имаме ток ли? Това е абсурд“, заяви бившият министър.   Според него, регулацията е безкрайно по-ясна, когато компанията е в частни ръце.   „Ако държавата вдига цените, тогава всички излизат пред прозорците на Министерски съвет и искат евтин ток“, обясни Василев.   По отношение на сделката с ЧЕЗ преди повече от 10 години той посочи: „Критериите за участие бяха поставени изключително високо – нямаше РМД-та, офшорки и други маймунски компании“.     Той постави въпроса защо през последните години в този сектор и в други сектори много от западните компании, дошли у нас преди години, искат да си тръгнат. И изтъкна, че това е доказателство, че имиджът на страната не е много добър.     „За мен в държавата във всички тези сектори трябва да има 0% участие“, заяви Николай Василев.     Относно сделката между ЧЕЗ и „Инерком“ Василев коментира: „Има хора в държавата, които знаят кой стои зад г-жа Върбакова, а ние не знаем. Ако държавата не се намеси, сделката ще се разпадне“.   „С няколко обаждания от „Дондуков“ 1 тя може да се развали. Аз не знам дали трябва да се развали, защото не знам кой стои зад нея“, добави той но изтъкна, че ако се намеси, тя ще помогне на една неизвестна група хора да купят компанията с държавни пари.   По думите на Василев, има три варианта за действие: държавата просто да се оттегли от сделката, което той счита за най-правилно; да се намеси и да я спре или да я остави да се случи, като тя би могла да се разпадне от самосебе си.   „Едно е сигурно за мен – че държвата не трябва да учааства в сделката“, заяви Николай Василев.", "date": "2018.03.11", "title": "Николай Василев: С няколко обаждания на \"Дондуков\"1 сделката с ЧЕЗ може да бъде развалена"}
{"url": "http://epicenter.bg/article/Voynata-se-ozhestochava--Raeva-sreshtu-Robeva--Lazhe--Manipulra--Destabilizira-natsionalniya-otbor/149103/2/0", "text": "„Не на всяко дете у нас се дава възможност да се състезава. Няма селекция. Гимнастичките от националните отбори не се избират, а се посочват. Победителите от национални първенства не се приемат с мотива, че не отговаряли на международните стандарти”. Това каза пред Нова ТВ треньорът по художествена гимнастика Нешка Робева, с което запали нова война в гимнастиката ни. Робева вече е наставник на германския национален тим. Категорична е обаче, че продължава да работи за българския спорт чрез децата на „Левски”. „Смятам, че те ще влязат в национален отбор рано или късно”, смята Робева. Нешка признава, че се чувства нежелана в България, но чувства, че има сили и желание да работи. Затова приела предложението, дошло от Германия.„Направих две композиции за тях, но не смятам, че са готови за голямо състезание”, казва още Робева. По нейно мнение тимът е „закаран до дъното” от предходната си треньорка, която също е българка. „За миналата година те са на последно място в Европа. Сега работят много сериозно, и то по руски модел”, каза още треньорът.   Думите й предизвикаха гневна реакция на Илиана Раева.   Утре, БФХГ ще излезе с официално съобщение до медиите във връзка с поредните манипулации на Нешка Робева, направени днес в участието й по телевизията. Ще бъдат показани всички официални документи за начина, по който се прави селекцията на национални отбори. Ще предоставим всички официални отговори на нейните писма, за които днес Нешка Робева не почувства неудобство да излъже, че няма такива, забравяйки, че си ги публикуваше в страницата си във фейсбук. Разбира се, разбираемо не публикува последното, което ние ще публикуваме.   Недопустимо за треньор като Нешка,   дни преди най-важното ни състезание този месец - Световната купа в София!   Недопустимо за треньор като Нешка, който се опитва да дестабилизира с манипулации пред обществото здравата обстановка в националния ни отбор в дни, в които както ние, така и многобройните ни фенове се радваме на възхода на талантливите ни момичета и завоюваните от тях златни медали от началото на тази година! Недопустимо и твърде жалко,  , без капка свян, че изопачаваш както си искаш фактите. Нешка Робева не спира да говори срещу дейността на БФХГ и да се опитва да пречи и дестабилизира обстановката преди старта ни на големите и отговорни състезания. Тя живее в един свят, в който смята, че “всички обвиняеми” ще мълчат, че няма да и отговорят и ще подминават поредните и манипулации, както през годините. Е, не всички сме от нейния свят, а аз със сигурност. Всички, които я познаваме добре знаем, защо е избрала точно сега, дни преди световната купа в София да напада отново работата на федерацията... Но всичко има някакви граници, дори лъжите на Нешка Робева!  ", "date": "2018.03.11", "title": "Войната се ожесточава! Раева срещу Робева: Лъже! Манипулра! Дестабилизира националния отбор"}
{"url": "http://epicenter.bg/article/DBG-zamrazyava-chlenstvoto-si-v-Reformatorskiya-blok/149108/2/48", "text": "Партия „Движение България на гражданите“  ДБГ  замразява членството си в Реформаторски блок и няма да участва в органите на управление на коалицията, съобщиха от пресцентъра на партията. Решението е взето от Националния съвет на партията, като поводът е липсата на опозиционност в политиките на Блока.   ДБГ поставя няколко условия, които, ако не бъдат изпълнени в рамките на един месец, ще са причина за напускане на коалицията. От ДБГ настояват за незабавна оставка на премиера Бойко Борисов и \"корупционното му управление\". От партията искат предсрочни избори и създаване на антиГЕРБ коалиция и на \"антиГЕРБ общности по места, които да са в основата на алтернатива на наложеното от ГЕРБ задкулисно управление\".   Настоява се и за изготвяне на реформаторска платформа с акцент върху смели действия в сектор сигурност, за повишаване на доходите, подобряване образованието и ефективна борба с корупцията.   От ДБГ оценяват, че в страната има необходимост от силна демократична общност, която е готова да се противопостави на \"пълзящата диктатура на ГЕРБ, пренесена в общините през феодалния модел на управление\".   В решението на Националния съвет на партията се посочва, че има опити на част от членовете в Реформаторския блок да легитимират и защитават грешни решения от страна на управляващите, в това число и срещи между членове на РБ и представители на правителството, противно на всички принципи и решения на коалицията. От партията смятат, че има недостиг на политическа воля за изграждане на реформаторски общности по места, които да се противопоставят на корупционния и феодален модел на управление на общините.", "date": "2018.03.11", "title": "ДБГ замразява членството си в Реформаторския блок"}
{"url": "http://epicenter.bg/article/Nad-700-kazanlachani--zaedno-s-Dragomir-Stoynev--sa-protiv-sdelkata-za-ChEZ-Balgariya/149111/2/0", "text": "Над 700 граждани се подписаха в Казанлък в подписката за разваляне на сделката за ЧЕЗ България, стартирала първа в Града на розите. Жителите на Казанлък се включиха в националната гражданска инициатива с искането държавата да отмени сделката.   „Кажете ни какво остава скрито за нас, ту има документи – ту няма, говори се за арбитраж, за претенции срещу държавата ни, всичко това ще тежи на нас, българите, затова сме тук, за да кажем „стига”, с тези думи множество граждани посрещнаха зам.-председателя на ПГ „БСП за България” Драгомир Стойнев и депутатите Донка Симеонова и Георги Гьоков на една от централните казанлъшки улици.   „Тази сделка е пример на едно голямо задкулисие, явно е, че този, който вземе тази сделка, ще работи против държавата и ще свидетелства за чешката компания на големия арбитраж, който ЧЕЗ водят. Това показва, че държавата просто липсва и ние искаме народът да се събуди. Тази сделка трябва да бъде отменена и държавата отново и изцяло да си върне контрола без да има други акционери върху електроразпределителното дружество”, каза Стойнев. Според него все едно местната гумаджийница да купи БМВ, случаят е аналогичен – една малка фирма, без история, никой не я знае, и изведнъж купува едно от големите енергийни предприятия в страната.   „Затова ние искаме да застанем заедно, да покажем че има държава, има народ, който не може повече да търпи подобни своеволия на управляващите, които зад гърба на българските граждани, правят далавери, да се подпишем и да кажем НЕ!”, категорични са народните представители.   Те благодариха на гражданите, на младите, на общинските съветници на левицата и на социалистите за инициативността и активността им. По думите на депутати и граждани държавата може да бъде добър стопанин, но лошото е, когато се обвързва с мафията - „Да спрем паралелната държава, като будни български граждани, които искаме да има справедливост”. „Тази подписка става мащабна в цялата страна, защото, ако днес е ЧЕЗ, утре може да са другите дружества, и това е част от държавната ни сигурност”, категорични са депутатите.", "date": "2018.03.11", "title": "Над 700 казанлъчани, заедно с Драгомир Стойнев, са против сделката за ЧЕЗ България"}
{"url": "http://epicenter.bg/article/Zhiteli-ot-Skravena-se-vklyuchiha-v-podpiskata-sreshtu-prodazhbata-na-ChEZ/149112/2/48", "text": "Жители на Скравена се включиха в подписката срещу продажбата на ЧЕЗ. С тях се срещнаха народните представители от ПГ на \"БСП за България\" Стоян Мирчев и Иван Ченчев. „Парламентарната ни група иска с подписката на „Национална гражданска инициатива държавата да отмени сделката ЧЕЗ България”, да отстоява държавата, която да се върне в услуга на гражданите”. Това каза Иван Ченчев по време на среща с членове и симпатизанти на БСП в Скравена.   „Тук не става въпрос за никаква национализация. С нужните законови мерки, държавата е необходимо да си придобие контрола, защото тук става въпрос за национална сигурност”, добави Ченчев и припомни как управляващите са спрели проекта „Белене”.\"Политически ни опоненти се опитват да внушат, че това е една частна сделка между два частни субекта. Ние не искаме Гинка да благоволи да отстъпи от нейния дял и да влезе държавата, наясно между какви субекти влиза-някакви офшорки и Гинка”, коментира казуса народният представител Иван Ченчев   „Политиката на ГЕРБ и Бойко Борисов е омръзнала на хората и те казаха на протеста „До тук!”. Така депутатът Стоян Мирчев обобщи резултата от народното недоволство пред Министерския съвет преди дни. „С подписката искаме да кажем, че държавата трябва да стъпи там, където й е мястото. Може би връщането на ЧЕЗ е първата крачка, защото ако държавата няма собствени източници на приходи, освен данъците, тя няма как да изгради нормална социална система, система на здравеопазването, на образованието и т.н.”, посочи Мирчев.   По думите му сделката с ЧЕЗ е събудила редица притеснения. Според последните социологически проучвания- над 80 % от хората казват, че тази сделка не трябва да я има”, посочи Мирчев. Според него позицията на БСП отговаря на позицията на мнозинството българи. Депутатът заяви, че Унгария е национализирала електроразпределителните дружества. „Ние не искаме това, ние искаме, на чисто пазарен принцип, държавата да се върне. От самото начало на скандала Бойко Борисов от сутрин до вечер ръси лъжи. Това означава, че той е пряко обвързан с тази сделка и се чуди как да си прикрие следите”, коментира Мирчев.", "date": "2018.03.11", "title": "Жители от Скравена се включиха в подписката срещу продажбата на ЧЕЗ"}
{"url": "http://epicenter.bg/article/Nad-400-rusentsi-poiskaha-razvalyane-na-sdelkata-s-ChEZ-za-chasove/149113/2/48", "text": "Над 400 подписа за отмяна на сделката с „ЧЕЗ България” събраха русенските социалисти в центъра на града за часове. Подписката е национална инициатива на БСП и ще продължи в цялата страна през следващите няколко дни. Да подкрепи кампанията днес беше и народният представител Пенчо Милков.   Той призоваваше русенци да се включат и да участват в нещо реално, за да може интересите на близо 3 милиона българи да бъдат защитени. Пунктът пред Съдебната палата в центъра на дунавския град ще работи и днес .   Подписи се събират и в населените места от областта. Който желае да подкрепи инициативата в тях, може да потърси информация в общинските съвети на социалистическата партия.", "date": "2018.03.11", "title": "Над 400 русенци поискаха разваляне на сделката с ЧЕЗ за часове"}
{"url": "http://epicenter.bg/article/Gen--Kircho-Kirov-za-domashniya-arest--Az-sam-unizen--Delata-sreshtu-men-sa-politicheski/149116/2/0", "text": "\"Унизен съм. Аз имам самочувствието на български генерал\", каза в предаването \"Тази неделя\" на бТВ бившият шеф на разузнаването ген. Кирчо Киров по повод домашния си арест. За пореден път той каза, че делата срещу него са политически и като изпълнител той посочи сегашния шеф на ДАР Драгомир Димитров.   \"Вярвам, че тези средства, за които ме осъдиха са отишли по тяхното предназначение. Аз не съм съставил нито един документ.  Не съм злоупотребявал с пари. Длъжен съм да кажа пред целия български народ, че аз не само че не съм присвоил тези пари, но не съм ги виждал. Считам за неприемлива присъдата от 15 г.\", обяви ген. Киров. Той се зарече, че ще докаже своята невинност.   \"Изкушавам се от мисълта, че много неща от добрите практики в разузнаването са запазени\", каза бившият разузнавач номер едно. Спореднего задълженията на държавата към работещите за разузнаването по света приключват с тяхната физическа смърт, а не с излизането им от службите.", "date": "2018.03.11", "title": "Ген. Кирчо Киров за домашния арест: Аз съм унизен. Делата срещу мен са политически"}
{"url": "http://epicenter.bg/article/Rusiya-izrobva-hiperzvukovite-raketi--Kinzhal-/149107/7/97", "text": "Русия изпробва успешно хиперзвуковите ракети „Кинжал“, предава ТАСС. Изтребител -прехващач МиГ-31 на Военнокосмическите сили на Русия е изпълнил учебно-боен пуск на хиперзвукова аеробалистична ракета „Кинжал“, която е попаднала в целта на полигона, съобщава Министерство на отбраната на Руската федерация.   Самолетът е излетял от летище в Южния военен окръг в рамките на опитно-бойно дежурство. „Пускът е минал нормално и хиперзвуковата ракета е поразила целта на полигона‘ се казва в съобщението. Комплексът „Кинжал“ е предназначен за унищожение на наземни и морски цели. Създаден е на база на самолета МиГ-31, който е снабден с високоточна хиперзвукова ракета, която гарантира нанасяне на удари по цели разположени на повече от 2 000 километра без да попада в обсега на противниковата противовъздушна отбрана.", "date": "2018.03.11", "title": "Русия изробва успешно хиперзвуковите ракети „Кинжал“ (видео)"}
{"url": "http://epicenter.bg/article/Si-Dzinpin-veche-e-pozhiznen-prezident-na-Kitay/149120/7/0", "text": "Парламентът на Китай одобри с почти пълно единодушие промени в конституцията, с които се премахва ограничението върху броя мандати за председателя (президента) на КНР.   Промяната означава, че президентът Си Дзинпин ще може да остане на поста си неограничено дълго.   От участвалите във вота близо три хиляди членове на Общокитайското събрание на народните представители 2958 гласуваха „за”, двама се обявиха „против”, трима се въздържаха, а една бюлетина бе невалидна.   Миналия месец управляващата Китайска комунистическа партия предложи тази конституционна реформа и нямаше съмнение, че послушният парламент ще я одобри, посочиха Ройтерс и Асошиейтед прес.   Реформата слага край на системата, наложена през 1982 г. от бившия китайски лидер Дън Сяопин с цел да не се повтарят занапред кръвопролитията през пожизнената диктатура на Мао Дзедун и в частност хаотичната Културна революция от 1966 – 1976 г.   Преминаването към еднолично управление на Си засилва опасенията, че Пекин подкопава опитите да се осуетят крайностите на автократичното управление и да се изработи стабилна и предвидима регулация в икономиката.", "date": "2018.03.11", "title": "Си Дзинпин вече е пожизнен президент на Китай"}
{"url": "http://epicenter.bg/article/Vladimir-Putin--Dyado-beshe-gotvach-na-Lenin-i-Stalin/149129/7/97", "text": " Президентът на Русия Владимир Путин разказа, ме дядо му по бащина линия Спиридон Путин е бил готвач на Владимир Ленин и Йосиф Сталин, а другият му дядо през Първата световна война е проявил състрадание към врага, съобщава БГНЕС.   „Да, дядо беше готвач първо за Ленин, а после за Сталин в една от вилите в Подмосковието”, разказва Путин в новия филм на журналиста Андрей Кондрашов „Путин”, който е достъпен в социалните мрежи \"ВКонтакте\" и \"Одноклассники\".   Президентът каза, че лично не е ходил в тези резиденции, но „татко ми е разказвал, че когато дядо още работел за Сталин, му е ходил на гости и са го пускали там, а той наблюдавал случващото се”. Путин разказва, че след смъртта на Сталин дядо му Спиридон работел и живеел със съпругата си в почивен дом на московския градски комитет на КПСС в Илинское. „Много е изненадващо, че не са ги репресирали. Очевидно, точно обратното, ценили са ги, давайки си сметка, че това са хора, на които може да се разчита”, отбелязва Путин.   Спомняйки си за дядо си по майчина линия Иван Шеломов, президентът разказва, че е бил на руско-австрийския фронт през Първата световна война. „Той видял, че в него от отсрещния окоп се прицелва войник от армията на противника и дядо стрелял пръв”, разказва Путин. После Шеломов чул стоновете на ранения австриец от вражеския окоп, допълзял до него и превързал раната вместо да го довърши с изстрел, а войникът за благодарност му целунал ръка.   Путин заключава, че състраданието е присъщо на руския човек. „Мисля, че това е много характерна черта на нашия манталитет”, посочва руския държавен глава.", "date": "2018.03.11", "title": "Владимир Путин: Дядо беше готвач на Ленин и Сталин"}
{"url": "http://epicenter.bg/article/69--ot-rusnatsite-sa-gotovi-da-glasuvat-za-Putin/149131/7/97", "text": "Електоралният рейтинг на руския президент Владимир Путин, който на 18 март ще се бори за нов мандат като независим кандидат, възлиза на 69 на сто. Прогнозният му изборен резултат е между 69 и 73 на сто. Това сочат резултатите от анкета на Общоруския център за проучване на общественото мнение (ВЦИОМ), цитирани от ТАСС. В класацията по електорален рейтинг следват Павел Грудинин от компартията със 7 на сто, либералдемократът Владимир Жириновски с 5 на сто и кандидатката на \"Гражданска инициатива\" Ксения Собчак с 2 процента.   По един процент одобрение имат лидерът на \"Яблоко\" Григорий Явлински и лидерът на \"Руския общонароден съюз\" Сергей Бабурин, а под един процент получават останалите кандидати.  Според ВЦИОМ прогнозните резултати са 69-73 процента за Путин, 10-14 на сто за Грудинин, 8-12 процента за Жириновски, 2-3 на сто за Собчак и под един процент за останалите. Проучването обхваща 4000 души, анкетирани по телефона в дните от 5 до 7 и 9 март.", "date": "2018.03.11", "title": "69% от руснаците са готови да гласуват за Путин"}
{"url": "http://epicenter.bg/article/Putin--Krim-nyama-da-bade-varnat-na-Ukrayna-pri-nikakvi-obstoyatelstva/149133/7/97", "text": "Руският президент Владимир Путин заяви, че връщането на Крим в границите на Украйна не е възможно при никакви обстоятелства, съобщава TAСС. В рамките на интервю за филма на Андрей Кондрашов „Путин“, разпространено в социалните мрежи, на въпроса дали е възможно полуостровът да се върне в границите на Украйна, руският държавен глава отговори: „Вие с всичкия си ли сте? Няма такива обстоятелства и няма да има никога“.   „Путин” е дело на журналиста Андрей Кондрашов, който е говорител на предизборната кампания на президента. Той включва интервюта с редица съюзници на руския лидер между които – бившият германски канцлер Герхард Шрьодер и приятелят от детинство челист Сергей Ролдугин.   Потайният главен изпълнителен директор на гиганта „Роснефт” Игор Сечин казва, че е работил под ръководството на Путин в различно качество почти 30 години и президентът е „много внимателен човек”.   „Честно казано, не зная да е правил и една грешка през всичките тези години”, казва Сечин в един от редките си публични коментари. Във филма Путин говори за всичко – от семейството и детството до любовта и щастието и казва, че може да прощава. „Но не всичко”, добавя бързо президентът и уточнява, че не може да прости предателство. Очаква се Путин да получи около 70 процента от гласовете при избирателна активност от над 60 на сто, според държавни социологически допитвания.", "date": "2018.03.11", "title": "Путин към журналист: Вие с всичкия си ли сте? Никога няма да върнем Крим на Украйна"}
{"url": "http://epicenter.bg/article/Voyna-ili-pregovori--razvedki-i-senatori-preduprezhdavat-Tramp/149114/11/33", "text": "        ▪    ▪    ▪ решението за изпращане допълнително на още една бригада на САЩ в Европа и военновъздушни сили;   ▪ увеличаване на американското военноморско присъствие в Черно море;   ▪ ответните мерки на Русия с разполагане на системите «Искандер М» в Калининград и Крим;   ▪    ▪      ▪    ▪ идеята за ново малко НАТО с участието на Украйна, Грузия и Молдова; ▪    ▪    ▪    ▪        ▪    ▪    ▪                           ", "date": "2018.03.11", "title": "Война или преговори: разведки и сенатори предупреждават Тръмп"}
{"url": "http://epicenter.bg/article/Shefkata-na-firmata-na-Ginka---quot-Inerkom-quot--ne-mozhe-da-vdigne-tsenata-na-toka/149132/4/0", "text": "\"Интерком\" не може да вдигне цената на електрическата енергия, която се определя по строг механизъм от Комисията за енергийно и водно регулиране (КЕВР). Това каза председателят на Съвета на директорите на \"Инерком България\" ЕАД Милена Стоева, предаде БГНЕС.   „Цената е разходоопределяща. Прогнозният размер на инвестициите, които се правят за подобряване на услугата и инфраструктурата за следващия регулаторен или ценови период, които предвиждаш да направиш, са включени в цената, която КЕВР ще определи за мрежовите услуги, които предоставя разпределителното предприятие. Разбира се, във формулата има и други ценообразуващи елементи, но това е принципът”, обясни Стоева.   „От 20 години насам единственият начин КЕВР да одобри повишаването на цената е по един много прост механизъм: дружествата ЧЕЗ, Енерго про и ЕВН правят постоянни инвестиции в подобряването на инфраструктурата, в мрежите, в качеството на тока, монтиране на нови електромери и т.н. Всички тези инвестиции се преглеждат внимателно от регулатора и той казва: \"Вие тази година сте направили 50 или 100 милиона инвестиции и съответно това може да повлияе върху потенциално вдигане на цената”, обясни от своя страна Веселин Захариев от \"Мейн Кепитал\" – финансов консултант по сделката за закупуването на българските активи на ЧЕЗ.   „Електроразпределението и електроснабдяването са едни от най-регулираните бизнеси в България и подлежат на контрол, по отношение на сигурността на доставките от КЕВР. В такава среда компаниите работят в строго определена рамка и при спазване на строги изисквания, които гарантират на първо място интересите на потребителите”, категоричен е Захариев. Той уточни, че при нарушение качеството на услугите и доставките, държавният регулатор може да реагира светкавично и да вземе мерки, за да се гарантира услугата.   „Ние ще влезем в разпределителното предприятие при вече одобрени цени, които не сме договаряли и то за три години напред. Въпреки това сме спокойни, защото знаем, че ЧЕЗ управлява бизнеса си по нормален начин и те напълно професионално подхождат при изготвянето на ценовите заявления, по отношение на цени и инвестиции”, каза още Веселин Захариев.   „Строго регулираната дейност на КЕВР позволява постоянен контрол. Това беше ясно казано и от председателя на КЕВР доц. Иван Иванов. И на пресконференцията, която даде, и на публичното изслушване, което имахме в парламента. Има достатъчно много рамки и рестрикции, както за извършването на дейността, така и за неизвършването й. Всяко неизпълнение на регулирана дейност e нарушаване на лицензията и би довело до мигновени действия от страна на КЕВР”, заяви Милена Стоева.      * Купувачът на ЧЕЗ е \"Инерком България\" * Министърът на енергетиката подаде оставка заради приятелство със собственика на фирмата. „Не искам по никакъв повод да се коментират някакви отношения и да има поводи за съмнения за сделката, да се намесва името на премиера. Смятам, че достойната постъпка е да се подаде оставка”, заяви Петкова. * Премиерът разпореди ДАНС и НАП да проверят сделката за ЧЕЗ * Гинка Върбакова, \"Инерком\", пред NOVA: \"Аз съм крайният собственик\"  * Президентът Румен Радев поиска проверка на сделката с аргумента, че тя засяга националната сигурност * Сделката още не е финализирана и предстои да бъде одобрена от съответните органи        * Управляващите заявиха, че държавата има механизми да провери сделката и да защити интересите на потребителите.", "date": "2018.03.11", "title": "Шефката на фирмата на Гинка: \"Инерком\" не може да вдигне цената на тока"}
{"url": "http://epicenter.bg/article/Angelkova-reklamirala-Balgariya-na--Oskarite--kato-turisticheska-destinatsiya/149141/4/0", "text": "Приятели, актьори от Холивуд, са поканили министъра на туризма Николина Ангелкова да присъства на церемонията по раздаването на \"Оскарите\". Това се казва в отговор на въпрос на в. \"Сега\" до министерството. Макар оттам да не уточняват кои са актьорите, отново се повтаря, че министър Ангелкова е пътувала в лично качество и сама е платила разходите за събитието.  В писмо до министерството изданието е попитало министър Ангелкова не само по чия покана бе в Холивуд и какви са разходите по пътуването, а и има ли поети ангажименти от нейна страна по време на срещите и какви са те. Това стана, след като министърът разпространи в социалните мрежи снимки от участието си в церемонията на 4 март. \"Пътуването е в лично качество и на собствени разноски, но това не й е попречило да презентира във всеки подходящ момент предимствата на България и българите и да изтъква възможностите на туризма ни да предлага качествени услуги през четирите сезона. Така според нас би постъпил всеки българин, поканен на такова място\", се казва в отговора.   Министърката се надявала, че темата е приключена. В отговора пише още, че министър Ангелкова нееднократно е подчертавала значението на киното за развитието на туризма, като е давала примери с опита на различни страни. Тя високо оценява и възможностите на България да бъде предпочитана локация за производство на филми с чуждестранно и българско участие. След посещението си в САЩ в сряда и четвъртък миналата седмица Николина Ангелкова бе на международното туристическо изложение в Берлин. В събота и неделя бе в Москва също на международно изложение. В руската столица тя отчете, че над 19 хил. руски туристи са избрали България за зимна почивка за два месеца и че в момента се разработват 7 дестинации за спа туризъм.", "date": "2018.03.11", "title": "Ангелкова рекламирала България на „Оскарите“ като туристическа дестинация"}
{"url": "http://epicenter.bg/article/Makedoniya-arestuva-4-balgari-za-trafik-na-migranti/149125/3/0", "text": "Четирима български граждани бяха задържани в Македония за трафик на мигранти, съобщава Македонската информационна агенция. Четиримата са се опитали в събота да превозят с микробус осем нелегални мигранти от Афганистан и Шри Ланка през граничния пункт „Богородица“, но са били задържани от полицията. „При извършени допълнителни проверки на превозното средство от полицейски и митнически служители, в специално направен тайник в горната част на автомобила са отрити осем нелегални мигранти от мъжки пол, на възраст от 18 до 41 години. Петима от тях са от Шри Ланка и трима от Афганистан“, съобщиха от македонското вътрешно ведомство. Мигрантите са разкрили, че техните превозвачи са ги взели от Атина след заплащане на такса, като е трябвало да ги откарат до Италия. Четиримата мъже ще прекарат осем дни в ареста, съобщиха от агенция Фокус.", "date": "2018.03.11", "title": "Македония арестува 4 българи за трафик на мигранти"}
{"url": "http://epicenter.bg/article/Valeri-Simeonov--DPS-sanuva--mokri-sanishta--koalitsiyata-nyama-da-se-razpadne-/149126/2/48", "text": "„По принцип ДПС е партия на дървените философи, които боравят с купешки приказки, чуждици и шаблони, които самите те не разбират. От ДПС колкото и да дрънкат, каквото и да пеят, каквито и маанета да припяват, мога да Ви уверя, че в момента няма никаква ситуация те даже да сънуват \"мокри сънища\" за връщане във властта. Няма нито ситуация, нито скоро ще имат този шанс. Това каза вицепремиерът Валери Симеонов в интервю за в. \"Банкер“ по повод амбициите на ДПС да влезе в управлението на държавата, независимо дали след преформатиране на правителството и коалицията, или след предсрочни избори.   За напрежението в коалицията \"Обединени патриоти\" в последно време Симеонов обясни, че  когато се работи, се появяват разминавания и има търкания.   \"Сигурен съм, че и занапред ще има търкания. Някои са преодолими, други - не. Някои са от значение за работата на коалицията, други са все по-малко значими. Нали се сещате, че няма как коалицията да се разпилее заради една Катя Анева (пиарката на ВМРО - б.ред.) например\", коментира вицепремиерът и лидер на НФСБ.   \"Журналистите, образно казано, са пиранки в мътна Амазонка, които настървено търсят някаква плячка. Оставете какво приказват медиите. Много по-важно е каква работа върши малката коалиция и каква работа върши голямата. След две, три, четири седмици всички приказки за напрежение в нашата коалиция ще бъдат забравени. И хората няма да преценяват за тези четири години работа дали сме се карали, или сме се обичали. А ще преценяват какво сме свършили. Това е най-важното. Трябва да се подчертава, че тази коалиция работи и бих казал - по най-успешен начин. За десет месеца са направени неща, които не са станали за 29 години. И някак си хубавите неща - положителните, успехите да остават удавени в калта на опозиционното плюене. Това ми е болно на мен\", допълни Валери Симеонов.   По думите му един от безспорните успехи е миграционната политика. \"Между другото, някой отчита ли, че в България няма имигранти? Що така бързо го забравихме? Най-малък е мигрантският поток в България - нулев, в сравнение с всички държави в ЕС. Даже в Швеция, във Финландия има много повече бежанци, отколкото в у нас.  Някой да го забелязва това нещо? То е успех на правителството, на това правителство. Всички тези неща отиват на кино, като започнем да се занимаваме с поредните фобии на политическата Шушана, на чалга звездата, която води опозицията от скандал на скандал. Обидно е, дребнаво е\", заяви вицепремиерът Симеонов.", "date": "2018.03.11", "title": "Валери Симеонов: ДПС сънува „мокри сънища“, коалицията няма да се разпадне!"}
{"url": "http://epicenter.bg/article/Chetirima-dushi-organiziraha-flashmob-pred-tsentralata-na-GERB/149127/2/0", "text": "Протестен флашмоб в София срещу Гинка Върбакова, срещу сделката за ЧЕЗ и срещу корупцията в България, предаде БТВ.   Адвокат, скулптор, пиар и юрист се събраха пред централата на ГЕРБ, за да изнесат хумористична лекция, която да обучи гражданите как да повторят успеха на Гинка Върбакова в България.   „Как да намерим своята Гинка в живота?” е мотото на гражданския протест, организиран в социалните мрежи.   Преди бяха Калинки, днес са Гинки, това \"явление\" винаги е съществувало, а дали си сменя името няма никакво значение, коментира специалистът по политически PR Арман Бабикян. Той допълни, че няма Гинка без министър-председател зад гърба й и няма министър-председател без съпрузите на Гинка зад неговия гръб.", "date": "2018.03.11", "title": "Четирима души организираха флашмоб пред централата на ГЕРБ"}
{"url": "http://epicenter.bg/article/Valeriya-Veleva--Borisov-nyama-da-se-izvinyava-za-deporatiraneto-na-evreieto-ot-Makedoniya/149128/2/0", "text": "  Утре премиерите на България и Македония Бойко Борисов и Зоран Заев откриват в Скопие мемориал и ще участват във възпоменателна церемония по повод 75-годишнината от депортирането на евреите от територията на днешна Република Македония. Двамата ще отдадат почит към паметта на онези 11 343 евреи от Македония, които през пролетта на 1943 година тръгнаха към лагерите на смъртта.   Преди ден сайтът Клуб 3 пусна мълвата, че се очаква в Скопие  евреи от придадените към Третото българско царство по време на войната територии във Вардарска Македония и Егейска Тракия.    \"   Публикацията в Клуб 3 предизвика брожения след политиците и негативни коментари в социалните мрежи, които подчертават, че ако Борисов се извини, това би било огромна грешка, която ще има непоправими последици.   \"такова извинение и поемане на чужда вина и престъпления не е обсъждано нито на заседание на Министерския съвет, нито на Политическия съвет на коалицията ГЕРБ – ОП и не може да бъде позиция на изпълнителната власт на Република България!\"    Това означава България да стане постоенен донор на Македония, което е абсурдно. За същото могат да претендират Сърбия и Гърция.    Истината е, че избитите евреи от Македония не са били български граждани – те са били германски военен трофей, поясни проф. Божидар Димитров. Българската държава не е имала възможност да окаже съпротива на депортацията от тези райони по време на хитлеристката окупация на Вардарска Македония и Егейска Тракия.    Преди германското нападение над Югославия през април 1941 г., брооят на евреието във Вардарска Македония е 7762. Съгласно разпоредбите на Закона за защита на нацията те не са можели да получат българско гражданство. През март 1943 г. те са изпратени в концлагера Треблинка в окупираната от германците Полша, където са унищожени.   \"  заяви снощи Борисов на церемония в Централната софийска синагога по повод 75-годишнината от уникалния акт на спасение на българските евреи по време на Втората световна война. \"Дълбок поклон към нашия народ от всички нас към тези поколения, които тогава са удържали\", подчерта премиерът в емоционална реч.   Бойко Борисов е първият български министър-председател, който участва в отбелязването на годишнина от депортирането на евреите от територията на днешна Република Македония. В официалната българска делегация за церемонията са включени и представители на еврейската общност, се посочва в съобщението от \"Дондуков\" 1.  ", "date": "2018.03.11", "title": "Премиерът Борисов няма да се извинява в Скопие за депоратирането на евреите от Македония"}
{"url": "http://epicenter.bg/article/Angel-Dzhambazki--Povedenieto-na-patriarh-Kiril-beshe-nepriemliv/149130/2/0", "text": "Позицията на ВМРО е, че никой не трябва да си позволява такъв език и такова началническо поведение над нито една българска институция, каза Ангел Джамбазки. В този смисъл, поведението на госта – патриарх Кирил, беше неприемливо по отношение българския президент. Без значение какво е искал да каже, когато си на гости, трябва да уважаваш своите домакини и да се държиш любезно и нормално, заяви пред БНР евродепутатът Ангел Джамбазки. При реакцията си Валери Симеонов е бил „прав, но, за съжаление може би не намери точните изразни средства“, допълни той. „Абсолютно неприемливо е да се иска оставка на вицепремиер по такъв повод, защото този човек (патриарх Кирил б.р.) дойде на гости и тропаше по масата все едно е в кварталното кафене. Не може да дойдеш на гости и да изискваш някой да ти благодари или да казваш кой на кого ще благодари. В края на краищата, България е суверенна държава по отношение на всички държави, включително и Русия, отбеляза евродепутатът.   Джамбазки коментира, че в ситуацията администрацията на руската църква не са представили отговора на президента Радев и са „унизили“, „смачкали“ и „направили смешен“, президента. „Господин Симеонов и господин Сидеров имат своите политически биографии и ясна политическа позиция. Това, което е нужно в момента, е малко повече спокойствие и малко повече разум в изказванията. Изказванията на госта бяха неприемливи. Това е съвсем очевидно. Но пък и реакцията беше преувеличена. Оттам и другата реакция също“, убеден е Джамбазки, според когото би било „чудовищна глупост, ако разцепление сред „Патриотите“ проправи пък на ДПС към властта.", "date": "2018.03.11", "title": "Ангел Джамбазки: Поведението на патриарх Кирил беше неприемлив"}
{"url": "http://epicenter.bg/article/Bozhidar-Dimitrov--Rusiya-e-edna-golyama-mechka--a-Balgariya---bubulechka/149134/2/48", "text": "„Хора на висока и средна позиция в БСП сериозно се замислят дари Корнелия Нинова не е в таен сговор с Бойко Борисов да работи да разсипе БСП. За всеки случай това се говори“. Това каза пред Канал 3 историкът проф. Божидар Димитров.   \"Аз бях член на Висшия съвет на БСП, когато там се появи Корнелия Нинова. \"Но тя не е член на БСП, как ще е във Висшия съвет\", питаше тогава Антон Кутев, той е от махалата. Той беше най-възмутеният от всички, а сега е солта*ак на Нинова\", поясни Божидар Димитров.   Запитан каква реакция очаква от политиците ни при сигурното преизбиране на Владимир Путин за президент на Русия идната неделя, професорът каза: \"Те знаят това от 2-3 години и съответно са се подготвили.   „Бойко се движи по линията на цар Борис III - Русия е една голяма мечка, а ние - буболечка, и мечката дори да не иска да ни направи нещо, може да ни смачка\", подчерта историкът, който припомни, че износът ни за Русия е скочил 4 пъти.   Проф. Димитров, който е начело на професорско движение за президентска република \"Кан Кубрат\", призова настоящия държавен глава Румен Радев да не се меси в политиката. \"И е време да свикне, че е само една протоколна фигура и да не се меси в политиката, както ужасно му се иска. Ако не, да основе една партия и да се бори за повече правомощия, да се меси в политиката и тъй нататък. А сега да стои мирно, когато вдигат знамена, и да не се бърка в неща, които не са негова работа\", подчерта проф. Димитров.   Според него в сегашния си вид българското президентство е нещо излишно. \"В момента президентството харчи пари, нищо не решава - цялата институция. Важни са институциите и хората начело на тях, които вземат решения - в президентството не могат да вземат нито едно решение, освен да гласуват вето на някой закон, който след седмици отново се прегласува\", обобщи Божидар Димитров.", "date": "2018.03.11", "title": "Божидар Димитров: Русия е една голяма мечка, а България – бубулечка"}
{"url": "http://epicenter.bg/article/Saprugat-na-piara-na-VMRO-skochi-na-Valeri-Simeonov-/149135/2/48", "text": "Съпругът на пиара на ВМРО Катя Анева - Цветелин, реагира остро на поредните нападки на вицепремиера и лидер на НФСБ Валери Симеонов. В интервю за в. \"Банкер\" вицето заявява: \"Сигурен съм, че и занапред ще има търкания. Някои са преодолими, други - не. Някои са от значение за работата на коалицията, други са все по-малко значими. Нали се сещате, че няма как коалицията да се разпилее заради една Катя Анева (пиарката на ВМРО - б.ред.) например\".     \"Няма как да не реагирам остро на критиката, че моята съпруга ще развали коалицията и едва ли не стабилността в държавата (зависи) от човек, който е безсилен пред перспективата, че ще стане господин никой /да, с малка буква/ след има - няма един месец.   Този човек, потъвайки стремглаво, се опитва да оправдае неспособността си да управлява с успехите на други хора, а именно колко много участия в медиите имат коалиционните партньори от ВМРО и Атака. Защо обвиняваш успехите на другите за твоите неуспехи?   Няма да влизам в просташкия му изказ и да отговарям на неговото ниво да го наричам с обиди, които той не може да разграничи дали използва за Пешо - съседа от кръчмата до родната му къща на село или патриарха на Русия. Ще кажа само - не ти се получават нещата - примири се. Вземи си поука. Оттегли се от политиката. Има и други неща, които може да правиш. Гледай овце, кози, крави. Послушай моя съвет навреме. Направи го сега доброволно или, ако искаш изчакай един-два месеца, но по позорен начин. Беше ми много неприятно! Сбогом!  На твое място не бих слагал в автобиографията си, че си бил зам. министър-председател. Някой ден ще ми благодариш за този съвет/наум, защото не искам да си говоря с теб никога!/  Уважавам институцията, но няма как да говоря на Вие на някой, който няма никакво уважение, нито към институции, нито към религия, нито към труда на нормалните хора! Затова за мен си с малка буква!\"", "date": "2018.03.11", "title": "Съпругът на пиара на ВМРО скочи на Валери Симеонов: Оттегли се от политиката! Гледай овце и кози! "}
{"url": "http://epicenter.bg/article/Ramadan-Atalay--Neadekvatnoto-povedenie-na-premiera-be-iskrata-na-skandalite-s-ChEZ/149136/2/48", "text": "„В политиката винаги се казва, че случайността помага на подготвения. И ако в правителството бяха подготвени за тази продажба на ЧЕЗ, сигурен съм, че тези скандали нямаше така да бъдат продуцирани“. Така обобщи пред Канал 3 скандалите около сделката за ЧЕЗ депутатът от ДПС Рамадан Аталай.   \"Случайно да си спомняте, че когато ЕОN си продаде предприятието на \"Енерго Про\", някъде в страната да имаше тогава протести? И тогава ли не се е знаело как и по какъв начин ЕОN продава акциите си\", припомни Аталай. Той изтъкна, че проблемът е \"неадекватното поведение на премиера и на всички по веригата\", след като всички разузнавателни институции обявиха, че са знаели за готвената продажба.   \"За мен щом като ДАНС, ДАР и всички други институции в държавата знаят - те казаха, че са проследили информацията, че от 2015 г. е подготвено това. И какво правим? Защо трябваше някой да излезе и да пита \"държавата ще вземе ли участие\". Значи държавата знае, и така стигаме до едноличното решение на министър-председателя, поискал оставката на министъра на енергетиката. Това беше искрицата, от която започна да се създава недоверие в търговските взаимоотношения между двете фирми\", припомни хронологията Рамадан Аталай.   Експертът бе категоричен, че \"държавата няма никаква работа в нито едно от дружествата, но тя трябваше да бъде наясно как протича продажбата на едно предприятие, което доставя услуги на 3 млн. жители\", посочи Рамадан Аталай.   Той изрази опасенията си, че е налице тенденция на напускане на страната от стратегически инвеститори, какъвто е ЧЕЗ: \"Проблемът тук не е на кого ЧЕЗ продава бизнеса си, а защо чуждият бизнес и инвеститорите напускат България\", каза Рамадан Аталай.   Той категорично подкрепи енергийния министър Теменужка Петкова, която обяви за балансиран и компетентен министър. Рамадан Аталай намекна, че в атаката срещу нея прозират и работодатели, прицелени в заемане на позиции в енергетиката, за да си гарантират евтин ток.   \"Работодателите бяха против министър Теменужка Петкова, те подтикваха една част от ГЕРБ да искат оставката на госпожа Теменужка Петкова, защото опитват да се настанят в енергетиката, за да получават по-евтин ток отколкото в момента\", каза Аталай.", "date": "2018.03.11", "title": "Рамадан Аталай: Неадекватното поведение на премиера бе искрата на скандалите с ЧЕЗ"}
{"url": "http://epicenter.bg/article/Daniel-Valchev--Useshtaneto-za-nespravedlivost-v-obshtestvoto-e-mnogo-silno/149138/2/0", "text": "Двете големи теми, които занимаваха обществото през последните 10 дни, са продажбата на ЧЕЗ и убийството на крадец в Пловдив. Това коментира в студиото на „120 минути“ по bTV политикът и юрист Даниел Вълчев. Той откри и кое е общото между двата случая и това е реакцията на хората и усещането за невъзможност на държавата да защити отделния човек.   „Усещането за несправедливост в обществото е много силно. Ако нещо ще изиграе лоша шега на правителството, то е това“, посочи правистът.   Според него хората са гневни и се дразнят особено в случая с продажбата на електроразпределителното дружество. Проблемът е, че на обществото се представя неизвестна до момента фирма, което буди подозрения. В този случай Даниел Вълчев припомни приватизацията на „Кремиковци“.   „Тези неща не бива да се гледат толкова леко. Като цяло усещането за несправедливост наистина се засилва“, смята още юристът. В случая с убийството на Жоро Плъха реакцията на обществото и протестите бяха предизвикани от чувството именно на невъзможност на държавата да защити отделния човек „На пръв поглед това изглежда много разумно – държавата не се справя, аз го взимам в ръце“, посочи юристът.   Той обаче обясни, че животът винаги е по-богат от човешкото въображение. „Ние малко преиграваме“, коментира Вълчев, като посочи, че ситуацията с неизбежната самоотбрана достатъчно добре е ситуирана в българското законодателство. По думите му Народното събрание по принцип през последните години действа много на парче. „Този дебат, който се води също не е нов дебат.Тук виждам тежък популизъм. За да можеш да покажеш, че ти си част от народа, а мръсниците са от елита“, коментира той.", "date": "2018.03.11", "title": "Даниел Вълчев: Усещането за несправедливост в обществото е много силно"}
{"url": "http://epicenter.bg/article/Slavcho-Velkov/149137/2/48", "text": "В невиждан цирк с елементи на неосъзнато сексуално привличане се превърна днешното участие на депутата от БСП Славчо Велков в предаването „Беновска пита“ на Канал 3.   В началото на разговора избраникът на левицата обясни, че не е член на червената партия и поради тази причина представлявал повече себе си и доста по-малко БСП. Тон за превръщането на разговора в лековат даде водещата Илиана Беновска, която го попита дали наистина е имал желание да стане зам.-председател на Народното събрание на мястото на отстранения от мнозинството Валери Жаблянов. Велков заяви, че това не отговаря на истината. На припомнянето на водещата, че на вратата на кабинета на Жаблянов е имало табелка с неговото име, избраникът отговори, че временно там е провеждал срещите си. „Трябва да изчистим и гнилите ябълки от журналистика“, каза раздразнено той и цитира публикации в медиите, които не отговаряли на истината.   По време на цялото си тв участие Славчо Велков иронизираше и поправяше водещата – попита я дали знае какъв е произходът на думата „популизъм“ и дали има Източни Балкани, въпреки че премиерът Бойко Борисов използвал непрекъснато термина \"\"Западни Балкани\" и прочие.   Неусетно лековатият разговор стигна до розовите ботуши на тв водещата. Според Славчо Велков такива имала и прочутата вече Гинка Върбакова от Пазарджик, която се кани да купи бизнеса на ЧЕЗ в България. В това той се убедил по време на изслушването на бизнес дамата в Народното събрание. „Цветът им не е същият, но по форма са същите като нейните“, констатира тържествено народният представител, а Беновска гордо размахваше десния си крак пред него и зрителите.   Тогава Велков я попита дали знае вица за ботушите от еленска кожа. Илиана Беновска скочи и каза, че е веган и не носи кожи, а ботушите ѝ са от неопрен. След което посегна към сакото на народния представител, разгърна го, видя каква марка и му направи комплимент, че е много хубаво, при което Славчо Велков се изправи и се завъртя няколко пъти...   „Черешката на тортата“ бе в края на предаването, когато депутатът от „БСП за България“ обяви, че й носи подарък – дълга краставица. Докато той я изваждаше от торбичката и размахваше пред лицето ѝ, водещата заяви инстинктивно: „Аз краставици не употребявам!“ След това Славчо Велков сложи зеленчука на масата и с един замах на ръката го разцепи, припомняйки, че е бил каратист, свързвайки тази дума с ЧЕЗ и Митко Каратиста в ръководството на ЕРП-то.   В предаването не стигна време за обичайното хвърляне на червена ябълка от страна на водещата към госта.    Финалът шоуто завърши с пожелания за нови срещи...", "date": "2018.03.11", "title": "Славчо Велков подари зеленчук на Беновска. Тя: Аз краставици не употребявам!"}
{"url": "http://epicenter.bg/article/Shefat-na-Antikoruptsionniya-organ-Plamen-Georgiev-omerzen-ot-niskoto-nivo-na-debata-v-NS/149139/2/0", "text": "След дебата в НС получих обаждания от депутати, които ми казаха „Нищо лично, това е просто политика“.   Това коментира в студиото на „120“ минути по bTV шефът на Антикорупционния орган Пламен Георгиев.   Народните представители го избраха през седмицата за председател на Комисията за противодействие на корупцията и за отнемане на незаконно придобитото имущество. Изборът обаче предизвика множество пререкания, а в пленарната зала валяха куп обвинения.   Георгиев обясни, че е разочарован от ниското равнище на дебата в зала. „Аз не приемам такава политика. Нямам нищо, от което да се притеснявам и съм омерзен от ниското ниво на този дебат“, посочи шефът на Антикорупционния орган. Той заяви, че за въпросния разговор, който се превърна в ябълката на раздора се е получила информация след приключването на делото. Той обяви, че не е разследвал разговор между премиера и Ваньо Танов.   „Наговориха се куп лъжи в това заседание на правителството. За всеки, срещу който имаме сигнал, ще бъде обработен естествено“, посочи още той. Пламен Георгиев коментира и хората, които ще влязат в комисията.   „Аз ще избера хора, които са професионалисти във всяка една сфера“, посочи той. По думите му това е лично негов избор. „Няма депутатите да ми кажат кой ще предложа. Ако не беше създадена тази комисия, щях да се върна в прокуратурата. Аз там не виждам вече предизвикателство“, заяви Георгиев.", "date": "2018.03.11", "title": "Шефът на Антикорупционния орган Пламен Георгиев омерзен от ниското ниво на дебата в НС"}
