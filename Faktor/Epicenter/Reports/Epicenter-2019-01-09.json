{"url": "http://epicenter.bg/article/Tsvetan-Tsvetanov-pred-GERB-Sofiya--Pobedim-li-na-evropeyskite-izbori---BSP-shte-izpadne-v-haos/172516/2/0", "text": "Успех на ГЕРБ на европейските избори през пролетта ще ни създаде много добри условия за работа за местния вот. Ние ще имаме психологическото предимство и нужното спокойствие, а БСП ще изпадне в хаос.   Това заяви председателят на ПГ на ГЕРБ и зам.-председател на партията Цветан Цветанов по време на среща със структурата на ГЕРБ-София.   На нея присъстваха районните ръководители на ГЕРБ в столицата, народните представители от ГЕРБ-София, общинските съветници, кметове на столични райони, както и кметове на кметства. Това е първата среща на структурата за 2019 година, с която на практика започва подготовката за предстоящите избори. „В интерес на ГЕРБ е Корнелия Нинова да остане председател на БСП до европейския вот, защото тя се държи агресивно и недържавнически, а хората го виждат. Загубят ли евроизборите, в БСП ще стартират необратими процеси. Там има напрежение, което не пожелавам на нито една партия“, сподели Цветанов по време на срещата.   Той обясни, че БСП и Нинова ще стават дори по-агресивни, защото изборите наближават, а те нямат какво да покажат. „Те нямат алтернатива. Нямат реална програма, с която да излязат пред хората и да покажат, че са по-добри от нас. Представянето на тяхната „визия“ е било много слабо. На някои места пред хората дори са заставали депутати, които не са от този регион. Какво те знаят за проблемите не местните?“, попита той.   „Ето затова е важно да сме обединени и да бъдем сред хората, където да популяризираме какво правим. Има с какво да се похвалим, нека го покажем. Да противодействаме на фалшивите новини с истински“, призова председателят на ПГ на ГЕРБ.   В тази връзка той обясни каква ще бъде основната цел на гражданския диалог „Европа в нашия дом“, който ГЕРБ организира и който започва скоро.   „Искаме да покажем какво е направено в България благодарение на европейската солидарност“, допълни той. Цветанов отбеляза, че това ще бъде отговорът на ГЕРБ на компроматната война на БСП, която тепърва ще се разгърне. „Трябва да убедим хората, че именно ЕНП може да изведе Европа до траен растеж и просперитет“, каза още зам.-председателят на ПГ. „Три неща ще са ключови за успеха ни на предстоящите избори. Това са работата, инициативите и комуникацията. Те вървят ръка за ръка. Ще продължим да работим и да подобряваме средата за живот, а чрез инициативите ще популяризираме резултатите“, обясни кметът на София и зам.-председател на ГЕРБ Йорданка Фандъкова. По думите й от комуникацията на всички от ГЕРБ-София с хората трябва да се направят изводи за интересите и желанията им и на база на тях да се очертаят приоритетите. Областният координатор на ГЕРБ-София Цветомир Паунов подчерта, че столичната структура на партията е съставена само от победители и че е уверен, че на предстоящите избори те ще продължат победната серия. Той благодари на зам.-председателя на ГЕРБ Цветан Цветанов за това, че подкрепя всяка една инициатива на софийската структура.", "date": "2019.01.09", "title": "Цветан Цветанов пред ГЕРБ-София: Победим ли на европейските избори – БСП ще изпадне в хаос"}
{"url": "http://epicenter.bg/article/Borisov-poiska-i-prie-ostavkata-na-shefa-na-API-/172447/2/0", "text": "Министър-председателят Бойко Борисов извика тази сутрин в Министерския съвет ръководството на Агенция „Пътна инфраструктура“ и на Министерството на регионалното развитие и благоустройството за доклад относно темата винетки и тол система. Това съобщиха от правителствената информационна служба. След разговора премиерът поиска оставката на председателя на Управителния съвет на Агенция „Пътна инфраструктура“ инж. Светослав Глосов, който я е подал пред министъра на регионалното развитие.  ", "date": "2019.01.09", "title": "Борисов поиска и прие оставката на шефа на АПИ  инж. Глосов"}
{"url": "http://epicenter.bg/article/Kabinetat-dade-zelena-svetlina-da-pregovaryame-sas-SASht-za-F-16/172457/2/0", "text": "Правителството предложи на парламента да разреши на кабинета да преговаря със САЩ за покупката на нов изтребител F-16. Това обяви военният министър Красимир Каракачанов след заседанието на МС. Той застана пред медиите заедно с министъра на икономиката Емил Караниколов и висши военни. \"Министерският съвет взе решение – предлага Народното събрание да разгледа и да приеме доклада, да възложи на Министерски съвет да подготви проект за международен договор и за преговори с правителството на САЩ за придобиване на нов тип боен самолет и да задължи премиера да следи организацията на преговорите при изготвяне на проекта за международен договор. В преговорния екип задължително да участват министърът на икономиката, на отбраната, на външните работи и на икономиката\", каза Красимир Каракачанов. Военният министър обясни, че предложението е било ясно още на 21 декември. \"Аз много ясно заявих, че водим преговори със САЩ, което доведе до много спекулации, че едва ли не Министерският съвет е решил да сключи договор. Имаме уверение и от Белия дом, че цената ще бъде коригирана. Така че по този начин ние правим една стъпка, с която да придобием новия изтребител. Другият вариант беше да се предложи започване на проекта отначало, което означава още минимум година и половина да се забави процесът по сключване на договор\", продължи министърът на отбраната. Каракачанов бе категоричен, че сделката е изгодна за нашите ВВС. \"Какви ще бъдат параметрите на отклонение по отношение на цената не можем да отговорим. Аз многократно съм казвал за предложената цена от САЩ, че ние сме водили разговори тя да бъде коригирана. Вчера видяхте изявлението на Белия дом, в което се казва, че тя ще бъде сведена до финансовите рамки, които българското правителство предлага. Но дали ще се наложи, и ако се наложи, колко ще бъде отклонението, тоест с колко милиона лева ще бъде отклонението, това, на този етап, никой не може да отговори преди да са приключили разговорите \", заяви министърът на отбраната. Той предположи само, че сроковете за доставка на самолетите ще са по-големи.  \"Ако условията, които посочат от САЩ, не са изгодни, ще се търсят и разговори с другата фирма\", допълни Каракачанов. Надяваме се Народното събрание да даде мандат за преговори, включи се министър Емил Караниколов.  Военният министър отговори и на въпроси дали му е оказван натиск - нещо, за което открито говорят от БСП. \"Мен никой не ме е притискал. Трудно може някой да ме притиска, а ако ме притиска, правя точно обратното\", каза Каракачанов. И добави: \"Преди ме критикуваха, че съм руския човек в правителството, сега ми казват, че съм американския. Аз съм министър на отбраната и по убеждение защитавам българския интерес!\" \"С това можем да бъдем само доволни, самолетите са нови, модерни, с най-новото оборудване, така че ще можем да изпълним задачите си, изрази доволство от правителственото решение шефът на ВВС ген.-майор Цанко Иванов. Началникът на отбраната ген. Боцев също се присъедини към задоволството на висшия генералитет с аргумента, че повече не можем да отлагаме покупката на нови изтребители. „Искам да благодаря на съвместната комисия, която свърши работата си добре. Благодаря и затова, че продължава процесът по придобиване на нов изтребител, който е крайно необходим на нашите ВВС. Надявам се в най-скоро време да се сключи този договор при най-изгодните условия за държавата“, заяви ген. Боцев. „Надявам се Народното събрание да даде мандат на правителството да продължи преговорите, за да може да се сключи договор“, добави той. След решението на Народното събрание се очаква външният и военният министър да уведомят официално другите двама участника в конкурса за окончателния избор. ", "date": "2019.01.09", "title": "Кабинетът даде зелена светлина да преговаряме със САЩ за F-16"}
{"url": "http://epicenter.bg/article/Kabinetat-reshi--Srokat-za-vlizane-v-sila-na-zakona-za-gorivata-se-udalzhava-do-1-yuli-/172468/2/0", "text": "Правителството одобри проект на Закон за изменение на Закона за административното регулиране на икономическите дейности, свързани с нефт и продукти от нефтен произход. Удължава се срокът на влизане в сила на закона, като се предвижда това да стане от 1 юли 2019 г. Това съобщиха от правителствената информационна служба. Също така с изменението ще се даде и яснота по отношение на срока за издаване на предвидената в него наредба, с която ще се определят редът и условията за водене на регистър на лицата, осъществяващи икономически дейности, свързани с нефт и продукти от нефтен произход.  Предложеният проект на акт няма да окаже въздействие върху държавния бюджет.   Министърът се надява и парламентът да се съобрази с искането, за да се изчистят всички спорни моменти. Към този момент законът трябва да влезе в сила в края на януари.  \"Група от Министерството на икономиката анализира закона. И сме на мнение, че той трябва да влезе в сила от 1 юли 2019 г. ”, обяви вчера Караниколов на брифинга след тристранката.   \"Този закон трябва да го има, но този закон трябва да създаде необходимата конкурентна среда, която към момента за съжаление Министерството на икономиката и експертите не констатираме, че е създадена\", обяви Емил Караниколов.   По думите му всички са били на мнение, че трябва да има закон, но той трябва да е такъв, който да създава конкурентна среда между всички субекти, които ще го прилагат.   \" \", добави икономическият министър. Срещу текстове в закона се обявиха браншови организации, които се заканиха за безсрочни протести с жълти жилетки. Собственици на малки бензиностанции и превозвачи на горива обявиха, че излизат на протест от тази седмица с искане да не влиза в края на януари приетият Закон за горивата. Настояването е да се спре законът, тъй като според сдружението има допуснати 35 нарушения на българското и европейското законодателство. Очаква се и решение на Европейската комисия, а омбудсманът Мая Манолова внесе внесе закона в Конституционния съд.    ", "date": "2019.01.09", "title": "Кабинетът реши: Срокът за влизане в сила на закона за горивата се удължава до 1 юли "}
{"url": "http://epicenter.bg/article/Operirat-komandosa--prebit-ot-tsigani-vav-Voyvodinovo--VIDEO--/172469/2/0", "text": "Днес оперират командоса Валентин Димов,който бе зверски пребит на Йордановден от двама цигани в пловдивското село Войводиново.  Прокуратурата внася искане в съда за вземане на най-тежката мярка за постоянен арест на задържаните за побоя младежи на 17 и 21 години. Съдът ще гледа мерките на двамата роми този следобед. В 18 часа пак ще има протест в селото.  Командосът Валентин Димов, който бе зверски пребит, е със солидна бойна подготовка. Можел е да отвърне подобаващо на удара, но е отчел, че срещу него седят младежи без опит, разказват родителите му.  „Той не е имал намерение да се бие, той е можел – има 12 години в армията и има страшна подготовка, твърде скромен е... Просто не е желаел, момчетата, които са го нападнали, нямат никакви удари по тях”, обясни майката на военния.  Според съпругата му – Атанаска, той не е очаквал ситуацията да се развие по този начин, не е очаквал да бъде нападнат.  Нападнатият командос е с три мисии зад граница – две в Афганистан и една в Косово.  „От всичките тези мисии ние с нетърпение сме го очаквали и той се е връщал жив и здрав, показвал е най-доброто, а тук просто... в родината му, в родната България, му се случва това нещо…”, посочи и бащата – Георги Димов.  Съпругата на Димов едва сдържа сълзите си, притеснява се за двете си деца – момиченца на 7 и 2 годинки.  Семейството се надява, че нападателите ще получат най-строгото наказание.  ", "date": "2019.01.09", "title": "Оперират командоса, пребит от цигани във Войводиново (ВИДЕО) "}
{"url": "http://epicenter.bg/article/Pravitelstvoto-prie-Natsionalna-programa-za-preventsiya-i-zashtita-ot-domashno-nasilie-za-2019-g--/172470/2/0", "text": "  Министерският съвет прие на днешното си заседание Национална програма за превенция и защита от домашно насилие за 2019 г. Документът е изготвен на основание на Закона за защита от домашното насилие, в който е заложено изискването всяка година до 31 март правителството да приема Национална програма за превенция и защита от домашно насилие.  В програмата за 2019 г. са посочени дейности, които следва да се реализират през годината, отговорните структури, източниците на финансиране, съответните срокове за изпълнението на тези дейности, както и очакваните резултати. Документът съдържа институционални и организационни мерки, мерки за обучение и квалификация, за защита, възстановяване и реинтеграция на пострадали от домашно насилие, както и такива за контрол и оценка.      Правителството прие Национална програма за подобряване на ваксинопрофилактиката на сезонния грип 2019-2022 г.  Ежегодните грипни епидемии са признати като един от първостепенните проблеми пред общественото здравеопазване, както поради високата заболяемост и смъртност, така и поради големите разходи за домашно и болнично лечение и значителното натоварване на цялата здравна система.  Грипът се проявява във всички възрастови групи, като рискът от усложнения е най-висок при старите хора, малките деца и лицата с определени хронични заболявания. Статистиката сочи, че около 40 000 души умират преждевременно от грип всяка година в страните от Европейския съюз. Най-висока е смъртността при хората пад 65 г., като достига до 90 % от смъртните случаи, предимно при лица с придружаващи заболявания.   В България ежегодните грипни епидемии са сериозен здравен и финансов проблем. Само в областните градове всяка година възникват средно около 1 400 000 до 1 600 000 случая на остри респираторни заболявания и грип. Заболяванията от грип са съсредоточени основно в рамките на 3 - 4 седмици. През тези седмици, средната заболяемост за страната достига до над 300 на 10 000 население, което означава, че в периода на епидемичния подем са преболедували не по-малко от 250 000 - 300 000 души.  Случаи на грип и свързаните с него тежки усложнения и смърт могат да бъдат предотвратени посредством употребата на съществуващите високоефективни ваксини, които се прилагат повече от 60 години. При здрави хора грипните ваксини може да предотвратят 70% до 90% от заболяванията от грип. При хората в напреднала възраст ваксината намалява тежкото протичане и усложнения до 60%, а смъртните случаи с 80%. Ваксинацията е особено важна за хората с по-висок риск от сериозни усложнения, вследствие на заболяване от грип, както и за хората, които живеят или се грижат за тях.  В България имунизационният обхват с грипни ваксини е нисък, като за периода 2013-2017 г. средният обхват в страната е едва 2,4 на 100 души (2,17 – 2,61%). Тези изчисления са направени на базата на извършени продажби, а не на реално приложени дози, които вероятно са по-малко. Основна причина за това е, че грипните ваксини са включени в списъка на препоръчителните имунизации в Наредба № 15 от 2005 г. за имунизациите в Република България, закупуват се от пациента и се прилагат срещу заплащане.  С приемане на Национална програма за подобряване на ваксинопрофилактиката на сезонния грип се цели да се намали заболяемостта, усложненията и смъртността от сезонен грип чрез повишаване на имунизационния обхват при възрастни на и над 65 г. възраст, както и да се повиши информираността на населението за риска от грип и свързаните с него усложнения и начините за предпазване.  Основните дейности на програмата са насочени към осигуряване с публични средства на ваксини срещу сезонен грип за обхващане на лица от целевата група, разработване на механизми за изпълнение на имунизацията и отчет, повишаване нивото на информираност на населението за значимостта на заболяването и възможностите за профилактика чрез имунизация.  Необходимите средства за изпълнението на Програмата са за сметка на утвърдения бюджет за съответната година на Министерството на здравеопазването. Финансирането на разходите за ваксини по програмата ще се извършва от Националната здравноосигурителна каса чрез трансфер на средства от Министерството на здравеопазването.    „Пристанище Бургас“ ЕАД ще продаде недвижим имот в комплекс „Меден рудник“, Бургас. Апартаментът е с площ от 60,66 кв. м., а продажбата му ще се извърши на цена, не по-ниска от определената от независим оценител. Недвижимият имот не е необходим за изпълнение на основната дейност на дружеството.    Правителството предложи на Народното събрание да вземе акт от Препоръка за заетост и достоен труд за мир и устойчивост (№ 205), която беше приета на 106-та сесия на Международната конференция на труда. Препоръката предоставя насоки на членовете на Международната организация на труда (МОТ) за мерките, които трябва да бъдат предприети за създаване на работни места и достоен труд за целите на предотвратяване и възстановяване при кризисни ситуации, следствие от конфликти и бедствия и обезпечаване на мира и устойчивостта.  Препоръката има за цел да подпомогне органите на законодателната и изпълнителната власти, заинтересуваните ведомства и представителните синдикални и работодателски организации в процеса на актуализиране на действащото и създаване на ново модерно национално законодателство в областите, касаещи осигуряването на заетост и достоен труд за целите на обезпечаване на мир и устойчивост.  Вземането на акт е задължителна уставна процедура на МОТ, съгласно която всяка държава-членка се задължава след закриването на сесията на Международната конференция на труда, на която са приети нови международни конвенции, протоколи или препоръки, да ги представи пред компетентния национален законодателен орган. Препоръката няма правнообвързваща сила и не е предмет на ратификация от държавите-членки на МОТ.    Правителството предлага на Народното събрание да ратифицира Меморандум за разбирателство между министерствата на отбраната на България, Хърватия, Унгария и Словения относно създаването на Многонационална програма за подготовка на авиацията за специални операции в град Задар, Хърватия. Меморандумът е подписан на 4 октомври 2018 г. в Брюксел по време на срещата на министрите на отбраната на страните-членки на НАТО.  Изграждането на център за обща подготовка на авиационните формирования за специални операции на четирите държави ще оптимизира разходите за обучение и подготовка на авиационните екипажи и ще унифицира подготовката съгласно стандартите на НАТО.  Българските Военновъздушни сили ще участват с един военнослужещ в състава на центъра, а авиационни екипажи ще водят периодично специализирана подготовка.    Правителството одобри изменение на Спогодбата между България и Русия за международни автомобилни превози. С изменението отпада необходимостта от използването на транзитни разрешителни за извършването на международни автомобилни превози на товари, през териториите на двете страни.    Вземането на решение по подадено заявление за издаване на виза за дългосрочно пребиваване на граждани на трети страни, с цел пребиваване на територията на Република България като сезонни работници вече ще се извършва в срок до 15 календарни дни. Това реши правителството днес, като одобри проект на Постановление за изменение и допълнение на Наредбата за условията и реда за издаване на визи и определяне на визовия режим.  Така максималният срок за вземане на решение по подадено заявление за издаване на виза за дългосрочно пребиваване на тази категория лица се съкращава от 35 работни дни на 15 календарни дни.  Промяната ще създаде условия за по-бързо обработване на заявленията на лица, които желаят да извършват трудова дейност като сезонни работници у нас и ще спомогне за по-ефективното задоволяване на потребностите на българските работодатели от работна сила за целите на сезонна заетост.    Правителството одобри Правилника за устройството и дейността на Националния институт по метеорология и хидрология (НИМХ).  С влизане в сила на Закона за държавния бюджет на Република България за 2019 г., считано от 1 януари 2019 г. Националният институт по метеорология и хидрология от основно звено при Българската академия на науките (НИМХ-БАН) се преобразува в Национален институт по метеорология и хидрология като юридическо лице, чийто ръководител е разпоредител с бюджет по бюджета на Министерството на образованието и науката. Съгласно § 5 от Преходните и заключителни разпоредби на Закона за държавния бюджет на Република България за 2019 г., в срок до един месец от влизането в сила на закона, по предложение на министъра на образованието и науката Министерският съвет приема Правилник за устройството и дейността на Националния институт по метеорология и хидрология.  С Правилника се регламентират националната и международната дейност, управлението и структурата, организацията на работа, начините на финансиране и необходимото имущество, числеността на персонала и други важни елементи за функционирането на Националния институт по метеорология и хидрология, като се отчита и фактът, че освен национална хидрометеорологична служба, НИМХ е и водеща научна организация в страната в областта на метеорологията и хидрологията. По този начин се осигурява изпълнението на националните и международни дейности, възложени на НИМХ със закони и подзаконови нормативни актове.  Ръководните органи на Националния институт по метеорология и хидрология ще са: Общо събрание на учените, Научен съвет и генерален директор. Общото събрание на учените включва лицата, заемащи академична длъжност или притежаващи научна степен, които работят по трудово правоотношение в НИМХ. То определя броя на членовете и избира и допълва състава на Научния съвет, който е колективен орган за научно ръководство на НИМХ, а членовете му са хабилитирани лица, както и лица с научна степен „доктор на науките“, които работят по трудово правоотношение в института.  Генерален директор на НИМХ може да бъде само хабилитирано лице или лице с научна степен „доктор на науките“, което ще се назначава от министъра на образованието и науката по предложение на Научния съвет на НИМХ. Като разпоредител с бюджет той организира, координира и контролира административната, оперативната и научната дейност на НИМХ. Генералният директор ще представлява НИМХ и държавата в международните организации съгласно решения на Министерския съвет или правилата за членство в тези организации. Той представлява НИМХ пред всички органи и организации и други физически и юридически лица в страната и в чужбина, като ще изпълнява и други функции, установени с нормативен акт, възложени от министъра на образованието и науката или произтичащи от договори.  Дейността на Националния институт по метеорология и хидрология ще се финансира със средства от държавния бюджет, собствени приходи, проекти и програми, финансирани от Европейския съюз и други международни организации, както и безвъзмездно получени средства.  Институтът ще разполага с имущество, което включва право на собственост и ограничени вещни права върху недвижими имоти и движими вещи, интелектуална собственост, както и други права и задължения. Недвижимите имоти, предоставени от държавата на института, са държавна публична собственост, съответно държавна частна собственост.    Правителството прие промени в Устройствения правилник на Министерството на външните работи, съгласно които се увеличава щатната численост на Инспектората към ведомството от 8 на 11 щатни бройки. Увеличението на щатните бройки е в рамките на общата численост на министерството. То се извършва за сметка на намаляването на числеността на дирекция „Външнополитическо планиране, информация и координация“ с две щатни бройки и на общата численост на служителите на задграничните представителства на Република България с една щатна бройка.  Съгласно друго правителствено Постановление числеността на Инспектората в Министерството на правосъдието от 7 щатни бройки към настоящия момент се увеличава с 3 щатни бройки, които са за сметка на числеността на персонала в Главна дирекция „Регистри“ на Агенция по вписванията.  Промените в двете министерства имат за цел привеждането на числеността на звената в съответствие Наредбата за структурата и минималната численост на инспекторатите, приета на 1 юни 2018 г. В нея се предвижда органите на държавна власт, към които има създадени инспекторати по Закона за администрацията да разполагат с не по-малко от 10 инспектори, включително ръководител, при брой на служителите в проверяваните структури над 1200.    Правителството прие промени в правилата за определяне на заплатите на заетите в бюджетните организации с изменение на Постановление № 67 на Министерския съвет от 2010 г. Въвежда се нов подход за определяне на заплатите в местните власти и на ръководителите на областните администрации, държавните комисии и агенциите като се цели да бъде изравнен съществуващият към момента дисбаланс между различните органите на власт.  Дава се по-голяма свобода на общинските съвети да определят заплатите на кметовете на общини, райони и кметства като се фиксира единствено максималният размер - до заплатата на министър. Размерите на заплатите на ръководителите на държавните комисии, агенциите, на органите по чл. 10, ал. 1, т. 3, 4 и 5 от Закона за опазване на околната среда и на ръководителите на административни структури, създадени със закон или постановление, ще се одобряват от Съвета за административната реформа по предложение на ресорните министри, отчитайки числеността на съответната администрация, нейният бюджет и функции. С нова формула ще се определят заплатите на ръководителите на институциите, които имат сериозни отговорности към приоритетни политики и разходване на средства от националния бюджет и еврофондовете.  С приетото Постановление се регламентира длъжността „експерт за връзки с обществеността“ в кабинетите на председателите на държавни агенции.  Промените са в рамките на разходите за персонал, предвидени в бюджета за 2019 година.    Правителството прие Постановление за изменение и допълнение на Наредбата за заплатите на служителите в държавната администрация (НЗСДА). С промяната се цели създаване на по-добри възможности за привличане и устойчиво развитие на квалифицирани и мотивирани служители, включително млади хора, в държавната администрация.  С промените се укрепва принципът „заплащане според изпълнението“ в държавната администрация - всеки служител да получава възнаграждение, съответстващо на постигнатите от него резултати и на проявените знания, умения и качества в работата.  Актуализирана е въведената през 2012 г. скала за определяне на заплащането поради близо два пъти нарасналата минималната работна заплата в последните шест години. Това дава възможност за коригиране на диспропорциите в размера на възнагражденията на служители от една и съща администрация. В почти всяка администрация има служители с висока квалификация, опит и устойчиво високи оценки на изпълнението, които се оказват с „изоставащи заплати” в сравнение със служители на аналогични длъжности, назначени след 2012 г.  С приетото увеличение на разходите за персонал с 10% от началото на 2019 г. ще бъдат повишени индивидуалните основни месечни заплати на служителите при стриктно съобразяване със заеманата длъжност и оценките за изпълнението. Създава се възможност и за коригиране на неравнопоставеното положение при възнаграждението на служители, завръщащи се от отпуск по майчинство.  Приетите промени в системата на заплащане са в рамките на разходите за персонал, предвидени в бюджета за 2019 година.", "date": "2019.01.09", "title": "Правителството прие Национална програма за превенция и защита от домашно насилие за 2019 г. "}
{"url": "http://epicenter.bg/article/Karakachanov--Nadyavam-se-oshte-utre-15-nezakoni-postroyki-da-badat-saboreni-vav-Voyvodinovo/172475/2/0", "text": "Надявам се още утре в село Войводиново да бъдат съборени 15 незаконни и опасни постройки, каза пред журналисти в МС вицепремиерът и министър на отбраната Красимир Каракачанов по повод протестите в село Войводиново, Пловдивска област, след като там два души от ромската общност пребиха военен.   В селото, на площ от 1.8 декара, при изключително лоши условия и без никакви строителни разрешения живеят 200 души. Още вчера беше извършена проверка на постройките през местното дружества за електрозахранване и през поделението на дирекцията за пожарна безопасност и защита на населението. Установи се, че там има 15 опасни постройки и те ще бъдат съборени, надявам се още утре, каза Каракачанов. За другите незаконни постройки следва процедура с констативни протоколи, връчване на заповед, период на обжалване от 15 дни и пристъпване към събаряне, допълни министърът, предаде БТА.   Циганската престъпност е изключително болен въпрос, подчерта Каракачанов. Важно е да се отбележи, че моделът на интеграция на тези хора в обществото не дава резултат, посочи той.   Как очаквате да реагирам, когато двама младежи които трябва да ходят на училище и да работят, пребиват военнослужещ, посочи той. Опитах се да бъда дипломатичен и да се съобразявам с това, че съм министър, иначе щях да кажа много други неща. Никой не може, без значение какъв цвят на кожата има или от какъв етнос е, да бие полицай или военен - това няма как да се случи и няма да се случва, докато съм министър, добави Каракачанов.   За 25 години се усвоиха десетки милиарди левове от фондовете за интеграция и тези хора живеят още по-зле от преди. Въпросът е те да разберат, че законът важи за всички и не може да има привилегировани групи от населението, каза Каракачанов.   Общината в село Войводиново е отпуснала безплатно 18 парцела на тези хора за да си постоят жилища. Срещнали са отказ и искане общината да им ги строи, допълни вицепремиерът.   Междувременно в Комисията за защита от дискриминация е получена жалба срещу вицепремиера и министър на отбраната Красимир Каракачанов. Поводът за жалбата е изказването на Каракачанов, направено в село Войводиново и свързано със събитията там. Жалбата е изпратена от Сдружение \"Единство\" - Хасково, съобщиха от комисията. Вчера военният министър пристигна в пловдивското село, където на Богоявление двама братя от ромски произход пребиха жестоко 33-годишния снайперист от Специалните части Валентин Димов. Каракачанов заяви пред журналисти, че \"циганите са станали изключително нагли\" и \"трябва да се направи цялостна програма за решаване на този цигански въпрос\", която според него трябва да съдържа \"тотално обвързване на социалните помощи с образование и с труд\", както и трудово-образователна повинност. Заради тези думи на Красимир Каракачанов от Сдружение \"Единство\" - Хасково са подали жалбата.  ", "date": "2019.01.09", "title": "Каракачанов: Надявам се още утре 15 незакони постройки да бъдат съборени във Войводиново"}
{"url": "http://epicenter.bg/article/Pravitelstvoto-odobri-vazrastnite-hora-da-se-vaksinirat-bezplatno-sreshtu-sezonniya-grip/172480/2/0", "text": "Това съобщиха от правителствената информационна служба.    както поради високата заболяемост и смъртност, така и поради големите разходи за домашно и болнично лечение и значителното натоварване на цялата здравна система.   . Статистиката сочи, че около 40 000 души умират преждевременно от грип всяка година в страните от Европейския съюз. Най-висока е смъртността при хората над 65 г., като достига до 90 % от смъртните случаи, предимно при лица с придружаващи заболявания.    Само в областните градове всяка година възникват средно около 1 400 000 до 1 600 000 случая на остри респираторни заболявания и грип. Заболяванията от грип са съсредоточени основно в рамките на 3 - 4 седмици. През тези седмици, средната заболяемост за страната достига до над 300 на 10 000 население, което означава, че в периода на епидемичния подем са преболедували не по-малко от 250 000 - 300 000 души.   . При здрави хора грипните ваксини може да предотвратят 70% до 90% от заболяванията от грип. При хората в напреднала възраст ваксината намалява тежкото протичане и усложнения до 60%, а смъртните случаи с 80%.   .   , като за периода 2013-2017 г. средният обхват в страната е едва 2,4 на 100 души (2,17 – 2,61%). Тези изчисления са направени на базата на извършени продажби, а не на реално приложени дози, които вероятно са по-малко.      възраст, както и да се повиши информираността на населението за риска от грип и свързаните с него усложнения и начините за предпазване.   , разработване на механизми за изпълнение на имунизацията и отчет, повишаване нивото на информираност на населението за значимостта на заболяването и възможностите за профилактика чрез имунизация.    Необходимите средства за изпълнението на Програмата са за сметка на утвърдения бюджет за съответната година на Министерството на здравеопазването. ", "date": "2019.01.09", "title": "Правителството осигурява средства за противогрипни ваксини за възрастните хора"}
{"url": "http://epicenter.bg/article/11-godishno-dete-dade-nad-53-000-leva-i-zlato-na-alo-izmamnitsi/172463/3/0", "text": "Жертва на телефонни измамници стана 11-годишно дете от Стара Загора, съобщиха от пресцентъра на МВР. Момичето оставило 53 400 лева и златни накити под лек автомобил.   На 8 януари малко преди 10.00 часа на домашния телефон се обадил непознат мъж, който се представил за полицейски служител. Той обяснил на детето, че трябва да помогне в залавянето на телефонни измамници и го накарал да събере всички пари и ценности, които семейството му притежава.   Час и половина по-късно, момиченцето оставило под лек автомобил, паркиран на ул. \"Стефан Стамболов\" в областния град, сумата от 53 400 лева и златни накити.   Сигнал за измамата подал в полицията 42-годишният баща на измаменото дете.   Образувано е досъдебно производство.", "date": "2019.01.09", "title": "11-годишно дете даде над 53 000 лева и злато на ало измамници"}
{"url": "http://epicenter.bg/article/Evrostat--Sredno-na-300-balgari-se-pada-po-1-politsay/172433/4/0", "text": "На 100 000 души население у нас са се падали по 335 служители в униформа, или по 1 полицай средно на 300 българи, показват данни от анализ на Евростат за броя на полицейските служители в страните на ЕС през 2017 г. Средният показател за ЕС е бил - 318 полицаи на 100 000 души население или 1 полицай на 314 души в Евросъюза, отчита европейската статистика.   Анализът показва и големи различия в страните-членки на ЕС по броя на полицейските служители, но страната ни е в равнопоставена позиция със страни като: Австрия /333 полицаи на 100 000 души/, Франция /326/, Белгия /342/, Испания /360/ и др.   Според данните на НСИ през последните десет години броят на полицейските служители у нас е намалявал - през 2010 г. е имало 390 полицаи на 100 000 души, а през 2015 г. - 311 на 100 хиляди души. Общият брой на полицейските служители у нас за посочения период е бил около 23 хиляди, като най-висок брой полицаи за последното десетилетие е отчетен през 2010 г. - близо 30 000 души. Тези цифри обаче не включват служители в администрацията на МВР, персонал по поддръжката, както и други служители, които не участват в пряката полицейска дейност, като техният брой приблизително е равен на броя на щатните полицаи.   На този фон делът на криминалната активност през 2017 г. е бил 421 престъпления на 100 000 души от наказателно отговорното население, като през същата година са приключили делата за извършването на 34 535 престъпления. Общият брой на полицейските служители в ЕС през 2017 г. е бил 1 643 000 души, което обаче е намаление с близо 3 процента в сравнение с 2010 т. отчита анализът на Евростат. Освен това значително е нараснал и броят на жените полицаи като техният дял достига 21 процента през 2017 г. или приблизително около 350 хиляди дами в полицейски униформи, в сравнение с 2010 г., когато техният брой е бил около 270 хиляди или 17 на сто от общия брой на полицаите в ЕС.   Както бе отбелязано - съществуват доста големи диспропорции в страните на ЕС по броя на служителите на реда, ангажирани пряко с полицейска работа. Най-висок дял полицаи на 100 000 души население е отчетен в Кипър - 573, Малта - 505, Гърция - 492, Хърватия - 490, Латвия - 450 и др. Най-малко полицаи на 100 000 души са регистрирани в Унгария - едва 90, Финландия - 140, Дания - 180, Швеция - 200 и др. Като цяло броят на полицейските служители в съседните ни страни е бил както следва: Румъния - 52 000 или 260 полицаи на 100 0000 души, Гърция - също 52 000 или 492 на 100 хиляди, Сърбия - 42 000 полицаи или 620 на 100 000, Македония - 10 000 или 522 полицаи на 100 000, Турция - 380 000 полицаи или 510 на 100 000 души население. Страните-членки на ЕС по различен начин организират своето правоприлагане, в съответствие с националните си нужди, приоритети и ресурси. Поради тези причини съществуват и диспропорции от близо 5 пъти за броя на полицейските служители например в Унгария /90 на 100 хиляди/ и Кипър /573 на 100 хиляди/, отчита европейската статистика.    ", "date": "2019.01.09", "title": "Евростат: Средно на 300 българи се пада по 1 полицай"}
{"url": "http://epicenter.bg/article/Yuriy-Aslanov--Pravitelstvoto-igrae-na-inat-za-palen-mandat--No-palen-mandat-nyama-da-ima/172461/11/0", "text": "  - Няма да е по-различно от миналата година. Напрежението ще продължи да се трупа и при някакво екстремно развитие на ситуацията може да се взриви.  Причините се и обективни, и субективни. От субективните бих откроил нежеланието на правителството да признае променените реалности и да продължава да играе на инат за пълен мандат. Няма да е пълен, разбира се, но нежеланието да се отиде на предсрочни избори само ще влошава обстановката.    - Няма никакво значение с какъв резултат ще приключат евентуалните предсрочни избори. Прекалено се акцентира в някои коментари на въпроса, че изборите няма да доведат до нищо ново. Не е така. Изборите са своеобразен отдушник и както и да завършат, ще свалят напрежението.  Доверието в институциите, в политиката и партиите въобще е в най-ниската си точка от началото на демократичните промени в България. Изборите, сами по себе си, няма да го върнат, но ще го възстановят частично. Това е сигурно, както е сигурно, че след избори обществото се успокоява и, дори да има недоволство, то се очиства от политическия си профил. Поне за известно време. Сега цялото недоволство, всичкият гняв и протестната енергия имат политически характер.   - В рамките на така наречената статистическа грешка силите са изравнени. Евентуалният превес на която и да е от двете партии е условен, не е категоричен.  Дали на БСП нещо й пречи… Пречат й много неща, но има едно нещо, което й помага. Това е ГЕРБ. Три четвърти от хората не искат ГЕРБ да продължи да управлява, независимо от това, че на този етап малка част от тях припознават БСП като инструмент на наказанието. Въпрос на време е това да се случи.  Прочие, страхът на мнозина от това протестният вот да се насочи именно към БСП е майката на разпространяваните слухове за нови политически проекти. Ясно е, че се отваря огромна ниша за протестно-наказателен вот и това разпалва въображението на политическите инженери. - Традиционно избирателната активност на европейски избори е с около 25-30 на сто по-ниска в сравнение с изборите за Народно събрание и почти 40 на сто по-ниска от местните избори. Така е не само в България. Не очаквам това да се промени.  Самата идея да се пратят в Брюксел 17 чиновници на високи заплати не е особено привлекателна предвид на това, че повечето хора в България не вярват, че българският глас в Европа има тежест и че нещо ще зависи от нашия евродепутатски корпус.  Досега евровотът у нас не се е проявявал като наказателен, че да предопределя автоматично съдбата на правителството. Предишните евроизбори станаха повод, а не причина за оставката на кабинета „Орешарски“. - Реденето на листи за каквото и да е в БСП винаги предизвиква вътрешно напрежение. Това е истинска партия и в нея участват активни хора – всеки със свое мнение, което са готови да защитават с всички сили и по всеки повод. И нищо не би ги спряло да търсят във всичко повод да се разграничават и от ръководството на партията и от решенията на нейните колективни органи, ако сметнат, че техният глас не е зачетен или отчетен.  Това не го виждаме отдавна в другите партии. Остана сал една БСП. Вътрешният трус, както го нарекохте, е перманентно състояние и начин на съществуване на БСП. Може би в това е очарованието й, защото я прави жива при всякакви обстоятелства. Има партии, които, ако са откачат от властта, ще се разпаднат. Така беше с НДСВ, така е и с ГЕРБ. - Могат да довършат мандата дори и да загубят всички избори, но това ще е агония. Нито обществото, нито икономиката ще го понесат без тежки щети. - Едни ще оттеглят подкрепата си за него, но други ще дойдат. В този сблъсък няма как президентът да е губещата страна, защото изговаря онова, което хората и без това мислят. - Високомерието, липсата на социална чувствителност и чувството за безнаказаност на управляващите. Те дори не правят усилия да демонстрират лицемерна съпричастност към нещастията и страданията на хората. Гласът на президента по тези въпроси ехти най-силно и се чува надалеч. - Вече е трудно да се появи нов достоверен политически проект, който да направи голямо впечатление. Въображението на народа като че ли се изчерпа.  - Не вярвам в плановете за такива проекти, затова не искам да коментирам евентуалните им шансове. Ще се разбере каква им е силата, ако или когато се появят. До тогава всичко ще е в полето на слуховете е гадателствата. Нямам такава дарба. - При определени обстоятелства всяко малко камъче може да прекатури каруцата на властта, камо ли боен самолет.  По този въпрос се води пропагандна война със сравнително равностойни аргументи. Управляващите представят сделката за \"Грипен\" като корупционна, а президентът обвинява управляващите в липса на характер да опонират на „Големия брат“ за неизгодния за България американски проект. Хората мразят еднакво и двете неща – и корупцията, и липсата на национално съобразена външна политика.  Все пак президентът е в по-силна позиция, защото когато обвиненията в корупция идват от страна на правителство, което и без това е заподозряно в корупция, няма как да звучат искрено. - Краткият ми отговор е – не. Дългият няма да ви хареса, защото се отнася до ролята на медиите при интерпретирането на социалните събития по света и у нас. Затова ще го спестя.", "date": "2019.01.09", "title": "Юрий Асланов: Всяко малко камъче може да прекатури каруцата на властта, камо ли боен самолет!"}
{"url": "http://epicenter.bg/article/Stolichna-biblioteka/172478/6/0", "text": "През 2018-та година Столична библиотека отбеляза 90 години от основаването си. 24 октомври 1928 година се счита за рождена дата на Столичната градска библиотека. С уведомителна разпоредба на тогавашния кмет Владимир Вазов се създава общински музей с три отдела: музей, библиотека и архив. Фактическото откриване е през лятото на 1929 година в помещение на пл. \"Славейков\" № 9. Книжният фонд на библиотеката тогава е 5311 тома, а първият директор е Коста Вълев - уредник на общинската библиотека и музей.       За тези 90 години фондът на Библиотеката нараства до   Институцията може да се похвали с над 51 хил. читатели, от които половината – млади хора до 28-годишна възраст и се радва на общо над   и над 450 хил. заети книги.   , както следва -  в кварталите „Люлин”, „Студентски град”, „Сердика” и единствена в страната мобилна библиотека - Библиобус.    на специалисти със сродни библиотеки, поддържа връзки с фондации, сродни културни институции, чуждестранни културни и научни центрове, културните служби на чуждестранните посолства у нас дават възможност за непрекъснатото обновяване и обогатяване на фонда на чуждоезиковите читални. Важно място в дейността на библиотеката заемат културните връзки с българите от Западните покрайнини, както и методическата помощ за библиотеката на Българския културен център в Димитровград, Югославия.    С цел да се привличат все повече малки читатели специализираният детско-юношески отдел работи по текущи програми чрез разнообразни форми, надхвърлящи чисто библиотечната му дейност. Част от програмата са  В „Арт ателието“, открито през 2018 г., художници развиват таланта и творческите умения на децата да се изразяват и общуват чрез изкуство и ги запознават с живота и творчеството на велики художници.     През 2018 г. участваха над 2000 ученици от 18 училища в кампанията  „На училище в Столична библиотека“, която     с детското образователно списание с религиозна насоченост “Християнче в новия век” и публикуваните библиографии в Интернет страницата й.    Лабораторията е създадена по европейски проект, финансиран от програма „Интеррег Дунав  с партньори Столична община, Асоциация за развитие на София и Столична библиотека. Проектът цели да създаде мрежа от иновационни лаборатории, обучителни програми, провеждане на обучения за младежи (15-29 години) и подкрепа за предприемачество. Столична библиотека се включва в проекта с развитието на дигиталната библиотека и цифровите ресурси. Дейностите по проекта са в подкрепа изпълнението на Стратегията за младите хора в Столична община, Стратегия за интелигентна специализация на София и Стратегия за развитие на културата в София. Лабораторията с дигитална библиотека е открита в края на  . и се намира на територията на   на Столична библиотека.     Инициативата се провежда през летните месеци от 2015 г. и е модерна креативна форма за общуване със софиянци през летните почивни дни. В кампанията участват известни български поети, писатели, музиканти, артисти. За   „Зелените библиотеки” са посетени от  , като 1 000 от тях се включиха в читателската общност на библиотеката. В инициативата „Споделени книги” – „Вземи, прочети, върни” бяха дарени от софиянци за софиянци  .     От 2016 г. Столична библиотека и Природен парк „Витоша” организират зелени читални в планината, които са фокусирани специално към туристите. Подбрана е   за планинарство, билкарство и др. На  , вкл. на Черни връх, библиотеката постави  , в които планинарите могат да оставят или вземат книги. През   са посетили „Библиотека в планината” и са раздадени  .     Столична библиотека разполага с   в която периодично представя експозиции с разнообразно съдържание. През 2018 г. в сътрудничество със сайта „Българска илюстрация” Столична библиотека възобновява  в което се включиха  .     Музиканти, артисти и художници привличат младежката публика. Библиотеката организира периодични класации, наречени „Поет на месеца”, „Разказвач на месеца”, „Преводач на месеца“, „Литературни двубои”, „Дебюти”, „Издателски вечери”.    Елин Рахнев, Екатерина Йосифова, Калин Донков, Иван Теофилов, Едвин Сугарев, Цочо Бояджиев, Рада Александрова.   Ангел Игов, Михаил Вешим, Здравка Евтимова, Алек Попов, Захари Карабашлиев, Деян Енев, Владимир Зарев.   Иглика Василева, Любомир Илиев   „Панорама“ – Валентин Дишев, „Рива“ – Йонко Йончев.   Иван С. Вълев, Ана-Мария Герасимова, Елена Ташева.    Такава е инициатива   на Столична библиотека, Народно читалище „Бели брези 2007” и ЦДГ „Брезичка”. Два пъти годишно – в седмицата преди големите християнски празници Рождество Христово и Великден, в Столична библиотека се организират благотворителни базари с предмети, изработени от деца. Със събраните средства се закупуват дидактични игри и пособия, предназначени за деца със специални образователни потребности.     Институцията организира раздаването на престижни собствени отличия, наречени  чието раздаване стартира през 2015 г. За първи път в България топ листата с най-четените автори на годината се избира от читателските публики, въз основа на заетите от тях книги. Победители в категорията Писател на годината са били най-известните български автори като Георги Господинов, Стефан Цанев, Теодора Димова, Милен Русков. Други категории на наградите са - Читател на годината (читател с най-много заети книги), Най-четен детски автор и Медии, популяризиращи дейността на библиотеката. Избраният за Читател на годината става член на Обществения съвет на Столична библиотека.   Дигитализация на книжовното наследство. Развитие на дигитални платформи, виртуални колекции и културно-образователни продукти:   -включване на нови видове обекти -участие на потребителите  в дигиталните платформи -създаване на нови дигитални колекции „София – европейска столица“, „Най-старите училища в София“ Ø  Откриване на работилница за обучение по дигитални умения                  - „Подкрепа  за изграждане и укрепване на капацитета на клъстер -„Асоциация на създателите на авторско съдържание“ (АСАС) по ОП -„Иновации и конкурентна способност” (2014-2020) BG16RFOP002-2 Развитие на клъстерите в България    Разширяване дейността на мобилната библиотека – Библиобус в социални домове, ромски общности и др. под.   Внедряване на софтуерни продукти за нови услуги Електронни читателски карти Дистанционна регистрация на читатели Осигуряване на технологична възможност за самообслужване на читатели – RFID (за художествена литература) Мобилно приложение „Виртуална разходка“  Проектиране и ремонт на Централната сграда на Столична библиотека Разширяване на филиал „Студентски“ Създаване на атрактивни арт пространства за привличане нови читателски публики в културната инфраструктура на София – откриване на интерактивна стая в Детския център   -„Моето училище в моя град“ -„Светът на физиката“ – лектории  и продължаване на традиционните кампании: -„На училище в Столична библиотека“ -„Зелени пътеки към Библиотеката“ -Клуб „Учители\"  ", "date": "2019.01.09", "title": "Столична библиотека отбеляза 90-годишен юбилей с фонд от над милион книги и 500 000 читатели годишно"}
{"url": "http://epicenter.bg/article/Tramp-v-obrashtenie-kam-natsiyata--Ima--quot-humanitarna-krizaa-quot--v-SASht/172438/7/0", "text": "Президентът на Съединените щати Доналд Тръмп определи ситуацията с нелегалната имиграция по границата с Мексико като \"хуманитарна криза\".   В обръщение към нацията от Овалния кабинет в Белия дом, американският държавен глава изтъкна, че нелегална миграция по южната граница на страната застрашава сигурността:   „Всеки ден американските митнически и гранични власти спират хиляди нелегални имигранти, които се опитват да влязат в страната ни. Нямаме място, където да ги настаним и нямаме възможност да ги върнем обратно в родните им страни. Америка с радост приема законните мигранти, които обогатяват и спомагат за развитието на обществото. Но  всички американци страдат от излязлата извън контрол нелегална миграция“.   По време на телевизионното си обръщение, Доналд Тръмп повтори и призива си за строеж на стена по границата с Мексико, както и поиска необходимите за това средства:  „Експерти в сферата на сигурността поискаха 5 милиарда и 700 милиона долара за строеж на физическа преграда. По искане на демократите - то ще бъде стоманена ограда, а не бетонна стена“, подчерта Тръмп, както и обяви, че отново е поканил на среща лидерите на Конгреса, за да се опитат да се договорят и да възобновят работата на спрялото поради липса на финансиране федерално правителство.  \r\n \r\n \r\n \r\n", "date": "2019.01.09", "title": "Тръмп в обръщение към нацията: Има \"хуманитарна криза\" в САЩ"}
{"url": "http://epicenter.bg/article/Krasen-Kralev--Tryabvat-ni-4-stadiona-i-po-1000-evro-na-sedalka--Pochvame-da-stroim---VIDEO--/172459/8/0", "text": "Министърът на младежта и спорта Красен Кралев обяви пред бТВ, че в България трябва да бъдат построени или реконструирани 4 стадиона, за да може в страната ни да се играят мачове от световно или европейско първенство.  Съвместните кандидатури за домакинство на Евро 2028 и Мондиал 2030 вече се подготвят, като са създадени работни групи, които да определят каква инфраструктура трябва да бъде изградена за успешното избиране на четирите балкански страни - България, Сърбия, Гърция и Румъния, за домакини на големите футболни форуми. В момента единственият стадион, който отговаря на изискванията на ФИФА за такова събитие, се намира в Букурещ.  \"Това е един политически акт, с който ясно заявяваме, че тези четири държави искат да направят Балканите едно добро място за живеене и са готови да отстояват общите си политически и икономически интереси заедно. Не можем да си правим реклама по този начин, защото от тук нататък предстои много работа. Поемаме един огромен ангажимент, което значи, че трябва да отговорим на всички условия за добра инфраструктура, за да можем да кандидатстваме. Наясно сме, че в четирите държави има само един стадион, който е годен да домакинства подобен формат и той е в Румъния\", заяви Кралев в студиото на \"Тази сутрин\".  От България се изисква да има 4 такива стадиона, които могат да приемат важни мачове, като най-вероятно \"Васил Левски\" ще претърпи ремонт и разширяване и ще бъде построено ново съоръжение в София. Пловдив и Варна са другите два града, в които могат да бъдат изградени стадиони с капацитет над 40 000 зрители.  \"Нашият ангажимент е да имаме 4 стадиона, отговарящи на критериите на ФИФА, с капацитет 40 000. Почваме да ги строим! В момента се извършват проучвателните дейности. Един такъв стадион с капацитет 40 000 се калкулира 1000 евро на седалка. Не виждам сериозен проблем, защото разполагаме със средствата. В София ще има два стадиона. Другите два града ще са най-вероятно Пловдив и Варна. При всички случаи от тази кампания България ще излезе с една добра инфраструктура, която ще бъде използвана от всички българи\", оптимист е министърът на младежта и спорта.  ", "date": "2019.01.09", "title": "Красен Кралев: Трябват ни 4 стадиона и по 1000 евро на седалка. Почваме да строим! (ВИДЕО) "}
{"url": "http://epicenter.bg/article/Vlado-Penev-se-krasti-v-reka-Yordan/172454/10/100", "text": "Колегите актьори и приятели Марта Вачкова и Владо Пенев станаха хаджии. А звездата на Народния театър се похвали, че се е кръсти във водите на свещената река Йордан. написа Владо Пенев към кадър, на който влиза в реката с традиционната бяла роба. Навръх Богоявление той обяви в профила си във Фейсбук, че заминава на хаджилък, а на 7 януари се похвали, че вече е бил на Божи гроб и официално е хаджия.   В това си приключение той е подкрепен от колежката си Марта Вачкова. Двамата са използвали паузата между сезоните на хитовия сериал \"Откраднат живот\", където тя се превъплъщава в ролята на главната сестра на болница \"Св. Кирил\" Магда Жекова, а той - в ролята на директора проф. Цонев.   Владо Пенев е известен почитател на пътешествията. Той редовно споделя снимки от задграничните си приключения. Миналата година през януари той посети Мачу Пикчу.   Източник: Дир.бг", "date": "2019.01.09", "title": "Владо Пенев се кръсти в река Йордан"}
{"url": "http://epicenter.bg/article/Chek-za-milioni-vrashta-Megan-Markal-v-aktyorstvoto-/172462/10/100", "text": "Съпругата на британския принц Хари – американската актриса Меган Маркъл може да се върне в сериала \"Костюмари\", написа лондонският в. Сън.  Бременната херцогиня на Съсекс е получила предложение от създателите на телевизионната поредица да се появи в един епизод. Според жълтото издание от медията, която снима и излъчва \"Костюмари\", са готови да връчат бившата си звезда и сегашна британска аристократка чек за милиони долари.  \"Сумата варира от два до шест милиона. Жената на третия в линията на престолонаследието на короната на Обединеното кралство (след баща си принц Чарлс и брат си принц Уилям) обаче няма право да взема пари лично. Тя обаче може да използва хонорара си за благотворителни цели\", допълни таблоидът.  Медията припомни, че последният епизод от Костюмари с участието на Маркъл бе излъчен три седмици преди нейната сватба с принц Хари. Двамата се венчаха на 19 май 2018 г.   Източник: Новини.бг", "date": "2019.01.09", "title": "Чек за милиони връща Меган Маркъл в актьорството?"}
{"url": "http://epicenter.bg/article/Hipnozata-topi-kilogrami--bolki-i-bolesti/172471/10/0", "text": "  Първата международна награда за приложение на хипноза в лечението беше връчена в София.   Специалистите, които използват хипноза паралелно с останалите методи за лечение, бяха д-р Райна Стоянова, проф. Владимир Пилософ, д-р Жозе Да Ла ава Сантучи, проф. Пиер Веинман, проф. Ирадж Ганджбак.   Проф. Пилософ призна, че е останал изненадан, когато е разбрал, че първото ръководство за работа с хипноза у нас е било издадено от МНЗ през далечната 1975 г. и въпреки че не е усещал интерес или любопитство към тази тема, вече сериозно се занимава с нея.   Д-р Жозе Да Ла ава Сантучи представи новата книга на председателя на асоциацията на медиците, работещи с хипноза - д-р Ришар Гарние, а той повика на сцената д-р Клер Брабош, на която д-р Райна Стоянова връчи наградата от $7000.   Д-р Стоянова беше впечатлена от научния труд на колежката си, който ѝ донесе наградата, и от факта, че е многодетна майка - засега има 3 деца и много повече доволни пациенти.   Д-р Стоянова сподели, че също използва хипноза при лечението на наднормено тегло, както и на хранителни разстройства като булимия и анорексия, а най-голямото ѝ преимущество е липсата на вторични ефекти. Според председателя на асоциацията на педиатрите проф. Пилософ това е лечението на бъдещето.   Наградената д-р Клер Брабош обясни на фона на собствения си труд, че чрез хипноза могат да бъдат стопени освен болести, така и усещане за болка и емпатия.", "date": "2019.01.09", "title": "Хипнозата топи килограми, болки и болести"}
{"url": "http://epicenter.bg/article/Reshenieto-za-izbor-na-nov-iztrebitel-vliza-dnes-za-razglezhdane-ot-Ministerski-savet-/172427/2/0", "text": "  . Точката не е включена в официалния дневния ред на днешното заседание, но според зам.-председателя на ГЕРБ и председател на парламентарната група това е \"твърде вероятно\".   След това предстои дебат в Народното събрание, което трябва да даде мандат на правителството да финализира започнатата процедура. В проекта е записано, че ще трябва да бъдат променени условията в проекта за инвестиционнен разход, одобрен от Народното събрание (НС). Цената на самолетите в проекта е 1.8 млрд. лв., а първите два от 8 самолета трябва да бъдат доставени до 2 години.  \r\n \r\n \r\n \r\n   ,,Някой може ли да гарантира какво ще се случи след година-две, три, 20 или 30 на Балканите, кое е по- добре - да купим нещо сериозно, силно, което ще може да ни върши работа и защитава страната или така ще си правим дребни политически сметки, защото на някой му се е идвало на власт пък не му харесвали американските самолети. Съжалявам'', заяви военният министър.     Междувременно Белият дом излезе с официална позиция, в която се казва: \"Администрацията на президента Доналд Тръмп приветства плановете за модернизация на въоръжените сили на България и очаква нейния предстоящ избор на нов многоцелеви изтребител.  така че да отговарят на бюджетните и оперативни изисквания, като едновременно с това предлагат отлични оперативни способности\".   В първите дни на новата година американската компания   Новото попълнение във Военновъздушните ни сили е носител на най-модерните технологии, уверяват производителите му. Технологиите на Ф-16 блок 70 бяха тествани и вече са в употреба.  F-16 разполага с многоцелеви радар, който може да проследява 20 отделни цели едновременно, и има обхват от над 160 морски мили срещу наземни цели, значително повече от другите изтребители от 4-то поколение. В допълнение към осигуряването на модерни и надеждни изтребители за България, „Локхийд Мартин” потвърждава ангажимента си за програма, която ще донесе икономически и индустриални ползи за страната ни.  което според компанията ще гарантира прозрачност в разходите. Около 700 изтребители F-16 са част от военновъздушните сили на 10 държави-членки на НАТО в Европа.  ", "date": "2019.01.09", "title": "Правителството решава днес за избора на нов боен самолет. Ще купуваме ли F-16? "}
{"url": "http://epicenter.bg/article/Tsiganite-napusnaha-Voyvodinovo--protestite-sreshtu-nabezite-im-prodalzhavat/172428/2/0", "text": "Над 200 жители протестират снощи в село Войводиново след случая с пребития военнослужещ от Специалните сили на 6 януари от двама цигани. \r\n Хората се събраха пред църквата на селото и се отправиха към циганската махала. Подстъпите към махалата бяха преградени от кордон на жандармерия и полиция, за да не се допуснати ексцесии. На място бе и директорът на ОДМВР – Пловдив старши комисар Атанас Илков, предаде \"Фокус\". \r\n   \r\n Хората носят знамена, скандират \"Българи юнаци\" и хвърлят бомбички. Според тях още вчера голяма част от циганското население е напуснало селото. Те се спасяват на други места, защото ги е страх да не се излее гневът ърху тях. \r\n Протестиращите се заканват да продължат всеки ден своите изяви, докато властта не вземе радикални мерки за налагане на закона. Хората заявяват, че няма да търпят повече циганските своеволия, които зачестяват, а органите на властта бездействат. \r\n   \r\n \r\n Готова е национална програма, която ще реши проблема с ромите. Така никой няма да получава социални помощи, ако не изпраща децата си на училище. Това заяви вицепремиерът и министър на отбраната Красимир Каракачанов, след като пристигна във Войводиново. Той се срещна с кмета на селото Димитър Тосков. \r\n   \r\n \r\n \r\n Каракачанов изтъкна, че образованието у нас е задължително, но ромите не спазват законодателството. Според програмата се предвижда и край на незаконните постройки. \r\n   \r\n Пребитият от ромите военен Валентин Димов, заради когото тръгнаха протестите, е с три мисии зад граница-Ирак и Косово. \r\n   \r\n Каракачанов поясни, че е бил награждаван многократно. Думите му допълни и командващият бр. генерал Явор Матеев. Той уточни, че Димов е ефрейтор-парашутист. От 12 години е на военна служба и няма нито едно наказание в досието си. \r\n Бил е пребит, защото ромите са го нападнали в гръб. Използвали са якето му, за да му вържат ръцете. Скачали са по главата му. \r\n   \r\n На пострадалия му предстои операция днес. Настанен е в болница „Св. Пантелеймон“. Преди да дойде в селото Каракачанов е бил в болницата при пребития мъж. Състоянието му било задоволително. \r\n Срещата продължава в момента. До момента във Войводиново са установени 19 незаконни къщи. \r\n По информация на „Монитор“ снощи полицаите са свалили шлемовете и това е успокоило хората, които се канили да щурмуват махалата. Циганите масово още вчера са напуснали незаконните си къщи, а тези от тях, които останали, се въоръжили с ножове и брадви. \r\n \r\n", "date": "2019.01.09", "title": "Циганите напуснаха  Войводиново, протестите срещу набезите им продължават"}
{"url": "http://epicenter.bg/article/Svilenski-za-paketa--Makron--Vsichki-sme-na-edno-mnenie--no-nyama-koy-da-zashtiti-balgarskiya-interes-/172435/2/0", "text": "„ Ако досега ни представяха проекта „Макрон“ в полза на правата на превозвачите, в крайна сметка се разбра, че този проект ще открадне бизнеса на тези хора и ще ги лиши от него. Този бизнес ще отиде в други държави и нашите превозвачи ще станат чужди работници“, това каза зам.- председателят на ПГ на „БСП за България“ Георги Свиленски в предаването „Референдум“ по БНТ.   По думите му пакетът „Макрон“ не е бил приоритет на правителството и сме закъснели прекалено много с позициите ни, тъй като този проект се обсъжда от две години.   „ Темата е национална, няма ляво и дясно, на което да се разделим по темата. Не искам да партизирам въпроса, но това е политика. Ние всички сме на едно мнение. Проблемът е, че няма кой да защити на висок глас в Европейския съюз българския интерес“, каза още Свиленски. Той поясни, че щетите за България при приемането на пакета „Макрон“ ще бъдат огромни. По думите му засегнати ще бъдат 120 хиляди шофьори и семействата им.   „ Управляващите трябва да вземат отношение по пакета „Мобилност 2“ още сега“, коментира Свиленски. „Молбата ни е към всички – нека всички заедно да защитим правата на транспортния бизнес, кой – с каквото може, за да защитим и Европейския съюз“, заключи народният представител.    ", "date": "2019.01.09", "title": "Свиленски за пакета „Макрон“: Този проект цели да открадне бизнеса на българските превозвачи"}
{"url": "http://epicenter.bg/article/Maykata-na-prebitiya-voenen--Ritali-sa-go-samo-v-glavata-i-sa-iskali-da-go-ubiyat/172436/2/0", "text": "Аз безкрайно се гордея с него. Гордея се, че съм съпруга на военнослужещ. Дъщеричката ни винаги го гледа по парадите и казва: Това е моят тати.   Това каза пред камерата на БТВ съпругата на пребития военен Валентин Димов във Войводиново - Атанаска. \"Безкрайно много благодаря на всички, които ни подкрепиха. Искам да благодаря на семейството от Сливен, което е спасило живота на съпруга ми. Много искам да им благодаря и да ги помоля, ако могат да се свържат с мен. Искам да благодаря и на вицепремиера Красимир Каракачанов. Този случай не трябва да остане поредния безнаказан. Тези хора трябва да разберат, че трябва да си понесат наказанието. Не може да се опиташ да убиеш някого и да останеш безнаказан\", категорична беше тя.   \"Бил е пребит почти до смърт. Вярвайте ми\", разкри майката на бития военнослужещ - Добринка Димова. \"Ударите са били само в главата. Искали са да го убият. Това са били деца и аз съм сигурна, че той не е искал да се бие. Има подготовка и опит. Участвал е във всички демонстрации на армията. Ако е искал да се бие, е щял да го направи. Просто те са го изненадали, свалили са го на земята и са се опитали да го убият\", добави тя.   „Имаме две прекрасни момиченца по-голямото дете знае част от истината – че баща й е ударен в главата и е в болница, а по-малко дете не разбира все още”, обясни съпругата на командоса Атанаска Димова пред бТВ.   „Не е очаквал ситуацията да се развие по този начин, не е очаквал да бъде нападнат. Почти всеки ден сме свидетели на такива инциденти, но такава жестокост и бруталност за първи път виждам, без сериозен повод, просто от едно спречкване”, сподели и бащата на Валентин Димов. Той каза още, че синът му има три мисии зад граница, че е честен и достоен българин, с добър професионален опит.   „От всички тези мисии се е връщал жив и здрав, а в родината му да се случи това нещо”, отбеляза бащата.  ", "date": "2019.01.09", "title": "Майката на пребития военен: Ритали са го само в главата и са искали да го убият"}
{"url": "http://epicenter.bg/article/Rumen-Hristov--Ideyna-koalitsiya-bi-bila-nay-dobriyat-variant-za-predstoyashtite-evropeyski-izbori/172439/2/0", "text": "Идейна коалиция би била най-добрият вариант за предстоящите европейски избори. Това каза в предаването „Вече 30 години-времето е наше“ на Радио „Фокус“ председателят на СДС Румен Христов.   По думите му разговорите в партията предстоят, но идейно най-близко към момента се позиционират „Демократи за силна България“ и „Да, България“. „Заедно с част от тези формации ние сме член на ЕНП. Безспорно ГЕРБ е другата партия, член на ЕНП. Те имат традицията да се явяват самостоятелно и вероятно този път ще спазят своята традиция. На първо място, аз виждам допирни точки с „Демократична България“. Разбира се, в политиката никога не казвай „никога“. Не изключвам възможност и за други варианти, защото и в самия СДС има едно крило, което по-скоро се ориентира към консервативно-патриотичен профил на коалицията за следващите евроизбори“, обясни той. Необходима е обаче мобилизация на тези около 500 хиляди десни избиратели, да се изпратят правилните послания, с оглед на това, че хомогенността на новия ЕП не е ясна. „Има нови течения, нови формации, популистки, крайни националистически формации, които напират за участие в ЕП. И той може би ще бъде доста по-шарен. Тогава вотът на тези десни избиратели, насочени към формация, свързана и близка до ЕНП, би бил от полза на едно статукво, което ние критикуваме, от една страна. Но от друга страна то е познато, то има нужда от реформиране“, коментира още Румен Христов.   Смяна модела на управление минава през промяна на  Конституцията,  каза още в предаването Румен Христов. По думите му основният държавен закон трябва да бъде променен, така че да отговаря на съвременните реалности.   „Конституцията изигра своята роля в този преходен период. Има нужда от осъвременяване. Има нужда от залагане на нов модел, който да гарантира още по-демократично управление на държавата. Управление, което да зависи повече от гражданите, а не от политиците. Начинът, по който да се вземат решенията, начинът, по който да бъде структуриран българският парламент и редица още неща, свързани със съдебната система, съдебната реформа, мястото на прокуратурата и т.н. За нас стигането до Велико народно събрание е нещо важно. Не мога да кажа дали ще бъде постигнато съгласие между политическите сили това да се случи при евентуален предсрочен вот или при изтичане мандатът на този парламент, но това трябва да се случи, най-малко заради това че анахронизмът Велико народно събрание, който липсва почти в 90 и повече процента от европейските държави, трябва да отпадне и да имаме друга форма на промяна на Конституцията. При нужда, разбира се. Така че моделът трябва да бъде сменен“, обясни той.   Христов добави, че за това ще се изисква широка дискусия и съгласие от всички политически формации. „Смята модела на управление беше е и желанието на гражданите, доказаха го с множеството протести, поводи, за които ще има и през тази година“, коментира още председателят на СДС.     ", "date": "2019.01.09", "title": "Румен Христов: Идейна коалиция би била най-добрият вариант за предстоящите европейски избори"}
{"url": "http://epicenter.bg/article/Prof--Vladimir-Chukov--Sporat-za-korabite-s-Libiya-tryabva-da-se-reshi-v-sada/172440/2/0", "text": "Частно-правен спор - така министърът на транспорта Росен Желязков определи пред БНТ казуса с либийския танкер \"Бадр\". По думите му заради либийската реакция този спор придобива международен оттенък. Свалянето на знамето и предаването на кораба в български ръце предизвика остра реакция.    „Това е позиция на либийската морска фирма, която е държавна и според мен имаше много нервни реакции. Аз се запознах със съобщението на сайта, в което имаше много тежки думи от типа на пиратство, мафия – някак си не приляга на една държавна фирма. Спорът би трябвало да се реши в съда, защото става въпрос за претенции между две фирми. При всички случаи, вокалът трябва да бъде намален, защото не приляга на две държави да имат такива отношения”, коментира проф.Чуков.     Според него от тук насетне ще има спорове, а когато са замесени много пари, двете държави трябва да окажат съдействие за разрешаването им.   „Нашата държава трябва да направи така, че да бъде всичко прозрачно. Либия не е от времето на Кадафи. Днес тя е много разпокъсана и се нуждае от политическо обединение, обясни проф. Чуков. Според него, либийците не могат да достигнат до политическа формула и в страната има две правителства.   „През тази призма ние трябва да преценим доколко това представлява заплаха за България. Трябва да се търсят тези инструменти, които подобават на страна член на ЕС”, каза арабистът. ", "date": "2019.01.09", "title": "Проф. Владимир Чуков: Спорът за корабите с Либия трябва да се реши в съда"}
{"url": "http://epicenter.bg/article/Vasil-Velev--V-Balgariya-e-nay-skapiyat-promishlen-tok-v-tsyala-Evropa/172442/2/0", "text": "Когато еленергията поскъпва неизбежно е поскъпването на живота. Това заяви в сутрешния блок на Нова телевизия Васил Велев, председател на Асоциацията на индустриалния капитал в България. По думите цените са с 50% по-високи отколкото миналата година по това време. В България е най-скъпият промишлен ток в цяла Европа. На нас ни се обяснява, че проблем няма и цените са най-ниски, каза той. На предприятия им се спира тока. Пазарът се манипулира от производители и търговци, каза Велев.   По думите му в ситуацията има нужда от извънредни действия.  ", "date": "2019.01.09", "title": "Васил Велев: В България е най-скъпият промишлен ток в цяла Европа"}
{"url": "http://epicenter.bg/article/Milen-Mihov--Vazmozhno-e-do-6-mesetsa-da-imame-dogovor-za-iztrebiteli-za-VVS/172443/2/0", "text": "Възможно е в рамките на половин година да имаме договор за ново въоръжение, което е така необходимо за нашите военновъздушни сили. Това заяви пред БНР Милен Михов - депутат от „Обединени патриоти“ и член на комисията по отбрана.   Депутатът каза, че към момента патриотите нямат обща позиция, защото все още не са имали коалиционен съвет.   „Не бих казал, че изборът на съвременно въоръжение за българската армия трябва да бъде поставян под знака русофилство или русофобство. Към този въпрос трябва да се подхожда национално отговорно. Това е едно добро възможно решение. Не приемам крайните оценки в период, когато все още нищо не е решено“, коментира Михов още в предаването „Преди всички\" на националното радио. Михов припомни, че все още преговорите вървят и не трябва да се прибързва с дамгосването или представянето на въпроса като решен по най-добрия начин. По думите му много ключови въпроси все още са на масата на преговорите.  „Въпросът за цената. Ако говорим за редукция на цената, това може да бъде само и единствено надолу. За мен трудно може да бъде защитена цена, надхвърляща предварително определената от НС. На следващо място са други технически и процедурни въпроси“. Припомняме, че според решение на парламента цената е 1,8 милиарда лева с ДДС за осем бойни самолета.  „Не става въпрос просто за закупуване на една вещ, а за важни икономически, финансови и военно-политически аспекти и отношенията ни със САЩ и други държави от ЕС”, отбеляза Михов. „Не можем да допуснем да се създаде впечатление за някакво задкулисие. Напротив – тази сделка трябва да бъде постигната по такъв начин, че обществото и политическите фактори да бъдат убедени в защитата на българския национален интерес“.", "date": "2019.01.09", "title": "Милен Михов: Възможно е до 6 месеца да имаме договор за изтребители за ВВС"}
{"url": "http://epicenter.bg/article/Ogromen-srednoshten-pozhar-izpepeli-kmetstvo/172444/2/0", "text": "Пожар изпепели сградата на кметството в гърменското село Скребатно, в което са се помещавали и читалището, здравната служба, библиотеката, ресторант, клуб на пенсионера и 2 магазина. Сградата е в центъра на родопското село.   Сигналът за пламъците е подаден около 2 часа, но първите пожарни са пристигнали около 2.45 ч., тъй като селото е високопланинско и пътят до там е труден.    \" ”, обясни кметицата на Скребатно Даниела Пидева.   Няколко екипа на пожарната в Гоце Делчев все още се борят с огнената стихия. Пътят от и за селото е почистен и опесъчен, така че няма проблем с придвижването на пожарните автомобили.   В селото живеят около 350 жители. За късмет в района на пожара не е имало хора и няма жертви. Причините за огнения инцидент се изясняват. По думите на Пидева, кметството се отоплява с климатик, като в сградата не е имало печка на дърва.    Източник: Дир.бг", "date": "2019.01.09", "title": "Огромен среднощен пожар изпепели кметството на село Скребатно"}
{"url": "http://epicenter.bg/article/Maya-Manolova-kam-API-i-MRRB--Udalzhete-gratisniya-period-za-e-vinetkite--/172448/2/0", "text": "Омбудсманът Мая Манолова изпрати днес препоръка до Министерството на регионалното развитие и благоустройството и до ръководството на Агенция „Пътна инфраструктура“ с искане да бъде удължен гратисния период, в който шофьорите няма да бъдат глобявани за липса на електронни винетки. Това съобщиха от пресофиса на омбудсмана.  По официална информация 15 януари е датата, до която водачите няма да бъдат санкционирани. Според Манолова обаче срокът е „несправедливо и некоректно определен“.  Той трябва да продължи до момента, в който системата за продажба на е-винетки заработи, така че гражданите да не биват глобявани, ако не изпълнят законовите изисквания не по тяхна вина.  Омбудсманът отбелязва пет основни проблема, които се дължат на лоша администрация, която „се оказа неподготвена и за огромно съжаление не реагира своевременно и адекватно на случващото се“.  Липса на пунктове за продажба на е-винетки на ГКПП, софтуерен проблем при апаратите за самотаксуване, изтеглени повече средства при банкови преводи при плащането им, липса на потвърждение при конвертиране на хартиен винетен стикер към е-винетка и нерегламентиран достъп до системата са слабостите, посочени в препоръката на Манолова.  ", "date": "2019.01.09", "title": "Мая Манолова към АПИ и МРРБ: Удължете гратисния период за е-винетките! "}
{"url": "http://epicenter.bg/article/Idvat-novi-valezhi-ot-snyag--v-11-oblasti-e-obyaven-zhalt-kod/172449/2/0", "text": "Днес преди обяд в Западна България ще завали слаб сняг, а до вечерта валежи ще има и в Източна България, сочи прогнозата на Националния институт по метеорология и хидрология.     В западните и планинските райони след обяд снеговалежът ще се усилва. Вятърът ще придобие южна компонента: в западните райони ще е слаб, в централните, източните и северно от планините - умерен до силен и с него температурите бързо ще се повишат, по-съществено вечерта и през нощта срещу четвъртък. В южните и източните части на страната валежите ще са и от дъжд, и от сняг. В районите, в които има снежна покривка и валежът е от дъжд, ще има условия за заледявания. В крайните югоизточни райони ще има значителни количества дъжд.  Атмосферното налягане е по-ниско от средното за месеца. Над Черноморието ще бъде предимно облачно. През деня ще е почти без валежи, но вечерта, първо в южните райони ще започнат валежи от дъжд. Ще духа до силен вятър с южна компонента, който ще повиши температурите и максималните ще са 3°-6°. Температурата на морската вода е 5-6°. Вълнението на морето ще бъде 2-3 бала, но вечерта ще се усилва.   Над планините ще е облачно. От запад преди обяд ще започнат слаби валежи от сняг, които след обяд ще се усилват, вечерта и през нощта срещу четвъртък ще достигнат и планините в Източна България. Вятърът ще се ориентира от югозапад и след обяд ще е силен в планините в източната половина на страната бурен, вечерта и през нощта срещу четвъртък още ще се усили. Максималната температура на височина 1200 метра ще е около минус 2°, на 2000 метра – около минус 7°.     Източник: Канал 3", "date": "2019.01.09", "title": "Идват нови валежи от сняг, в 11 области е обявен жълт код"}
{"url": "http://epicenter.bg/article/Minus-11-gradusa-v-Knezha-tazi-sutrin--mestnite-savetvat--Piyte-vino---VIDEO--/172451/2/0", "text": "След като вчера температурите в Кнежа паднаха до -20 градуса, днес може да се каже, че там е умерено студено. Тази сутрин термографът отчете -11,5 градуса. Стойностите показа в предаването „Тази сутрин” по бТВ синоптичният наблюдател Катя Воденичарска.  „Кнежа се намира в котловина на ниска надморска височина – на 119 метра. По принцип в котловинните райони се образуват температурни инверсии, където студеният въздух е по-тежък от топлия и той се застоява в котловинното дъно. В тихо и ясно време, когато има сняг, се наблюдават точно такива ниски температури”, обясни Воденичарска.  За да се спасите от лютата зима, местните препоръчват топла пилешка супа, червено вино и мезе от прасе.  Метеорологичната станция в Кнежа е основана през 1910 година. Има признание от Световната метеорологична организация към ООН за научно и културно богатство. Три станции у нас са с това признание от общо 70 отличени в целия свят.  Интересен факт е, че дори по време на войните през XX век измерванията в Кнежа не са спирали.  Една от най-ниските температури там е регистрирана на 31 януари 2012 година – -29 градуса.  ", "date": "2019.01.09", "title": "Минус 11 градуса в Кнежа тази сутрин, местните съветват: Пийте вино! (ВИДЕО) "}
{"url": "http://epicenter.bg/article/Rosen-Zhelyazkov-se-sreshtna-s-Manfred-Veber--poiska-podkrepa-ot-ENP-sreshtu-paketa--quot-Makron-quot--/172452/2/0", "text": "Министърът на транспорта, информационните технологии и съобщенията Росен Желязков се срещна в Брюксел с председателя на групата на Европейската народна партия и водещ кандидат за председател на Европейската комисия Манфред Вебер. На срещата присъства и българският евродепутат Андрей Ковачев, съобщиха от пресцентъра на министерството на транспорта.  Министър Желязков запозна Манфред Вебер с българската позиция по законодателните предложения от пакета за Мобилност 1 и поиска съдействие от групата на ЕНП в Европейския парламент.  По време на разговора той още веднъж очерта съществените за България и останалите подкрепящи ни държави теми - връщането на водача и превозното средство на 4 седмици, както и неприлагане на директивата за командироване спрямо транспортните операции в рамките на двустранните превози в ЕС.  Росен Желязков информира председателя на групата на ЕНП в Европейския парламент, че българското правителство и министър-председателят Бойко Борисов категорично подкрепят предстоящия протест на международните превозвачи в четвъртък в Брюксел.  ", "date": "2019.01.09", "title": "Росен Желязков се срещна с Манфред Вебер, поиска подкрепа от ЕНП срещу пакета \"Макрон\" "}
{"url": "http://epicenter.bg/article/Todor-Tagarev--S-F-16-kupuvame-50--poveche-ot--quot-Gripen-quot-/172453/2/0", "text": "Разговорът за изтребителите в голяма степен е политически, каза пред БНР бившият военен министър Тодор Тагарев.   \"Въпросът не е коя държава да изберем. Въпросът е какви задачи имаме да решаваме, какви ще бъдат операциите, с кого ще изпълняваме тези задачи, кой ще готви нашите пилоти, за да бъде боеспособна авиацията ни. Тогава вече има разлика между двата избора – САЩ и Швеция, и САЩ категорично надделяват\", коментира той в интервю за предаването „Преди всички“. Според него САЩ няма да направят за нас някакви големи отстъпки.  Тагарев не е съгласен, че предпочитаната от президента платформа е по-добра: „Ние гледаме нещо много по-голямо, отколкото са характеристиките на една платформа“.  Според експерта Ф-16 е по-добрият от „Грипен“ и обясни:  „Това са самолети от един клас. Ф-16 е с електроника, която е при самолети от пето поколение. Той е по-мощен, има повече въоръжение. Има много по-голям боен радиус, възможност за поразяване на цели от голямо разстояние. Той превъзхожда с часовете, които може да лети – той е с 50% по-голям живот. С Ф-16 купуваме 50% повече. От друга страна той е по-скъп като начална цена и в процеса на експлоатация. Но трябва да съпоставяме ефективност, продължителност на експлоатация, цена и тогава да взимаме решението“.  Тодор Тагарев е категоричен, че политиците трябва да излязат от рамките за финансовите параметри и да погледнат по-широко. Той постави въпроса дали няма да е по-изгодно наведнъж да се поръчат 14 или 16 самолета. Според него по този начин ще получим повече предимства.    ", "date": "2019.01.09", "title": "Тодор Тагарев: С Ф-16 купуваме 50% повече от \"Грипен\""}
{"url": "http://epicenter.bg/article/Kostadin-Kostadinov--Tryabva-da-branim-semeystvoto-ot-upadaka-na-poslednite-30-godini-/172455/2/0", "text": "Семейството трябва да се брани от упадъка в последните 30 години, каза пред БНР Костадин Костадинов, председател на партия „Възраждане“, която започна новата година с кампания в подкрепа на традиционното българско семейство. На билбордове в София и в близост до Пловдив е показано едно 5-членно семейство. На него пише, че това е нормално семейство и е време за възраждане. Кампанията не е финансирана от ЕС, а от партийната субсидия, подчерта той.  „Семейството трябва да се брани от упадъка, който през последните 30 години разрушава и заплашва да доунищожи окончателно не просто традиционното българско общество, но и въобще начина, по който функционира цялото обществено устройство от последните столетия. В България има много сериозна пропаганда на ценности, които нямат нищо общо не само с традиционните български, но и с традиционните човешки ценности. Поводът да направим тази кампания беше грозната провокация, която беше направена в навечерието на Нова година в подкрепа на хомосексуалните отношения, което смятаме за ненормално“, коментира Костадинов в предаването „Преди всички“.  Според него една от причините за демографската катастрофа е именно „налагането на тези античовешки норми на поведение“. По думите му кампанията на партията е предизвикала остра негативна реакция. Костадинов смята, че неправителствени организации, финансирани отвън, атакуват кампанията.  ", "date": "2019.01.09", "title": "Костадин Костадинов: Трябва да браним семейството от упадъка на последните 30 години "}
{"url": "http://epicenter.bg/article/Glosov-na-proshtavane--Kakvoto-mozhah--napravih-za-API--nishto-losho-kam-premiera/172464/2/0", "text": "Тази сутрин на редовна оперативка при премиера Борисов във връзка с въвеждането на електронната система за таксуване по републиканската пътна мрежа бяха обсъдени проблемите през първите дни на 2019 година.   В тази връзка  Това каза на брифинг в Министерски съвет министърът на регионалното развитие и благоустройството Петя Аврамова, предаде репортер на Novini.bg  \"Трудностите с организацията на въвеждането на системата за електронните винетки доведе до неприятни моменти и недоволство от страна на гражданите.   посочи вече бившият шеф на Агенция \"Пътна инфраструктура\" инж. Светослав Глосов.  \"Считам, че   добави инж. Глосов.  Работим да окомплектоваме Управителния съвет на Агенция \"Пътна инфраструктура\" така, че да няма сътресения за работата на Агенцията, заяви Петя Аврамова. Предстои ни много работа. Продължаваме работата по надграждането на системата за електронните винетки, от август започва и работата по въвеждането на тол системата, добави тя.  Аврамова заяви, че се  По тази тема се работи непрекъснато, като всеки ден въвеждаме такива. Към момента винетка може да бъде закупена на касите на голям мобилен опратор и мобилното му приложение, сайтовете vinetki.bg и bgtoll.bg, от терминалите за самотакусване, като такива вече са монтирани на всички гранични пунктове.  , съобщи регионалният министър.  Смятам, че тази система ще бъде надграждана. Очакваме включването и на всички големи вериги бензиностанции. Гражданите ще могат да закупуват електронна винетка на много повече места в сравнение с хартиената. Ако хартиената винетка можеше да се закупи от 3000 места, електронната ще може да се закупи от 4500 места в цялата държава. Продължаваме работата по нови методи за закупуване. Работим по идеята електронната винетка да може да бъде закупувана от още 2000 точки в страната – банкоматите. Призовавам всички водачи на МПС да спазват закона – всеки да кара автомобила си по републиканската пътна мрежа, като е закупил винетка. Вече има много начини да се закупи винетка - вече няма причина да има водач на пътя, който да не е закупил винетка по някаква техническа причина. Нека бъдем редовни и да спазваме законите в България. , каза още Петя Аврамова.  ", "date": "2019.01.09", "title": "Глосов на прощаване: Каквото можах, направих за АПИ, нищо лошо към премиера"}
{"url": "http://epicenter.bg/article/Sled-haosa-s-vinetkite-se-zadava-nova-drama---porednata-smyana-na-kasovite-aparati-/172429/2/0", "text": "След хаоса с винетките се задава нова драма, която може да доведе до блокиране на работата на стотици хиляди фирми в страната - поредната смяна на касовите апарати и софтуера за управление на продажбите.    Националната агенция по приходите (НАП) предупреди търговците да побързат с подмяната. ИТ специалистите обаче твърдят, че дадените срокове са прекалено кратки и масово търговците няма да бъдат подготвени за тях. Спорът идва на фона на продължаващите вече четвърти месец консултации между НАП и производителите и внедрителите на въпросния софтуер заради множеството неясноти в новите изисквания в наредбата за фискалните устройства.   \"Сроковете са изпълними, ако не се чака последният момент. Важно е всеки търговец да се свърже с производителя на софтуера и да обсъдят техническите изисквания и необходимите промени\", посъветва Пламен Димитров, заместник изпълнителен директор на НАП.   Регистрираните по ДДС търговци имат 80 дни да направят това, тъй като срокът е до 31 март. За фирмите без ДДС регистрация срокът е до края на юни 2019 г. За повечето от фирмите това означава да купят нови касови апарати, което ще коства на бизнеса най-малко 120 милиона лева.   Промените бяха направени през септември м.г. в наредбата за фискалните устройства, като преди това бяха приети и изменения в Закона за ДДС.   Целта на финансовото министерство и НАП е да се спрат опитите за укриване на обороти и избягване на плащането на данъци чрез издаване на фиктивни касови бележки и избирателно отчитане на продажбите.   От 1 април тази година се забранява едновременната употреба на касов апарат и софтуер за управление на продажбите, без те да са свързани помежду си. Освен това софтуерът не може да бъде използван от търговците, ако не е получил одобрение от НАП за съответствие с новите изисквания. Въвеждат се и нови изисквания към касовите апарати - всяка бележка трябва да има отпечатан QR код и данните за нея да се подават към сървърите на НАП в реално време, а не както сега - веднъж седмично или месечно. Новите правила забраняват издаването на т.нар. служебни бонове.   Още с появата на новите текстове експерти алармираха, че наредбата изобилства от непрецизно формулирани текстове, които могат да се тълкуват по различни начини. Въпреки обсъжданията и уверенията на НАП, че неясните текстове ще бъдат прецизирани, корекции в наредбата все още не са предложени.   В крайна сметка НАП започна одобряването на модифицираните програми за управление на продажбите едва през декември м.г. и до момента само 3 софтуера са включени в списъка, от който занапред търговците трябва да избират.   Други 19 софтуера са все още в процедура по заявяване, посочиха от НАП. В същото време законът предвижда солени глоби, включително и запечатване на обекти, ако търговци продължат да използват софтуер, който не е вписан в списъка на одобрените.   Засега около 25% от бизнеса у нас работят със софтуер за управление на продажбите и това са по-големите фирми, за които промяната настъпва най-рано.     Сроковете може да се окажат недостатъчни и за търговците, които ползват само касови апарати. Новите устройства, които печатат QR кодове и осигуряват онлайн връзка с НАП, липсваха на пазара до средата на декември.   Според сметките на НАП трябва да бъдат подменени половината от около 300 хиляди работещи апарата, а останалите да бъдат надградени. Общите разходи за бизнеса са около 120 млн. лв., но може да се окажат далеч по-високи. Проблемът далеч не е само в подмяна на софтуера и на касовите апарати, предупреждават софтуерни разработчици.   \"Освен че производителите на софтуер трябва да направят специфичната преработка, необходимо е време и тези промени да се внедрят от търговеца и той да бъде обучен, така че системата да заработи гладко\", обясни пред Блумбърг тв Иван Аржентински, създател на ERP платформата EnterpriseOne и управляващ съдружник на ERP.BG.   Какво ще се променя? Вече няма да е позволена практиката продажбите в магазините да се въвеждат в софтуера, а касовата бележка да се набира на ръка на касовия апарат. Двете системи ще трябва да са свързани и фискалното устройство ще издава касовата бележка автоматично. Така на практика ще се преустанови ползването на старите касови апарати и работата ще се извършва изцяло в режим \"фискален принтер\". Отпада и широко използваната практика за множество поръчки да се плаща накрая наведнъж и да се издава една обща фактура и Дадоха 4 месеца отсрочка на бензиностанциите за подмяната на касовите апарати ", "date": "2019.01.09", "title": "След хаоса с винетките се задава нова драма - поредната смяна на касовите апарати "}
{"url": "http://epicenter.bg/article/Dimitar-Stoyanov--Sluzhebniyat-kabinet-ne-e-vzel-reshenie-za-izbor-na-samolet-/172430/2/0", "text": "  Ето какво написа Димитър Стоянов, главен секретар на президента на стената си във Фейсбук   \"Във връзка с поредното дежурно изявление на председателят на ПГ на ГЕРБ и зам.-председател на партията Цветан Цветанов в което се заявява, че президентът Румен Радев е искал „непрозрачно, на тъмно и в кратки срокове да финализира процедурата за изтребителите“, по време на назначеното от него служебно правителство, припомням следното: 1. Процедурата е организирана в съответствие с „Проект за инвестиционен разход „Придобиване на нов тип боен самолет““, приет от 43-тото Народно събрание на 02.06.2016г. За проекта е гласувал и г-н Цветанов. 2. Документите за провеждане на процедурата за избор на нов самолет са приети на 19.10.2016г. от Министерството на отбраната на Съвет по отбрана, в присъствието на началника на отбраната ген. Константин Попов и в последствие подписани от министъра на отбраната Николай Ненчев и министъра на икономиката Лукарски, министри от второто правителство на ГЕРБ с министър-председател Бойко Борисов.  В подписаните от Ненчев и Лукарски документите са фиксирани и срокове както следва: - Получаване на офертите – до 13.03.2017г. - Отваряне на офертите – на 13.03.2017г. - Оценка на офертите – до 31.03.2017г. Тези срокове са изпратени в Искането за предоставяне на оферти към страните – доставчици. В този документ е включена и методиката за оценка на преложенията. В последствие, поради непредоставяне на необходима информация в офертите и изпратени допълнителни писма към правителствата на Швеция, САЩ, Португалия и Италия, срокът за оценка на офертите от експертните екипи е удължен по искане на комисията до 05.04.2017г. 3. Експертната група приключи работата си в указания срок, изготви протокол с резултатите от анализа и го внесе в Министерски съвет в срок. Важно е да се знае, че Искането за предоставяне на оферти е документ, който обвързва и двете страни: отговарящата – да предостави в срок исканата информация в пълнота; изпращащата – да анализира информацията и да класира кандидатите строго по методиката в указания срок и при спазване на принципите на равнопоставеност и обективност.   4. Служебният кабинет на свое заседание на 26.04.2017 приема протокола за сведение. Служебният кабинет не е взел решение за избор на самолет и за започване на преговори с доставчиците. Оставя това решение да го вземе следващото редовно избрано правителство. Това се потвърждава и от доклада на Временната комисията за проучване изпълнението на процедурата по избор на нов тип боен самолет на Народното събрания. Там е записано (стр.22 и 23), че служебното правителство е взело решение, „което не предполага нито изпълнение, нито продължаване на процедурата“ и „Министерството на външните работи потвърждава, че към момента няма решение на Министерски съвет.“ От цялата фактология ясно личи, че става въпрос за една изключително организирана, прозрачна и обективна процедура. Последната е водена в стриктно изпълнение на сроковете и правилата, заложени от 43 НС и кабинета Борисов 2. Твърденията на г-н Цветанов показват за пореден път, че е рисковано и често смехотворно, некомпетентни лица да коментират сложни процеси.\"    на проф. Огнян Герджиков в тези процеси се превърна в поредната разделителна линия.   Проф.Герджиков коментира, че са направили това, което е трябвало.   \" \", поясни Герджиков. \" , подчерта той, като допълни, че комисията е назначена от предходното НС, не от нас. , заяви бившият служебен премиер.   категоричен беше Герджиков. По думите му премиерът .   \"На закрито заседание Министерският съвет одобри протокола на междуведомствената група за   научи bTV от правителствени източници. На първо място  (със самолет „Грипен”), а на второ – Португалия (чиято оферта е за използвани американски машини F-16 ). Инвестиционният проект беше одобрен от втория кабинет на Бойко Борисов и одобрен от Народното събрание. Той е  - за купуване на 16 машини на два транша. На правителството се дава мандат да преговаря, но решението не е обвързващо и следващият кабинет ще решава как да води преговорите чрез нова работна група. Тя трябва да бъде сформирана другата седмица. „  коментира по този повод служебният премиер Огнян Герджиков. „Служебното правителство не иска да спира процеса по придобиване на нов многоцелеви изтребител”, заяви вицепремиерът Стефан Янев. Допълнителен коментар беше отказан, тъй като документът е с гриф за класифицирана информация. „Грипен” е платформа, която ще може да бъде използвана  . Машините може да се   и да има възможност за индустриално сътрудничество със шведски компании у нас.   Процесът за придобиване на нов боен самолет се е забавил вече повече от десетилетие, заради което Военновъздушните сили работят на критичния минимум.\"  ", "date": "2019.01.09", "title": "Димитър Стоянов: Служебният кабинет не е взел решение за избор на самолет "}
{"url": "http://epicenter.bg/article/Stolichna-obshtina-s-izvanredna-informatsiya-za-obstanovkata-v-Sofiya-kam-5-30-ch-tazi-sutrin/172431/2/0", "text": "Шест екипа на Дирекция Аварийна помощ и превенция към Столична община са извършили обходи на улици и булеварди, с цел проверка на пътните настилки рано тази сутрин, съобщи пресцентърът на Столичната община.   Направени са частични обработки срещу заледяване на улици, по които се движи общественият транспорт. В планината Витоша на пътищата Драгалевци - Алеко и Бояна - Златни мостове са извършени почистване на снежна маса и опесъчаване. Градският транспорт в момента се движи навсякъде по обичайните си маршрути. Към момента в готовност са 86 снегопочистващи машини. В двата кризисни центъра на Столичната община са настанени 155 души, останали без дом. В центровете нуждаещите се получават храна и подслон. Във връзка с ниските температури е осигурен постоянен режим на работа. Гражданите могат да подават сигнали на тел. 070017310 или на 112.   Днес според прогнозата на НИМХ в София е обявен жълт код и се очаква преди обяд да завали сняг. Температурите остават отрицателни.   Преди обяд в Западна България ще завали слаб сняг, а до вечерта валежи ще има и в Източна България. В западните и планинските райони след обяд снеговалежът ще се усилва. В южните и източните части на страната валежите ще са и от дъжд, и от сняг. Минималните температури ще са предимно между минус 9 и минус 4 градуса, а преобладаващите максимални - между 0 и 5 градуса.  ", "date": "2019.01.09", "title": "Столична община с извънредна информация за обстановката в София към 5.30 ч тази сутрин"}
{"url": "http://epicenter.bg/article/Karlos-Kontrera--Getoto-ne-sa-sgradite--a-saznanieto-na-tezi--koito-go-obitavat/172432/2/0", "text": "„Държавата трябва да приложи редица мерки, включително и репресия, за да се разрешат проблемите с ромите”. Това заяви в ефира на предаването „Здравей, България” по Нова телевизия общинският съветник в София от ВМРО Карлос Контрера по повод създалото се напрежение в пловдивското село Войводиново. То бе предизвикано от побоя над военен, за който вече са арестувани двама души от ромската махала там. В две поредни вечери местните хора излизаха на протест с искане за премахване на незаконните постройки в махалата.   Уличното правосъдие е практика в гетата, заяви Карлос Контрера.   Имаме проблем със социалния живот на циганите в гетата. Това е социален модел, каза той. Гетото не са сградите, а съзнанието на тези, които го обитават, каза Контрера. По думите му вече трябва да говорим на първо място за възпитание. Без държавата да се намеси със сила няма да станат нещата, каза Контрера.   Според Контрера обществото има проблем с начина на живот на ромите като цяло. „Тези хора нямат задръжки, нито правосъзнание”, категоричен бе общинският съветник от ВМРО. Той призова за орязване на социалните помощи за представителите на малцинството и заяви, че „фабриката за деца трябва да спре да работи”.    ", "date": "2019.01.09", "title": "Карлос Контрера за проблема с ромите: Държавата трябва да приложи мерки, включително репресии"}
{"url": "http://epicenter.bg/article/Detsa-v-nosii-igrali-horo-v-baseyna-pred-kmeta-na-rayon--quot-Zapaden-quot--v-Plovdiv/172434/2/0", "text": "  Сред присъстващите на хорото били кметът на район \"Западен\" Димитър Колев и отец Пантелеймон от местния храм \"Свети Климент Охридски\".   Тъй като детската градина не работи в неделя, ритуалът за Богоявление бил изпълнен ден по-късно - в понеделник.   В началото присъстващите казали молитвата \"Отче наш\" заедно, след което децата влезли във водата и започнали да се надпреварват да уловят кръста.   По сходен начин отбелязали Богоявление и възпитаниците на пловдивската детска градина \"Светла\", съобщава регионалната медия.   Отец Пантелеймон целял да запознае малчуганите с християнските ценности и вече четвърта година редовно посещавал детските градини в района. Той обещал на децата, че ще се върне да изпълни ритуалното хвърляне на кръста и следващата година. ", "date": "2019.01.09", "title": "Деца в носии играли хоро в басейна пред кмета на район \"Западен\" в Пловдив"}
{"url": "http://epicenter.bg/article/V-Mineralni-bani-razdavat-hrani-na-sotsialno-slabi/172466/2/0", "text": "В община Минерални бани започна раздаването на продукти по програмата за храни и материално подпомагане на най-нуждаещи се лица, съфинансирана от ЕС. Доброволци на БЧК ще посрещат правоимащите в раздавателния пункт на Червения кръст в Минерални бани.   Всички, включени в списъците на Агенцията за социално подпомагане, ще получат по 24 кг от 16 вида продукти: спагети, месни и зеленчукови консерви, леща, захар, ориз и други храни от първа необходимост.   Говеждо, херинга и пиле фрикасе влязоха в набора от 16 вида продукти, които ще се раздават от БЧК. Офанзивата по програма за най-бедните в Европа се управлява от Агенцията за социално подпомагане. Всеки ще получи по общо 24,07 кг: спагети – 1,5 кг; говеждо в собствен сос – 0,300 кг; леща – 3 кг; захар – 3 кг; гювеч – 1,6 кг; зелен фасул – 2,4 кг; лютеница – 0,500 кг; грах – 1,6 кг; стерилизирани домати – 1,6 кг; говежди кюфтета в бял сос – 0,600 кг; риба херинга – 0,170 кг; пиле фрикасе – 0,300 кг; зрял боб – 2 кг; конфитюр – 0,500 кг; ориз – 2 кг; олио – 3 л.   Храни се полагат на всички, които са били на енергийни помощи през 2016/2017 г. В списъците влизат още няколко категории – майки, получавали месечни помощи за отглеждане на дете до 1 г. към юни 2018 г.; получилите еднократна помощ за първолаци миналата есен, хора с трайни увреждания с право на чужда помощ, които имат ниски доходи и получават месечна добавка за социална интеграция към юни 2018 г., лица и семейства с месечни помощи за отглеждане на дете с трайно увреждане; получилите помощи за превенция и реинтеграция, отглеждане на дете при близки и в приемни семейства през първата половина на 2018 г.; преживелите форсмажорни събития, подпомогнати с еднократна помощ през същия период.", "date": "2019.01.09", "title": "В Минерални бани раздават храни на социално слаби"}
{"url": "http://epicenter.bg/article/Karakachanov--Kak-da-naricham-tsiganite--Neka-ne-se-pravim-na-po-golemi-katolitsi-i-ot-papata-/172467/2/0", "text": "Да не се правим на по-големи католици от папата, посъветва медиите вицепремиерът Красимир Каракачанов. На брифинга в Министерския съвет, на който обяви, че кабинетът дава зелена светлина за закупуването на Ф-16, към Каракачанов бяха отправени и други въпроси. Един от тях, свързан с побоя над командос във Войводиново ядоса военния министър, който вчера посети пловдивското село и ранения Валентин Димов в болницата. \"Циганите станаха изключително нагли\", каза тогава Красимир Каракачанов.   Явно по този повод журналистка го попита: \"Оставате ли с впечатление, че правителството стои зад вашето изказване по отношение на циганите, както вие ги наричате?\"   А лидерът на ВМРО избухна: \"А вие как ги наричате? И на какво основание смятате, че аз ги наричам по погрешен начин? Някакво решение на Светия Синод ли има? На ООН? Самите те как се наричат? Стига сме се правили на по-големи католици от папата! Аз мисля, че по-важно е друго. И всички ние го виждаме. Този модел 30 години не води към интеграция, води до точно обратното. Трябваше да дойдете вчера и да видите - коптори от по два квадрата, в които живеят по десет души! На декар и нещо живеят 200 човека. Как очаквате да реагирам, когато двама младежи вместо да ходят на училище и да работят, отиват да се бият и пребиват военослужещ? Дори меко реагирах! Опитвах се да бъда много дипломатичен. Съобразявам се с това, че съм вицепремиер и министър. Иначе щях да кажа много други неща. Защото не може никой, без значение какъв цвят на кожата има, какво вероизповедание има или от какъв етнос е, да смята, че може да бие полицаи и военни! Това няма да се случи! Кого ще защитаваме? Идете и вижте момчето, той ли е престъпника или е жертвата? Кого да защитавам аз – престъпниците ли? И от какво да ги защитавам? Че за 25 години усвоиха десетки милиони фондове за интеграция, а живеят по-зле от преди!\"   Каракачанов съобщи още, че общината отпуснала на ромите безплатни парцели за жилища, но те не ги приели, защото искали някой да им построи къщите. На гражданите, които работят и си плащат данъците, някой строи ли им къщите, обърна се към медиите министърът на отбраната.   \"Да ви припомня ли за случаите на изнасилени възрастни жени?! Ще ги жаля, докога ще ги жаля, за какво да ги жаля? Да не ми се разсърди някой бюрократ във Брюксел, ли?\", продължи гневно Каракачанов.   \"От много години говоря, че трабва да се направи програма, но няма политическа воля, защото има страх от някакви бюрократи в Брюксел. Помните, че имаше една евродепутатка, която дойде тук да защитава незаконните постройки! Докато държавата не направи програма, която да защитава грамотната, а не маргиналната раждаемост, докато не се премахнат гетата, този въпрос няма да се реши. В това село има празни къщи - работи, живей под наем, плащай си тока законно, къпи се, учи си децата, прави ги съвестни граждани!\", каза още Каракачанов.          ", "date": "2019.01.09", "title": "Каракачанов: Как да наричам циганите? Нека не се правим на по-големи католици и от папата!"}
{"url": "http://epicenter.bg/article/Radeva/172472/10/84", "text": "Днес обръщаме поглед към първата ни дама, а поводът е да си припомним визиите, с които тя ни представи пред света по време на визитите си извън страната.    Тя заедно с президента присъства на Новогодишния концерт на Виенската филхармония в златната зала на „Музикферайн”, а тоалетът, който подбра за случая, бе дело на дизайнерката Невена Николова.   Тоалетите на Невена са истински хит във Великобритания през последните години, нейни творения избират звезди като Лиз Хърли. С рокли на българската дизайнерка бяха и част от гостите на сватбата на сестрата на Кейт Мидълтън – Пипа.    В средата на май месец Десислава Радева придружи съпруга си на визитата му в руската столица. Като част от гостуването си там двамата присъстваха на представление в   За събитието Деси подбра изискан гащеризон в черно, с който заслужено привлече към себе си погледи, пълни с възхита.    Както винаги, тя бе стилна и съвсем не отстъпи по красота на нито една от двете.    Тогава първата дама носеше елегантна рокля в кралскосин цвят, създадена специално за нея отново от дизайнера Невена Николова.    За срещата с една от най-обичаните жени в Близкия изток първата ни дама избра елегантен тоалет с дантела в цвят екрю, отново дело на Невена Николова. Източник: woman.bg", "date": "2019.01.09", "title": "Ето с какви тоалети ни представи пред света Десислава Радева през 2018-та (Снимки)"}
{"url": "http://epicenter.bg/article/Melaniya/172496/10/84", "text": "В навечерието на коледните и новогодишни празници Мелания Тръмп и съпругът й посетиха куп празнични мероприятия. При всяка своя поява първата дама на САЩ приковаваше всички погледи към себе си със стилните си тоалети, а за разкошната й рокля, с която блесна на коледния бал, ще се говори още дълго време.     Съдейки по всичко, именно там президентът и красивата му половинка са посрещнали новата година. На частното парти са присъствали роднини и приятели на знатната фамилия, политици и бизнес партньори.   За щастие, гостите им споделиха няколко кадъра от събитието.    От тях става ясно, че този път първата дама е решила да изневери на стила си и е обърнала гръб на любимите си рокли в розово. Мелания е избрала да посрещне новогодишната нощ в блестяща черна рокля с деколте.   Изключително семплият, но в същото време стилен тоалет подчертава по уникален начин стройната фигура на първата дама.    Но с това изненадите на съпругата на Доналд Тръмп далеч не свършват!   Първата дама на САЩ си има официален акаунт в Инстаграм, в който не се публикува нищо излишно. Все пак това не ви е профилът на Тръмп в Туитър.   Там няма как да видите неофициални фотографии, защото пресслужбата на Белия дом публикува основно кадри от важни мероприятия.      Момчето е едва на 12 години, но почти е догонило татко си по височина и дори прави опити да му подражава.   Източник: Блиц", "date": "2019.01.09", "title": "Мелания погази традициите на Белия дом, пусна селфи от Нова година в официалния си профил"}
{"url": "http://epicenter.bg/article/Putin-otkri-parvoto-rusko-plavashto-hranilishte-za-vtechnen-priroden-gaz/172441/7/0", "text": "\r\n Президентът Владимир Путин откри във вторник първото руско плаващо хранилище за съхранение и регазификация на втечнен природен газ (LNG), заявявайки, че то засилва енергийната сигурност на страната. \r\n   \r\n Хранилището \"Маршал Василевски\" е изградено в Калининград, близо до членките на Европейския съюз Полша и Литва, от руския енергиен гигант \"Газпром\", за да заобиколи доставките по газопровод през Литва, в случай че транзитът бъде прекъснат. \r\n \r\n \r\n \r\n   Решението на Москва да създаде такова хранилище беше частично с цел намаляване на рисковете за транзита на газ за Калининград, където се намира базата на балтийския флот, тъй като ЕС засили усилията си за намаляване на зависимостта си от Русия, пише Ройтерс. \r\n   \r\n \"През последните години обърнахме много внимание на енергийните доставки, на енергията в региона като цяло, включително във връзка с плановете на ЕС за премахване на балтийските държави от енергийния кръг на Русия,\" каза Путин. \r\n   \r\n Изпълнителният директор на \"Газпром\" Алексей Милер заяви пред агенция Интерфакс, че доставките за Калининград от Литва са били напълно спряни във вторник и заменени с природен газ от плаващото хранилище. \r\n   \r\n То е първото по рода си в Русия, което пристигна от Сингапур миналия месец, може да предоставя на Калининград 2.7 милиарда кубически метра газ годишно, каза Газпром. \r\n   \r\n Втечненият природен газ се доставя от танкери, което означава, че може да се доставя на много пазари. \r\n   \r\n Източник: economic.bg \r\n \r\n", "date": "2019.01.09", "title": "Путин откри първото руско плаващо хранилище за втечнен природен газ"}
{"url": "http://epicenter.bg/article/Pornoaktrisata-Stormi-Danials-predlaga-shou--alternativno-na-obrashtenieto-na-Tramp/172445/7/0", "text": "Порноактрисата  Тя предлага на американците да гледат по интернет  Сексапилната блондинка пише следното:  Актрисата, чието истинско име е , няколко месеца след раждането на най-малкото дете на нюйоркския магнат. Преди няколко месеца бившият адвокат на Тръмп - Майкъл Коен, призна пред съда, че малко преди президентските избори през 2016 г. е платил по поръчка на Тръмп 130 000 долара на Даниълс, за да мълчи.   Въпреки това самият Тръмп отрича да е имал общо със сексапилната блондинка.", "date": "2019.01.09", "title": "Порноактрисата Сторми Даниълс предлага шоу, алтернативно на обръщението на Тръмп"}
{"url": "http://epicenter.bg/article/Ruskiyat-patriarh-svarza-modernite-tehnologii-s-Antihrista-/172446/7/97", "text": "Руският патриарх Кирил отправи необичайно предупреждение – хората, които използват съвременните технологии и смартфони могат да спомогнат за идването на Антихриста, предават Би Би Си и бТВ.  В интервю за руската държавна телевизия Кирил заяви, че използващите смартфони трябва да внимават, защото съвременните технологии предоставят прекрасна възможност за контролиране на човечеството.  “Антихристът ще бъде човек, който ще оглави световната мрежа и така ще контролира човечеството”, предупреди Кирил.  “Всеки път когато използвате технологии, независимо дали сте споделили местонахождението си или не, някой може да разбере къде се намирате, какви са вашите интереси и от какво се страхувате. Ако не днес, утре технологиите ще предоставят достъп към вашата информация. Представяте ли си каква власт е това?”, продължава Кирил.  Въпреки това патриархът уточни, че руската църква не е против технологичния прогрес, а по-скоро срещу развитието на система, която цели да контролира човешката идентичност.  Изказванията на Кирил не бяха добре приети от обществото в Русия, като много потребители онлайн изразиха своите притеснения, че църквата подпомага режима в страната.  “Е, международният интернет ще бъде забранен в Русия, така че “Антихристът да не дойде през него”, коментира един потребител онлайн.  Мнозина обвиниха Кирил, че легитимира действията на президента Владимир Путин за ограничаване на свободите на руския народ.  Други реагираха с хумор – един потребител публикува снимка на патриарха, който си прави селфи с думите “Усмихни се, идва Антихристът”.  ", "date": "2019.01.09", "title": "Руският патриарх свърза модерните технологии с Антихриста "}
{"url": "http://epicenter.bg/article/Predizborno--Izrael-sprya-nad-100-akaunta-v-Twitter-zaradi-falshivi-novini/172450/7/0", "text": "142 акаунта в Twitter бяха спрени от израелското вътрешно министерство заради разпространяване на фалшиви новини, съобщи местна медия.  Силовото ведомство на еврейската държава заяви, че потребители на системата за микроблогове са разпространявали невярна информация. \"Сред най-драстичните случаи са \"новините\" за еврейския произход на американския президент Доналд Тръмп и руския премиер Дмитрий Медведев\", заяви говорител на МВР. От институцията също посочиха, че в Twitter се появяват данни, че сегашният премиер - консерваторът Бенямин Нетаняху смята да се споразумее с арабски депутати за съставяне на ново правителство.  Спирането на профилите съвпадна по време с изказването на директора на израелската служба за обща сигурност (ШАБАК) Надав Аргаман. Той вчера в телавивски университет предупреди за евентуален опит на чужда сила да се намеси в изборния процес. \"Ние обаче имаме ресурс да предотвратим хакерски атаки\", заяви той пред студенти и преподаватели, цитиран от нюзру.  Израелците ще гласуват на предсрочни парламентарни избори на 9 април. До извънредния вот за Кнесет се стигна след като бившият военен министър Авигдор Либерман подаде оставка. Заради оттегляното му коалицията, която бе съставена от партията на премиера \"Ликуд\" и няколко консервативни еврейски политически сили, остана без мнозинство в 120-местния парламент. Анкетите сочат, че Нетаняху вероятно ще остане на власт.   Източник: Новини.бг", "date": "2019.01.09", "title": "Предизборно! Израел спря над 100 акаунта в Twitter заради фалшиви новини"}
{"url": "http://epicenter.bg/article/Avstraliyskiyat-premier-se-okaza-s-dva-levi-kraka-zaradi-neskoposan-fotoshop/172458/7/0", "text": "Министър-председателят на Австралия Скот Морисън стана обект на присмех в социалните мрежи, след като на семейна снимка, преработена от екипа му, се оказа с два леви крака, съобщават световните агенции, цитирани от Новини.бг  Снимката на Морисън, съпругата и двете им деца е трябвало да бъде новата официална фотография на личния сайт на премиера. От екипа на Морисън, водени от желанието да отстранят износените му бели спортни обувки и да ги заменят с нови, допускат гафа да го \"сдобият\" с два леви крака. Нескопосаният фотошоп масово е осмян в социалните мрежи.  Говорител на премиера заяви, че снимката е преработена без неговото знание или позволение.  В опит да намали щетите, Скот Морисън се е пошегувал в Туитър, че от екипа му са могли вместо това да се погрижат за оредяващата му коса.", "date": "2019.01.09", "title": "Австралийският премиер се оказа с два леви крака заради нескопосан фотошоп (Снимки)"}
{"url": "http://epicenter.bg/article/Britanskite-deputati-sazdadoha-novo-prepyatstvie-pred-Brekzit-bez-sdelka-/172460/7/0", "text": "Правителството на Тереза Май претърпя ново поражение в британския парламент във вторник вечерта, след като депутатите, които се противопоставят на напускането на ЕС без двустранно споразумение, спечелиха гласуване, създаващо допълнително препятствие пред Брекзит без сделка, съобщават Ройтерс и БТА.  Законодателите гласуваха поправка в Закона за финансите, която забранява да се правят разходи за подготовка на Брекзит без сделка, освен ако това не бъде изрично одобрено от британския парламент.  Гласуването с 303 гласа за поправката спрямо 296 против нея означава, че правителството се нуждае от изричното одобрение от парламента, за да може Великобритания да напусне ЕС без сделка, преди то да може да използва някои правомощия, свързани с данъчното право.  Поражението в парламента подчертава слабата позиция на Тереза Мей като лидер на правителство на малцинството, силното разделение както в самата управляваща Консервативна партия, така и в страната като цяло по-малко от три месеца преди Обединеното кралство да напусне съюза към който се присъедини през далечната 1973 година.  Бъдещето на процеса на Брекзит остава дълбоко несигурно - с опции, които варират от неконтролирано напускане на ЕС (известно като \"твърд\" Брекзит) до провеждането на нов референдум. Всичко това е факт само дни преди очакваното гласуване от британските законодатели на 15-и януари по отношение на договореното от Тереза Мей и ЕС споразумение през ноември миналата година.  ", "date": "2019.01.09", "title": "Британските депутати създадоха ново препятствие пред Брекзит без сделка "}
{"url": "http://epicenter.bg/article/Ankara-poiska-savmesten-kontrol-s-Rusiya-i-Iran-pri-izteglyaneto-na-US-voyskite-ot-Siriya-/172465/7/0", "text": "Турският външен министър Мевлют Чавушоглу се обяви за извършване на съвместен контрол с Русия и Иран при изтеглянето на американските войски от Сирия, предаде турската телевизия НТВ, цитирана от ТАСС и БТА.  САЩ се сблъскват с някои трудности в процеса на изтегляне на войските им от Сирия. Искаме да координираме този процес с Русия и Иран, с които работим в рамките на процеса от Астана. Това е необходимо, за да не могат терористичните организации да заемат освободеното място (след изтеглянето на САЩ), посочи Чавушоглу.  Чавушоглу отбеляза, че Анкара \"продължава да се консултира със сирийците и с цялата световна общност\" за това как трябва да бъде уредена ситуацията в Сирия.  \"Вие проследихте нашето посещение в Москва (на 29 декември), както и това, че ние се намираме в тесен контакт с Иран. Независимо дали ви харесва или не, но Иран е участник (в урегулирането на ситуацията в Сирия). Казвам това заради САЩ и други страни\", заяви турският външен министър.  Той потвърди решимостта на Анкара да продължи да се бори с терористичните организации в Сирия, по конкретно със забранените в Турция Сили за защита на народа - СЗН (които Анкара смята за терористична организация - б.ред.) и Кюрдската работническа партия (ПКК).  Чавушоглу заяви още, че Турция няма да се въздържи от военни действия, за да защити границите си от заплахите, които смята, че идват от страна на сирийските кюрдски бойци.  Министърът говори днес, ден след като Турция отхвърли исканията на американския съветник по националната сигурност Джон Болтън да даде уверения, че ще осигури защита на кюрдските бойци, които са съюзници на САЩ, в Североизточна Сирия. Болтън каза, че САЩ няма да изтеглят войските си от Сирия, докато не се постигне споразумение с Турция за защита на кюрдите.  Отказът на Турция задълбочи разногласията между Анкара и Вашингтон и повдигна нови въпроси за това как Съединените щати ще защитят бойците, които са техни съюзници в борбата срещу \"Ислямска държава\".  Турция възприема кюрдските бойци като терористи.  Чавушоглу заяви пред парламентарната комисия по външните работи, че САЩ се опитват да се изтеглят от Сирия, защото са се обвързали твърде много с въоръжената групировка.  ", "date": "2019.01.09", "title": "Анкара поиска съвместен контрол с Русия и Иран при изтеглянето на US войските от Сирия "}
{"url": "http://epicenter.bg/article/Gartsiya-zatvori-granitsata-si-za-tirove--idvashti-ot-Kulata-/172476/7/51", "text": "Гърция е затворила границата си за тирове през най-натоварения пункт от българската страна между Кулата и Промахон.  Това съобщават от Главна дирекция \"Гранична полиция\", където са получили информация от гръцките си колеги, че от 12:30 часа днес на ГКПП \"Промахон\" се спира пропускането на влизане в Гърция на товарни автомобили над 3.5 тона.  Причината е усложнена метеорологична обстановка в страната. Две последователни снежни бури през последните няколко дни буквално парализираха Гърция.  От МВР вече вземат се допълнителни мерки за спиране на товарните автомобили в района на Благоевград, с цел недопускане на струпване на изчакващи превозни средства на ГКПП „Кулата\", съобщиха от пресцентъра на ведомството.  ", "date": "2019.01.09", "title": "Гърция затвори границата си за тирове, идващи от Кулата "}
{"url": "http://epicenter.bg/article/Kitayskite-tehnologichni-investitori-napuskat-Silitsievata-dolina/172479/7/0", "text": "Новите политики на администрацията на американския президент Доналд Тръмп, които имат за цел да ограничават достъпа на Китай до американски иновации, спряха китайските инвестиции в американски технологични стартъпи, тъй като и инвеститорите, и стартъпите се отказват от сделки на фона на внимателното наблюдение от страна на Вашингтон, пише в свой анализ Ройтерс, цитирана от Инвестор.бг.  Китайското рисково финансиране в американски стартиращи компании достигна рекордните 3 млрд. долара през миналата година, твърди базирана в Ню Йорк компания за проучвания Rhodium Group. Това беше постигнато, тъй като множество инвеститори и технологични компании се конкурираха за сделки преди новият регулаторен режим да бъде одобрен през август.   От тогава до днес китайските рискови инвестиции в стартъпи от САЩ се забавиха значително, сочат интервюта на Ройтерс с повеч от 35 представители на индустрията.  Американският държавен глава Доналд Тръмп подписа новия закон, който разширява възможностите на правителството да блокира чуждестранни инвестиции в компании от САЩ, в зависимост от страната, от която идват инвеститорите. Но Тръмп изключително ясно показа, че иска да спре достъпа на Китай до стратегически американски технологии.  Новите правила все пак трябва да бъдат финализирани, но ветерани от технологичната индустрия коментират, че последиците са бързи.  „Сделките, включващи китайски компании, китайски купувачи и китайски инвеститори, на практика са спрени“, твърди адвокат Нел О‘Донъл, който представлява американски технологични фирми при сделки с чуждестранни купувачи.  Адвокатите, с които е говорила Ройтерс, твърдят, че бързо променят условията на сделките, за да си осигурят одобрение от Вашингтон. Китайски инвеститори, включително големи фамилии, се оттеглиха от подобни споразумения и спряха да провеждат срещи с американски стартъпи. Междувременно някои предприемачи избягват китайски инвестиции, защото се страхуват от големи правителствени проверки, които могат да засегнат ресурсите им и инерцията, която са набрали, на един пазар, на който скоростта е ключова.   Volley Labs, базирана в Сан Франциско компания, която използва изкуствен интелект, за да изгражда материали за корпоративни обучения, залага на сигурното. Тя е отказала предложения от китайски инвеститори през миналата година, след като е получила финансиране от базираната в Пекин TAL Education Group, като част от кръг за финансиране през 2017 г.  „Решихме по очевидни причини, че няма да има смисъл да работим повече с инвеститори, идващи от една страна, където има много повече търговски спорове и спорове за интелектуална собственост“, коментира Карсън Кан, главен изпълнителен директор на Volley.  Рисков инвеститор от Силициевата долина е коментирал пред Ройтерс, че знае за поне 10 сделки, някои от които включват компании от собственото му портфолио, които са се провалили, защото са щели да се нуждаят от одобрение от Комисията по чуждестранните инвестиции в САЩ (CFIUS). Той е пожелал анонимност, тъй като се опасява да не привлече негативно внимание върху портфолиото си от компании.  CFIUS е правителствената група, която има за цел да разглежда чуждестранните инвестиции с оглед кои от тях биха могли да носят риск за националната сигурност и конкуренцията. Новата регулация разширява нейните правомощия. Сред тях са възможността да разследва трансакции, което преди не ѝ беше позволено, включително и опитите на чужденците да купуват миноритарни дялове в американски стартъпи.  Китай е под прицела. Азиатският гигант беше агресивен инвеститор в технологии, смятани за критични за нейната глобална конкурентоспособност и военната ѝ сила. Китайски инвеститори придобиха дялове в компаниите за споделено пътуване Uber Technologies и Lyft, както и във фирми с по-чувствителни технологии, като тази за центрове за данни Barefoot Networks, стартъпа за автономни коли Zoox и стартъпа за разпознаване на речта AISense.  Липсата на китайските средства едва ли ще доведе до апокалипсис в Силициевата долина. Инвеститори от целия свят са влели 84 млрд. долара в американски стартъпи за първите три тримесечия на миналата година. Сумата надвишава годишните инвестици за някои години според PitchBook.  И все пак китайските инвеститори са особено важни, защото помагат на американските компании да получат достъп до втората по големина икономика в света. Кан от Volley посочва, че отказването на китайските инвестиции може да направи експанзията на стартъпа му в чужбина много по-трудна. „Онези от нас, които са оператори и предприемачи, усещат последиците от тези спорове“, коментира още той.  Това е радикална промяна за Силициевата долина. Исторически средствата идваха от всяка част на света, включително от геополитически конкуренти като Китай и Русия, като до голяма степен не бяха закачани от правителството на САЩ, както чрез проверки, така и чрез регулация.  ", "date": "2019.01.09", "title": "Китайските технологични инвеститори напускат Силициевата долина"}
{"url": "http://epicenter.bg/article/Petmetrova-lavina-pomete-ulitsa-v-bavarsko-gradche-/172483/7/0", "text": "Петметрова лавина помете улица в баварско градче в района на Марктшеленберг, съобщава германското списание Focus.  На място работят спасителни екипи, противопожарната служба и полицията. Към настоящия момент не се привеждат данни за пострадали, изчезнали или загинали.  Припомня се, че в 27 общини в Бавария е издадена най-висока степен на предупреждение за опасност от лавина.  Лошото време в Южна Германия и Австрия се превръща във все по-голяма заплаха за хората, алармира и националният ежедневник Die Frankfurter Allgemeine Zeitung.  Във вторник в редица райони на австрийската Щирия бе обявено най-високо ниво на предупреждение за лавини, а в сутрешните часове на сряда – и в алпийските части в Долна Австрия.  „Рискът от големи лавини е много, много висок\", заяви ръководителят на службата за управление на бедствия в Щирия Харалд Ейтнер.  Същевременно метеоролозите съобщиха, че тежките снеговалежи както в Австрия, така и в Бавария ще продължат. В тази връзка властите очакват затварянето на още пътища.  В баварския Мисбах и в щирийските области Пьолстал, Хоентауерн и Пустервалд беше обявено бедствено положение.  В Баварските Алпи е в сила най-високо предупреждение за опасност от лавина. Съществува риск от чупенето на клони или дори падане на дървета заради мокрия сняг.  Всички местни жители и туристи са предупредени да останат на сигурни места, да приемат сериозно предупрежденията на властите и да се въздържат от ненужни дейности на открито.   ", "date": "2019.01.09", "title": "Петметрова лавина помете улица в баварско градче "}
{"url": "http://epicenter.bg/article/Kasparov--Malko-e-veroyatno-Rusiya-da-se-sahrani-v-segashnite-si-granitsi-/172484/7/97", "text": "Според бившия световен шампион по шахмат Гари Каспаров е малко вероятно в близките 15-20 години Русия да се съхрани в сегашните си граници, предава БНР.  На своята интернет страница Каспаров отговаря на редица въпроси, поставени му от читатели - възможна ли е демократизация на Русия, за отношенията си с друг виден опозиционер – Алексей Навални, за външната политика на президента Путин, за Тръмп и отношението му към Путин и Русия.  „Русия в момента е империя с очевидно нееднородни региони. Например Северен Кавказ и особено Чечня силно се отличават от сибирските или северозападните региони на Русия“, казва Каспаров, който след края на шахматната си кариера се отдаде на политическа дейност.  Според него в близко бъдеще Русия може да загуби част от своите територии.  „Проблемни са далекоизточните територии. Те са слабо населени, но богати на природни ресурси, които се използват от властта за лично обогатяване. Към тези територии очевидни претенции има Китай, който разполага с финанси, историческа перспектива и визия за столетия напред. Това за мен е главният въпрос – ще успее ли Русия да запази макар и само административен контрол върху Далечния изток“, казва още Каспаров.  ", "date": "2019.01.09", "title": "Каспаров: Малко е вероятно Русия да се съхрани в сегашните си граници "}
{"url": "http://epicenter.bg/article/Zemetresenie-ot-4-2-po-Rihter-raztarsi-Vrancha/172486/7/0", "text": "Земетресение с магнитуд 4,2 по скалата на Рихтер бе регистрирано днес следобед в сеизмичния район Вранча в Североизточна Румъния, съобщи Аджерпрес, цитиран от Новини.бг  Трусът е регистриран в 13.36 часа и е бил на дълбочина 119 километра, според данни на Националния институт по геофизика.  През януари 2019 г. в Румъния са станали седем земетресения с магнитуд между 2,1 и 4,2 по скалата на Рихтер.", "date": "2019.01.09", "title": "Земетресение от 4,2 по Рихтер разтърси Вранча"}
{"url": "http://epicenter.bg/article/Iztrebitel-izchezna-nad-Frantsiya/172494/7/0", "text": "Самолет на френските военновъздушни сили изчезна над източната част на страната, предаде Канал 3.   Наземните екипи заявиха, че изтребителят Mirage 2000 загуби връзка с радарите при извършаване на редовен полет във въздушното пространство между департаментите Юра и Ду около 14 часа местно време (15 българско).   Няма информация колко души е имало на борда на самолета.", "date": "2019.01.09", "title": "Изтребител изчезна над Франция"}
{"url": "http://epicenter.bg/article/Poreden-udar-za-Tereza-Mey-v-parlamenta-po-Brekzit-/172501/7/0", "text": "Британското правителство претърпя още един удар днес, след като депутатите гласуваха да го принудят да обяви в рамките на три заседателни дни какви стъпки ще предприеме, ако споразумението за Брекзит бъде отхвърлено от парламента следващата седмица, което изглежда вероятно. Това предаде АФП, цитирана от БНР.  Оспорваната процедурна поправка бе приета с 308 гласа „за“, 297 „против“, ден след като депутатите нанесоха още един удар на премиера Тереза Мей, като гласуваха да бъде изключен Брекзит без сделка. С 303 срещу 296 гласа вчера беше решено, че правителството не може да прави разходи за подготовка на Брекзит без сделка, освен ако това не бъде изрично одобрено от британския парламент.  От своя страна Северноирландската партия, която подкрепя правителството на малцинството на премиера Тереза Мей, категорично предупреди днес, че ще гласува в парламента против нейната сделка за Брекзит, освен ако от споразумението не бъде премахнат т.нар. предпазен механизъм, предаде Ройтерс.  Говорителят за Брекзит на Демократичната юнионистка партия Сами Уилсън определи като „прах в очите“ предложението на Лондон да предостави на законодателното събрание на Северна Ирландия правото да гласува против новите правила на ЕС, ако предпазният механизъм влезе в сила след Брекзит.  Неговото предназначение е да не допусне \"твърда граница\" между британската провинция и членуващата в ЕС Република Ирландия, ако двете страни не успеят да постигнат бъдеща търговска сделка.  „Единственото, което може да ни накара да променим позицията си, е предпазната клауза, както по отношение на Обединеното кралство като цяло, така и по отношение на Северна Ирландия, да отпадне от споразумението“, каза той.  ", "date": "2019.01.09", "title": "Пореден удар за Тереза Мей в парламента по Брекзит "}
{"url": "http://epicenter.bg/article/-quot-Zhaltite-zhiletki-quot--vav-Frantsiya-prizovavat-za-masovo-teglene-na-spestyavaniyata-ot-bankite/172502/7/0", "text": "Активисти на протестното движение на \"жълтите жилетки\" във Франция призоваха за масово теглене на спестяванията от френските банките като част от продължаваща борба срещу правителството, предаде Асошиейтед прес.   Преди деветия пореден протестен уикенд в Париж и други френски градове \"жълтите жилетки\" отправиха призив в социалните мрежи за масово теглене на пари от банките.   Протестиращите се надяват, че това може да принуди правителство да се вслуша в исканията им, по-специално в призива им за по-пряка демокрация чрез референдуми, позволяващи на гражданите да предлагат нови закони.   Инициатор на призива за тегленето на пари е активистът от движението, Максим Никол, съобщава БТА.   Според икономическото издание \"Капитал\" този икономически феномен е известен начин за предизвикване на банкова паника и е много опасен, но остава твърде малко вероятен.   Операцията е насрочена за събота, 12 януари от 8 часа местно време и е предвидено да се проведе още веднъж идния месец, в случай на провал.   Последиците са потенциално много съществени: нито една банка не държи ликвидности, съответстващи на депозитите на клиентите си, а банка, която не е в състояние да отговори на исканията за теглене се изправя пред невъзможността да плаща разходите си за функциониране. След това схемата е класическа: ако една банка се срине, целият сектор се разклаща.", "date": "2019.01.09", "title": "\"Жълтите жилетки\" във Франция призовават за масово теглене на спестяванията от банките"}
{"url": "http://epicenter.bg/article/Putin-propusna-Balgariya-v-novogodishnite-si-pozdravleniya-/172508/7/97", "text": ". Това става ясно от списъка с празничните послания на руския държавен глава, публикуван на сайта на Кремъл.   Прави впечатление, че   - страни, към които руският президент е проявил пренебрежение по отношение на новогодишните честитки.     Сред държавните ръководители, които руският президент поздравява за Рождество и Нова година,        Путин поздравил и стратегическия си партньор - китайския лидер Си Цзинпин, както и испанския крал Фелипе VI и кралица Летисия.   Сред зачетените са и президентите на Аржентина, Бразилия, Индия, Венецуела, Виетнам и японският пречмиер Шиндзо Абе.  Специални послания руският лидер е отправил към сирийския президент Башар Асад    Поздравителни послания Владимир Путин е отправил и към генералния секретар на ООН Антониу Гутереш, директора на МВФ Кристин Лагард, почетния президент на МОК Бах, президента на ФИФА Джани Инфантино и др.   В челото на списъка на уважените естествено са лидерите на държавите от бившия СССР - Абхазия, Азербайджан, Армения, Беларус, Казахстан, Киргизия, Молдова, Таджикистан, Туркменистан, Узбекистан, Южна Осетия.   ", "date": "2019.01.09", "title": "Путин пропусна България в новогодишните си поздравления "}
{"url": "http://epicenter.bg/article/Yoana-Bukovska-Davidova--Progresat-e-sledstvie-ot-promenyaneto/172512/6/0", "text": "  Красивата актриса Йоана Буковска-Давидова представи на медиите първия си моноспектакъл \"Променяне\", чиято премиера е на 09.01. в \"Нов Театър\".   Тя беше събрала около себе си целия творчески и технически екип, участвал в реализацията на смелия проект: режисьорите Бойко Илиев и Гергана Димитрова, Александър Гълъбов, Момчил Алексиев и Никола Налбантов, както и проф. Любомир Стойков.   \"Припознах се в актрисата на Лив Улман, пожелах си да я представя като нормално човешко същество, на езика, на който си говорят актьорите, затова определям \"Променяне\" като спектакъл споделяне. Но как точно се престраших да го направя?! Не знам, нямам отговор. Сигурна съм, че голяма засилка ми даде четенето на приказки на моите деца - там героите не са един-двама. Затова наричам театъра дом на приказките за възрастни\", продължи със споделнията Йоана Буковска-Давидова.   Проектът ѝ е част от \"Пловдив - столица на културата 2019\" и това е довело моноспектакъла до сцена с много високи технологии: 3D-мапинг, мултимедия, използване на кадри, снимки, анимации, т.е. дигитален пейзаж и по-активно участие на зрителя, за когото мост между сцената и салона е неговият телефон.   Александър Гълъбов представи работата по тази част на спектакъла, като призна,че има специално мобилно приложение, което трябва да се свали преди началото на спектакъла. \"Технологиите и театъра не са в опозиция, те не са врагове. Напротив - чрез тях въздействието върху публиката става още по-пълноценно, затова все по-често и повече ще стават тези постановки.\"   В подкрепа на казаното Йоана Буковска-Давидова допълни: \"Театърът не е самостоятелно изкуство. Тежко преживяване е да го издържиш, да не се изгубиш в него. Истинският допир между публиката и актьора става, когато човекът на сцената отвори вътрешните си вратички, но дали ще го направи - решава и го пожелава само той. Когато театърът се промени и заработи по друга схема, тогава ще му мислим, но засега технологиите не пречат. Освен това съвсем не е задължително да си носите телефона, за да гледате спектакъла. Осмелих се да експериментирам, осланяйки се на идеята, че е по-добре да пробваш и да се промалиш, а не да съжаляваш, че изобщо не си опитал\", завърши представянето на моноспектакъла си актрисата.   \"Работата по \"Променяне\" ме срещна с нови хора и съм сигурна, че това е било за добро. Аз съм актьор на свободна практика, не съм обвързана с институции, администрация и бюрокрация и се оказа, че е трудно не само да си направиш представлението, но и да му намериш сцена\", на което реагира режисьорът Бойко Илиев, като само спомена, че законът за театъра е същият, който е приет 1947 г., което накара Йоана да забрави, че е актриса и да се ококори за кратко.    ", "date": "2019.01.09", "title": "Йоана Буковска-Давидова: Прогресът е следствие от променянето"}
{"url": "http://epicenter.bg/article/Granitski--Neshto-v-modela-na-upravlenie-na-darzhavata-kutsa--Tryabva-da-se-smeni-obshtestveniyat-dogovor/172473/11/0", "text": "Иван Гранитски, писател, издател и член-кореспондент на Българската академия на науките, в интервю за обзора на деня на Радио „Фокус“ „Това е България“. Интервюто е проведено на 7 януари 2019 г. - Казвам добър вечер и честит празник на господин Гранитски. Честит Ивановден. Да пребъде името ви. България къде е? Вие как я усещате – като песимист или като оптимист? - За съжаление, размишлявайки върху това, което е днес България, не виждам как човек може да бъде оптимист. Но може би с волята си да вярваме, че нещата могат да се подобрят, да се борим в тази посока. Иначе чисто разумния, логическия анализ ни води до доста песимистични разсъждения. Ето вече 10 години сме член на Европейския съюз и виждаме, че продължаваме да сме най-бедната, най-нещастната, най-болната, най-изоставащата страна. Няма сериозни основания да сме на това дередже. Очевидно нещо в модела на управление куца. Трябва да се смени, общественият договор, трябва да се подмени, да е друг. Друго – отношението на държавниците, на хората, които се наричат политическа класа, за да се измъкнем от това незавидно – окаяно положение е точната дума, в която се намира държавата. - Вие сте ръководител на издателство „Захари Стоянов“ и събирате, обединявате талантливите хора в България. Като гледате вашите автори и ги сравните с това, което се случва и с факта, че според всички европейски класации българите изглеждат като лузъри, какво обяснение намирате? Това не ви ли гневи, не ви ли бунтува? Лузъри ли са вашите автори? - Гневи ни, разбира се, и мен, и нашите автори също, с които много пътуваме из страната. Те виждат, какво е в цялата страна, защото София е един вид общество, но извън София съвсем други са нещата Но дори и в София размишляващите хора не могат да бъдат щастливи с положението. Освен гнева и отчаянието, според мен са нужни и усилия на този тип хора, които да създадат необходимата критична маса на мислещи в тази посока, за да се промени нещо. Защото виждаме, че тук-там някои единични гласове се обаждат, че нещо е сбъркано в модела на управление на държавата и то не сега, а от последните 30 години. От началото на прехода очевидно е, че нещо не е както трябва. И единствените в случая главни причини са в хората, които се изреждат в управлението. 30 години вече България върви явно не по точния път. Вижте страните на Вишеградската четворка, вижте Унгария, Чехия, Полша. Преди 30 години ние бяхме горе-долу на равнището на Унгария. Вижте, къде е сега Унгария, къде сме ние. Така че аз затова смятам, че трябва да се направи нов обществен договор. Но дали ги има тези политици, държавници, които имат този тип мислене, тази насока, тази философия на мисленето, за да се стигне до това решение, че има надпартийни и надкорпоративни интереси, че Отечеството трябва да е над всичко, да се върнем към тези идеи на създателите на Европейския съюз, но не Европа на регионите, какъвто беше неолибералния модел, който се проваля с гръм и трясък, а Европа на нациите – това, което завещаваха и говориха и мечтаеха за новия Европейски съюз преди преди 50-60 години, когато е създаден. Така че виждате, че тук делото на давещите се е в ръцете на самите давещи се. България е причината нашите управленци и държавници да се стреснат. - Казахте, че е необходима критична маса, която да доведе до преподписването на обществения договор, но откъде ще дойде тази критична маса? По-грамотни ли, по-четящи ли ставаме през годините? - Не, уви, ние виждаме, че обратно – има статистики, които показват, че 43-43% от завършващите средно образование деца са функционално неграмотни. Тоест, става дума вече за поколения почти, които са погубени. Голяма част от тях пък са и прокудени в чужбина. Имаме над 2,5 милиона българи и то предимно млади и подготвени – учат тук до средното или висшето образование и бягат навън. Учат 1-2 езика и искат да се реализират навън. Виждате, че това е, как да кажа, не е устойчива, ами катастрофично водопадна устойчива тенденция. И всяка година 20 000-30 000 млади хора напускат. Щом като вече сме стигнали дотам, че и хора на 50-60-годишна възраст казват, не можем да се реализираме тук, отчаяни сме и целите семейства търсят решение навън, значи работата е трагична. - Защо е така? Защо позволяваме да бъде така? - Пак казвам – не искам да звучим съвсем песимистично, просто искам да размишляваме. Аз поне и много близки мои хора – мислещи хора, учени, интелектуалци – размишляват в тази посока. И не виждаме друго решение, освен събуждане на обществото. То трябва да се събуди. Сега е доста заспало нашето общество или е отчаяно – не знам каква дума да използвам. - Точно затова правим този разговор – за размисли пред пробуждането. - Да. - Размисли пред изгрева, ако можем още по-поетично да го наречем. - Да. Между другото вашето радио и вашата Агенция са от, слава богу, тези медии, казвам го не защото съм ваш гост, но сте от медиите, които разсъждават във фундаменталния смисъл на думата за патриотичните ценности. Но вижте, колко медии има, които, така да се каже, защитават други интереси, други цели на този вече провален и в Европа сгромолясващ се неолиберален модел, който доведе до неимоверно отслаб ване на самата Европа. Вижте лидерите на Европа – там няма нито един сериозен лидер. Вижте Макрон, Меркел, да не говорим за останалите. Ето те водят Европа към пропаст. Слава богу, че имаме страни от Вишеградската четворка, които защитават автентичните интереси на Европа. - Господин Гранитски, винаги интелектуалецът, творецът, общественикът от Възраждането насам е бил стожерът на нацията. Чува ли се сега неговият глас? Народът има ли глас за своите духовни водачи? - Не. - И търси ли ги? - Народът има глад, но нали виждате, че държавниците, политиците или псевдополитиците въобще не се интересуват от мнението на хората напоследък. Обратно – преди 30 години те ги насъскаха, делиха ги, и сега ги делят – леви, десни, центристи, нихилисти, патриоти. Самият факт, че основните политически партии се отказаха от патриотичните каузи и това наложи да се създадат патриотични формации, също е много показателен. Би трябвало във всяка българска партия да има патриоти, да има хора, които мислят за националните интереси. А се стигна дотам да има сепарирани партии, които се наричат патриоти и патриотически. Това е добре. Но защо в другите формации – по-големите – ги няма тези патриоти, защо се отказаха от националната кауза. Ето, Унгария не се отказа. Вижте Орбан как действа – няма никакво значение дали е ляв, или е десен. И самото деление вече е контрапродуктивно – нито лявото е ляво, нито дясното е дясно. Така че тук въпросът е съвсем друг. Аз не виждам в днешната ситуация в България да се появят, дай Боже да се появят, но сега не ги виждаме, тези хора, които ще имат смелостта и мъжеството да седнат на една кръгла маса нова и да кажат: очевидно е, че моделът е сбъркан, дайте всички да седнем и да направим нов обществен договор, в който да се изброят или да се извадят 5-6-10 национални приоритета – икономика, протекционизъм за българските производители. Тогава ще се развие икономиката, да се надяваме, на селското стопанство, на унищоженото овощарство, зеленчукопроизводство, животновъдство, протекция за българската култура, за българското образование, за здравеопазването, истинско стопанско отношение към българската земя, недопускане на пълчища мигранти, които повечето от тях имат една единствена цел – да променят цивилизационния характер на нацията и на страната, в която идват. Затова и в Унгария, и в други страни, пак ги давам за пример, има друго отношение на държавниците. Така че има решение и начин, но трябва да има воля - Обикновено вие сте известен, че свързвате и вашия живот, и вашата лична съдба със съдбата на издателство „Захари Стоянов“. Какво да очакваме през тази година от него? - Ние работим именно в тази посока. След като завършихме едно наистина много сериозно издание – почти пълно събрание на съчиненията на Димитър Талев във връзка с неговата 120-годишнина, сега довършваме друго пак пълно събрание на съчиненията на Яворов – друг наш велик писател. Отдавна не е преиздаван, както и не е издавана цялата му публицистика, така че в 7 тома ще бъде представен и Яворов – публицистика, писма, критика, разбира се и поезията, и преводите, и пиесите му. Развиваме две много важни поредици в тази посока. Едната се нарича „Дълг и чест“, която представя в доста популярни, но в същото време съвременни изследвания от съвременни историци, академици, както и от наши класици. Това е поредица за българските ханове, царе, духовни водачи на нацията, писатели, военачалници. И затова е така наречена: „Дълг и чест“. И друга поредица, пак патриотична – „Език свещен“. От думите на Вазов е родена тази поредица, която пък има амбиция да представя в нови издания избраните творби на големите български поети – от Ботев, Вазов, Яворов, Дебелянов, Гео Милев до по-ново време. - Много ви благодаря, че споделихте плановете си. - И аз ви благодаря. - Ще очакваме тези поредици, защото те са изключително важни. Те са духовната съкровищница, те са част от нашия национален код. - На вашите слушатели и на всички българи – да живее Отечеството. Както се казва – горе главите, нужна е нравствена съпротива. Тя лека полека ще създаде, дай Боже да роди тези критично мислещи хора, които да променят днешната незавидна ситуация, в която се намира любезното Отечество. ", "date": "2019.01.09", "title": "Гранитски: Нещо в модела на управление на държавата куца. Трябва да се смени общественият договор"}
{"url": "http://epicenter.bg/article/-Vzglyad--Nay-blizkite-sayuznitsi-na-SASht-v-Siriya-ponasyat-nay-golyamoto-si-porazhenie-/172488/11/33", "text": "Най-близките съюзници на САЩ в Сирия понасят най-голямото си поражение, пише руският вестник “Взгляд“, цитиран от Агенция \"Фокус\".  Американското ръководство продължава да коментира сензационното си решение от края на миналата година - да изтегли американските войски от Сирия. Това решение ще засегне не само позицията на САЩ. Не по-малко важен е фактът, че САЩ всъщност предадоха най-близките си съюзници в Сирия - кюрдите. Каква съдба очаква сирийските кюрди и какви отстъпки ще направят те пред Дамаск?  Арабският вестник Аш-Шарк ал-Аусат съобщи, че кюрдите са предложили план за уреждане на отношенията с Москва и Дамаск. Тя включва прехвърляне на контрол над североизточната част на Сирия на сирийските власти в замяна на признаването на правото на кюрдите на самоуправление. Успоредно с това войските на Асад трябва да гарантират защитата на сирийско-турската граница, т.е. сигурността на кюрдското население. Според вестника Русия, от своя страна, ще действа като гарант за това споразумение.  Неочакваното, емоционално и привидно не напълно логичното решение на Тръмп завари всички неподготвени. Както знаете, на 19 декември домакинът от Белия дом обяви финала на сирийската кампания за САЩ. Практически изляха гнева си върху Тръмп: либерали, консерватори, дори пацифисти и феминистки (кюрдската тема е специална за тях). На следващия ден влиятелният ръководител на Пентагона , четиризвездният генерал Джеймс Матис, подаде оставка, макар да има непоколебим авторитет в армията. Тръмп не е съгласувал решението си с която и да е институция. Държавният департамент, ЦРУ и Пентагона бяха държани на тъмно до последно.  Разбирането на реакцията на американските политици не е трудно - резултатът от изтеглянето на американските войски ще окаже сериозно влияние върху положението в Арабската република. И това ще удари предимно кюрдите, които до скоро бяха съюзници на САЩ в Сирия.    Преди началото на гражданската война в Сирия кюрдите не бяха в много добро положение. От десетилетие страдаха от тормоз от страна на Башар Асад, а още по-рано - от баща му. Много от тях са лишени от гражданство и от право на частна собственост. Някои от тях бяха изгонени в пустинята (така бяха освободени териториите за арабите). Кюрдските публикации бяха забранени и преподаването на националния език беше забранено в училищата.   Парадоксално е, че гражданската война даде шанс на кюрдите. С течение на времето кюрдите се изправиха на крака. Такива важни градове като Манбидж, Африн, Хасака, Ракка, Табка и Тал-Рифат се оказаха под техен контрол или влияние.  Кюрдите наистина са се засилили. Изглежда, че те няма да се задоволят само с естествения обхват на своето съществуване и да се ограничат само до защитата на кюрдските райони. Апетитът, както знаете, идва с яденето. Постепенно тяхното влияние започна да се усеща в провинциите Алепо и Деир ез-Зор.   Нещо повече, кюрдите са допринесли значително за разгрома на терористите от „Ислямска държава“ и след като са страдали много от сунитските радикали, те имаха причина за отмъщение, оправдание и подкрепа. Първо, бойните части създадоха зони за сигурност около кюрдите. След това те тривиализираха отмъщението за 2014 г., когато радикалите организираха репресии срещу кюрдското население. По време на клането в Кобани бе убит малкият син на лидера на сирийските кюрди.  Американските войски, т.е. около 2000 военни съветници и морски пехотинци, понастоящем са разположени и на територията на сирийски Кюрдистан. Говорим за провинция Хасака на североизток. С течение на времето американците създадоха поне две военни бази. Американски инструктори и съветници получиха най-модерните оръжия и оборудване, които те предадоха и на кюрдите. Те са обучавали и тренирали кюрдски бойци. С течение на времето кюрдските единици – Отрядите за народна самоотбрана (ОНС) станаха сериозен играч и разшириха териториите си на юг, запад и север до сирийско-турската граница. Кюрдите допринесоха значително за освобождението на сирийската столица на „Ислямска държава“ – Ракка . Сега този град и както и част от едноименната провинция са под контрола на кюрдските единици.  Обширната територия с размер на средна европейска държава започва да се контролира от местните военизирани сили. Създават се администрации, провеждат се местни избори, назначават се областни и селищни управители. Някой дори каза, че кюрдите провеждат публичен експеримент и създават общество, използвайки моделите на Мюри Букчин. Американският социолог е известен с радикалните си леви социални и анархистки възгледи. Кюрдите дават специални правомощия на селските общини и местните власти на микроравнище. На жените бяха дадени много важни ръководни позиции. През 2016 г. беше обявено създаването на федерация под името Рожава. Четвъртият най-голям народ от Близкия изток се възползва от широка автономия.  Това разгневи много хора. Естествено, Дамаск видя това като сепаратизъм на етническа основа. Антагонизмът засили взаимната историческа и антропологична враждебност на арабите и кюрдите.  През лятото на 2018 г. кюрдите проведоха интензивни преговори с Дамаск. Последният изискваше силно намаляване на автономията и достъп до петролните съоръжения в североизточната част (те бяха под контрола на кюрдите). Преговорите не постигнаха успех. На кюрдите им изглеждаше, че Асад иска твърде много. Нещо повече, дори нямаше намек, че американците могат да напуснат Сирия.  Това не се харесва на Русия и Иран. Москва и Техеран разчитат на Дамаск, виждат в официалните власти основния и единствен съюзник, който може да контролира цялата територия на Сирия.  Мотивите на иранците са ясни: историческата неприязън на шиитите към кюрдите. Много по-трудно е да се оцени руската политика в кюрдска посока. Преди няколко години Москва отказа да подкрепи кюрдите. В Москва пристигна солидна делегация от кюрди, водена от техния лидер Салих Муслим. Трябва да се отбележи, че това се случи преди сериозните контакти на кюрдите с американците. Заради идеологически, исторически и геополитически причинни те се обърнаха към Русия, но получиха категоричен отказ от Москва.  Разбира се, това се дължи предимно на енергийни и икономически фактори. Москва по всякакъв начин се стреми да завърши изграждането на газопроводи за Европа, а търговските отношения с Турция не трябва да се отписват. Накратко, Русия взе решение. Коректността на това решение от гледна точка на геополитиката (всичко е ясно с икономиката) може да се съди във времето. Между другото, в средата на декември 2018 г. кюрдската делегация също посети Москва. Но нищо друго, освен съвети да поискат помощ от Дамаск, кюрдите не получиха от Русия.  С други думи, сирийските кюрди бяха „отхвърлени” от всички. Това е всичко. Последните в тази серия бяха американците. Действията им обаче ще бъдат най-болезнени за кюрдския народ.    Къде може да дойде опасността за кюрдите не е сериозен въпрос, тъй като отговорът е очевиден. Разбира се, Турция разглежда кюрдите на юг, от другата страна на турско-сирийската граница, като заплаха за националната сигурност. От своя страна, кюрдският национализъм, желанието на този народ да създаде държавен център е екзистенциална заплаха за турската държавност. Анкара се страхува от нарастващия кюрдски фактор, считайки кюрдите от Сирия за терористи.  С една дума, има основание да се вярва, че турската армия или поне протурските групи с подкрепата на Анкара могат да започнат офанзива срещу граничните градове, за да изтласкат кюрдите обратно навътре в Сирия. Има още един сценарий: въздушните удари на турските военновъздушни сили към ключовите логистични и инфраструктурни позиции на кюрдите на североизток.  Турция бе в трудна ситуация. Тя не може да бездейства. Съществува много дълбоката вяра на турските стратези в опасността от кюрдите. Министърът на отбраната на Турция отбеляза новата година на границата със Сирия, като заяви, че няма да допусне заплахата от терористи.  И така, какво ще означава оттеглянето на американците от Сирия за кюрдите?   Във всеки случай изтеглянето на войските е труден въпрос. Тръмп каза, че \"ще напуснем Сирия след известно време.\" Според различни оценки този процес ще отнеме около четири месеца. В допълнение, ръководителят на Овалния кабинет подчерта, че Вашингтон ще продължи да защитава кюрдите в Сирия.  Резултатът вече е близо и най-вероятно след няколко месеца ще стане ясно къде ще се обърнат кюрдите. Най-вероятно ще бъде в посока на Дамаск. Това вероятно е по-малкото зло... Кюрдите вече са отстъпили контрола на Манбидж на Дамаск - и ще трябва да направят допълнителни отстъпки.  Ще се наложи да отстъпят арабските райони, които са зона за сигурност на територията на кюрдите. Дамаск също отдавна изисква интеграцията на част от кюрдските бойци в редовната сирийска армия. И накрая, достъп до най-важното - до петрола на североизток.  ", "date": "2019.01.09", "title": "„Взгляд“: Най-близките съюзници на САЩ в Сирия понасят най-голямото си поражение "}
{"url": "http://epicenter.bg/article/Gen--Stoimenov--Za-slyapoto-pokorstvo-i-bezropotnoto-podchinenie-na-balgarskiya-generalitet-/172503/11/0", "text": "По време на коледните празници попаднах във Фейсбук на заглавието “Кой ще ни пази от пазителите ни?“.  Така формулиран този въпрос, поставен някога от Платон, сериозно ме заинтригува и разпали моето въображение. В следващите дни празнувахме, а и не разполагах с технически възможности да открия и прочета тази публикация.  Но мисълта за нея не ме напускаше. Опитвах се да си обясня за кои пазители става въпрос, с какво те ни заплашват и кои са спасителите ни от досегашните пазители.  Добре знам гарантите за отбраната и сигурността на страната. Не можех да допусна, че става въпрос за НАТО, за четирите американски бази у нас или пък за Българската армия, на която Конституцията възлага защитата на суверинитета, независимостта и териториалната цялост на страната.  Откровено казано, не бях в състояние да се ориентирам за какво иде реч. Затова, непосредствено след празниците, при първа възможност, намерих материала на сайта на Атлантическия съвет на България, прочетох го много внимателно и взех решение да не спра до тук, а да споделя и моята гледна точка по Приветствието на президента на Републиката, произнесено на 28 декември 2018 г. по случай връчането на генералски пагони на трима офицери от Българската армия.  В него държавният глава заявява „Помнете от историята на българския генералитет, че сляпото покорство и безропотното подчинение могат и да донесат една звезда отгоре на пагоните и още няколко години служба, но не могат да спасят от презрението на подчинените и на българския народ.“  Оказа се, че този пасаж е поводът за появата на статията “Кой ще ни пази от пазителите ни?“. Неин автор е полковникът от резерва Владимир Миленски - член на Атлантическия съвет на България. Не е трудно да се предположи, че публикацията е позиция на Атлантическия съвет. Тук ще отворя една скоба, за да почертая, че нямам нищо против тази неправителствена организация. В Атлантическия съвет има колеги, чиито знания и научни разработки в областта на отбраната и сигурността на страната високо ценя. Дори по моя идея и препоръка, в качеството ми на съветник на президента по националната сигурност, един от тях стана служебен военен министър.   Внимателният прочит на статията показва, че тя съдържа добри идеи и верни неща, свързани с гражданско-военните отношения, с използването на военната сила и власт по предназначение, с пълзящата политизация на армията, с партийно-военната симбиоза, с правомощията и ценността на офицерския корпус, зад които по принцип изцяло заставам.   Принципният въпрос, по който диаметрално се разминаваме, е свързан с разчитането на израза “...сляпото покорство и безропотното подчинение...“ на българския генералитет.  Категорично не приемам тезата на Атлантическия съвет, че с цитирания пасаж президентът прави опасни внушения на генералитета, като: - безусловното изпълнение на заповедите на командирите и началниците се схваща от президента като “сляпо покорство и безропотно подчинение“; - внушаване на несъществуващи права на своеволие и неподчинение на офицерството, „...а от това, до узурпирането на властта с оръжие, има една много малка стъпка“; - насърчаване на реполитизацията на армията; - призивите за неподчинение се адресират към офицерите на демократична България, които обаче „за сега оставали верни на клетвата“; - подсказване, че е „време някой генерал да върне демокрацията на изходно положение“, както в миналото са постъпвали негови предци-превратажии.  Това са изключително тежки, изсмукани от пръстите обвинения.  Прочетох няколко пъти Приветствието на президента и не открих нито едно основание в тяхна подкрепа. Долавям, че Приветствието на президента се чете, както дявола чете евангелието.  Колегата Миленски има много развинтена фантазия, за да сътвори такива фасматагории, включително, че президентът внушава насилствено завземане на властта. Не се иска голяма прозорливост, за да се разбере, че като червена нишка през целия материал преминава усилието да се бие по държавния глава, да се внушава, че той не е демократ, че е склонен към авантюри.  Аз не съм адвокат на президента, нито пък съм упълномощаван да го защитавам и да говоря от негово име. Убеден съм обаче, че мой дълг е да подкрепя колегата - генерал, в случая - върховен главнокомандващ, когато е несправедливо и недостойно нападнат, както съм постъпвал и по отношение на генерал Бойко Борисов през всичките години на неговото участие във властта.  Моят прочит на Приветствието на президента по случай повишаването в генералско звание на трима офицери от Българската армия се основава на Конституцията, законите, уставите, и най-вече на фактите от досегашната дейност на генерал Радев като командир и държавен глава.  Като служител в президентската администрация и в администрацията на Народното събрание имах достъп до информация за качествата, професионализма и морала на действащия генералитет, в това число и на генерал Румен Радев.  След избирането му за президент, може би и защото е колега, аз следя от близко всички негови действия като държавен глава и върховен главнокомандващ на Въоръжeните сили на Р. България.  Радвам се на успехите, съчувствам му, че е принуден да води окопна война. Убеден съм, че при него няма популизъм, че той говори и казва това, което мисли. При него има единство на думи и дела. Истината, честната позиция е негово верую. Не прави компромиси при отстояване на своята правда. Той е в истинския смисъл на думата биткаджия за правда и справедливост. И в това отношение, както се казва на народен език, не сваля шапка пред никакви авторитети.  Ето само три примера в подкрепа на тази констатация: На 01.10.2015 г. генерал Радев подава оставка като командир на ВВС поради поддържането на хроничен недостиг на средства за гориво и за резервни части на военната авиация, което се отразява на изпълнението на задачите и на сигурността на летците. След проведен разговор с министър-председателя се постига договореност за отпускане на 80 милиона лв. и за оттегляне на рапорта за уволнение.  По-късно генерал Радев се бунтува против договора с Полша за ремонта на наши бойни самолети, остро възразява на министър Ненчев, който отказва да се продължи петгодишния рамков договор с руската корпорация РСК МиГ. Генерал Радев изразява публично несъгласие по отношение спирането от Министерството на отбраната на изпълнението на голяма договорна поръчка на резервни части за авиацията.  И третият пример. На 01.08.2016 г. генерал Радев подава рапорт за уволнение от действителна военна служба с мотив - придобито право на пенсия. Имаше твърдения, че той напуска армията, за да се кандидатира за президент. Знам, че истинската причина, която е преляла чашата на неговото търпение, е несъгласието с концепцията на правителството чужди самолети да поемат охраната на небето ни. Концепцията е утвърдена от министъра на отбраната, връчена е на компетентните органи на НАТО, но без подписа на командира на ВВС, който отказва да стори това. Нещо повече. Генерал Радев си позволява да сравни тази Концепция с Ньойския мирен договор. Тук няма спотайване и страх за пагона, а има отстояване на националната чест и държавното ни достойнство.  Мисля, че тези примери достатъчно ясно показват, че президентът Радев е неподвластен на сляпото покорство и безропотното подчинение. Той е пример на отрицание на подобно поведение.  Обявявайки се против безропотно подчинение, върховният главнокомандващ изобщо няма предвид да не се изпълнява Конституцията, законите и отдадени заповеди и разпореждания на старшите командири и началници. Напротив, като командир-единоначалник, той е известен с това, че изключително много държи на стриктното заповедоизпълнение.  Тук става дума за нещо съвсем различно и то е свързано с дейностите и усилията, които трябва да се положат, до издаването на съответния нормативен акт. Като военноначалник и управленец, от собствен опит, президентът знае етапите, процедурите и механизмите на работа при подготовка на решения по въпроси от военно-стратегически характер.  Точно този период е времето, когато генералитетът не трябва да мълчи и да се спотайва, а е длъжен да използва всяка възможност с факти и аргументи да воюва за вземане на правилното решение. На заседания на експертни комисии, при провеждане на дискусии и разглеждане на експерти становища, на кръгли маси и обществени обсъждания, при обсъждания в Съвета по отбрана, в Министерския съвет, в парламентарни комисии, генералитетът трябва да отстоява и защитава своите позиции и държавния интерес, а не да мълчи покорно, за да не разсърди някой началник-лобист. Политически решения трябва да се вземат само на основата и в синхрон с военната експертиза.  Това има предвид президентът, когато говори за сляпо покорство.  Недостойни и неоснователни в това отношение са умозаключенията на автора, че отричането на безропотното подчинение е равнозначно на призив да не се изпълнява военната клетва. Точно обратното, цитираните думи на президента са в пълен унисон с военната клетва, която повелява “...да служа честно на народа си... и ако се наложи да дам живота си...за воинската чест и за славата на бойното знаме!“. За каква воинска чест и вярна служба на народа могат да претендират генералите и офицерите, които остават в паметта на своите подчинени като командири-послушковци, за които личният интерес (една звезда отгоре на пагоните и още няколко години служба) е над всичко.  В своята статия полк. Миленски упреква президента, че „превратно тълкува историята на българсия генералитет“. И това твърдение е изцяло безпочвено. Историята на Третата българска държава е богата на повратности. В нея има възходи, налице са и стремглави падения, в които има пръст и българският генаралитет. Вярно е, че български генерали и офицери се намесват грубо в политиката и участват в съдружие с политици в седем преврата или опити за такива след Освобождението от турско робство.  Това е едната страна на медала, която не виждам основание да се казва, че се възхвалява от президента.  Но медалът има и друга страна.  Не е ли вярно, че има трагични събития в нашата история, някои от които може би щяха да се избегнат, ако генералитетът беше незаобиколим фактор при вземане на политически и военни решения. Да си спомним за спирането на настъплението на Българската армия при Чаталджа по време на Балканската война в най-неподходящия момент, за крайно погрешното решение за Междусъюзническата война или за избора на губещата страна като съюзник и в двете световни войни. Резутатите от тези грешни съдбовни решения са две национални катастрофи, проигран идеал за национално обединение и една днешна България, която граничи от всички страни с изконни български земи. Убеден съм, че България щеше да изглежда по друг начин, ако висшето военно ръководство беше наложило правилните решения при подготовката и воденето на операциите и при избора на съюзника. Говорейки за историята на българския генералитет и за неговото сляпо подчинение, държавният глава има предвид точно тази втора страна на медала.  В това отношение се изкушавам да дам противоположния пример с популярния български военачалник полковник Борис Дрангов. Той си е позволявал да критикува персонално висшето военно ръководство, включително и монарха, да сваля ореола на някои висши военачалници, да сочи в публикации и статии техните грешки при планирането и провеждането на бойните операции.  Известен е случаят, когато на тържествено събрание в присъствието на цар Фердинанд, той не може да понесе цинизма и хвалбите по адрес на монарха за неговите заслуги за успехите на бойното поле, става прав и високо заявява: “Не нам, не вам, а на храбрия български войник се дължат победите във войната!“. Своята дързост и непримиримост към слабостите на висшия военен ешелон, той заплаща с наказания, понижения в длъжност, задържане в звание, дори и със съдебна разправа.  Полковник Дрангов загина геройски на бойното поле. Той не доживя да стане генерал, но остана в народната памет като прославен български военачалник, любимец на войската. Политиците и военачалниците, които бяха виновни за националните катастрофи и си позволиха да завземат по насилствен начин властта, бяха съдени и мнозина осъдени за национална измяна. Този пример добре илюстрира визията на президента Радев за безропотното подчинение и неподчинение.  Другата манипулация, която определям като несериозна, е внушението, че президентът Радев няма как да познава правилата и нормите на гражданско-военните отношения в условията на демокрацията, защото той „...е бродил из дебрите на родната образователна и военно-образователна система“, която няма какво да му даде. Само не знам защо не се зачитат или по-скоро подценяват „американските дебри“, в които генерал Радев е бродил на два пъти.  Не мога да повярвам, че един полковник, пребивавал на ръководни длъжности в МО, пренебрегва обучението на генерал Радев в престижния Военно-въздушен колеж „Максуел“на САЩ. Публично известен е фактът, че бъдещият президент се дипломира с отличен успех, а в дипломата му пише “Румен Радев е бъдещ стратегически лидер, воин от 21-вия век, готов да спечели и да влияе на стратегическо ниво!“. Тази оценка не се нуждае от коментар. Тя казва всичко ясно и точно. Мога да приема, че колегата Миленски подценява командно-щабния профил на родната Алма матер, която генерал Радев завършва с отличен успех като първенец на випуска по време на демокрацията, но не мога да си представя, че един атлантик зачерква с лека ръка подготовката по специалности като “Стратегия, доктрина и военно-въздушни сили“ или “Лидерство и етика“, която дава такова реномирано учебно заведение, каквото е американският Военно-въздушен колеж „Максуел“.  Колега Миленски, давате ли си сметка, че Вие нанасяте удар по американската военно-образователна система и обиждате нашия верен приятел и стратегически партньор - САЩ. Признавам си, много съм озадъчен и неприятно изненадан.  Очаквам Атлантическият съвет на България да поднесе, където трябва, своите извинения за този конфуз.  Още един въпрос, тълкуван повратно в публикацията на Атлантическия съвет, заслужава да бъде коментиран. Става дума за участие на наскоро уволнени от армията офицери и генерали в политиката. Прокарва се разбирането, че влизането в политиката на такива български граждани крие опасности за демокрацията. Подводните камъни, според полк.  Миленски, са свързани с опасностите да се политизира армията, да се наруши единството на офицерския корпус и единството на армията. Затова се препоръчва „…депутатите и министерството да запретнат ръкави още сега и да направят нужните промени в правилата“. Усеща се намекът, че изборът на генерал Радев за президент е смущаващ факт, който крие опасности и рискове. Вярно ли е това? Разбира се, че няма как да е вярно.  Ако ние сме сгрешили с избора на генерал за президент, значи са сгрешили и американците с избора за президент на генерал Дуайт Айзенхауер и французите - с избора за президент на генерал Шарл дьо Гол. Но историята показа, че те са изключително успешни президенти.  Ако погледнем нашия исторически опит, ще видим, че в трудни времена погледите на народа с надежда и упование са обръщани към българското офицерство. Генерали и офицери са ставали министър-председатели, министри и то не само на отбраната, депутати, кметове, включително и на столицата.  И аз питам, кой от досегашните президенти на демократична България е по-подговен от президента Радев да изпълнява конституционните функции на върховен главнокомандващ на Въоръжените сили на Р.България? И отговарям без да се замислям - никой!  Българските генерали и офицери са хора с голям потенциал, с много достойнства. Политиците, в годините на прехода, оставиха хиляди офицери на улицата, натикаха ги в задния двор на обществото, не ги допуснаха до позиции, където се вземат политически и управленски решения. Много колеги с по едно и две висши образования, ръководили огромни колективи от въоръжени хора, управлявали сложна бойна техника, бяха удостоени с честта да „управляват“ бариерите на охранителните обекти на новобогаташите и олигарсите, които заграбиха националното богатство.  Тази политика към запасното войнство не само, че е грешна, тя е пагубна. Затова намирам за неуместна идеята в първите поне пет години след уволнението от армията офицерите да не бъдат допускани до участие в политиката. Та тези хора десетки години са били с ограничени права и сега, когато са обикновени български граждани, се предлага отново да останат с окастрени права. Когато се взема отношение по тези въпроси, трябва да се четат документите на ООН и ЕС за правата на гражданите. В съответствие с тези международни актове у нас действа Законът за прякото участие на гражданите в държавната власт и местното самоуправление. Така че тази идея е безпочвена.  Днес България е на кръстопът. Тя има да решава проблеми със съдбовно значение. Казусът „Кой ще ни пази от пазителите ни?“ е измислен. България няма такъв проблем. Ощи по-недостойно е да се вкарват в устата на президента Румен Радев думи, които нито е изрекъл, нито някога ще изрече. Затова нека не се борим с вятърни мелници, нека се вслушаме в завета на Апостола на свободата Васил Левски, който казва „За отечеството работя, байо! Кажи ти мойте и аз твоите кривини, па да се поправим и всички да вървим наедно.“", "date": "2019.01.09", "title": "Ген. Стоименов: За сляпото покорство и безропотното подчинение на българския генералитет "}
{"url": "http://epicenter.bg/article/Vladimir-Kostov---quot-Hristos-i-balgarite-quot----pogled-kam-nachaloto-na-dalgiya-pat-/172509/11/0", "text": " Срещнах съвсем случайно книгата на Владимир Цонев \"Христос и българите\". Вечерта, след като я прочетох, бях убеден, че не бива да се разчита на случайността. Това е книга, която заслужава да бъде търсена упорито /сам констатирах, че в големи книжарници не са и чували за нея/. Защото в нея авторът споделя неща, които имат огромно значение за всеки от нас и преди всичко за общата ни съдба като българи.  Официозната историография сочи като начало на пътя на българите в християнството актът на Покръстването с благословията на Византийския патриарх. Цонев разказва за това, което са направили древните българи, заедно с други народности, за подготвяне терена за поява на християнството, във века предхождал раждането на Христос.  Официалните църковни писания затварят личността на Христос до кратките няколко години в Юдея, които предшестват осъждането и разпъването му на кръста, в името на защитата на интересите на тогавашните религиозни и светски власти.   Цонев споделя това, което много източници говорят за делата на човека Христос до трийсетата му година, както и за времето след свалянето му от кръста. С този именно Христос - смъртен, но Човек, древните българи отново са имали общи стъпки.  Векове по-късно, пак българи, с движението на богомилите, в продължение на 300-400 години, водят борба от Мала Азия през Балканите и Европа до Южна Франция, за отстояване и развитие духовните ценности завещани от Христос.   И в тази борба, както е приживе на Христос, на кръста на Голгота, номинално побеждават църковните и светските власти.   Но борбата и на българите, и на други народи, за запазване и развитие на завещаното от Човека Христос, продължава.  Стъпка в тази борба е и книгата на Цонев. Срещнете я, и - вярвам, ще усетите връзката с предците ни в този дълъг път.", "date": "2019.01.09", "title": "Владимир Костов: \"Христос и българите\" - поглед към началото на дългия път "}
{"url": "http://epicenter.bg/article/Bozhana-Apostolova-kam-kmeta-na-Plovdiv--Shte-si-ostana-v-lodkata-na-krititsite--zashtoto-me-boli-/172510/11/0", "text": "  Скъпи ми приятели, във връзка с Европейска столица на културата нашият кмет Иван Тотев написа: „Лодката на критиците потъва рязко и видимо. Всички, които са в нея, да минат от другата страна.“ (цитирам по памет)   Никъде няма да минавам, уважаеми кмете, ще си остана в лодката на критиците, защото ме боли, много ме боли. Боли ме за недовършения площад, боли ме за полуистините, които казвате във всяко Ваше интервю.   Имали сме зали. Зала „Сила“, която и да е тя и където и да се намира… Залата на Драматичния театър. Скапаната, гадна, мръсна, полугодна за ползване Концертна зала. А защо не кажете, уважаеми г-н кмете, че примерно театърът има плътна месечна програма, както и в Камерна зала, така и в голямата им зрителна зала? Защо не ме питате колко пъти моля директора Кръстьо Кръстев за по-големите ми, по-представителни автори, да ми даде Камерна зала? А знаете ли колко й е наемът? 800 лева. Съжалявам, но аз не продавам домати, аз се мъча да популяризирам българска литература, да създавам имена с моя великолепен колектив. И тези имена да са лицето българско, да са душата му.   Ако в нещо Ви обвинявам, то е, че за няколко години, откакто сме обявени за Европейска столица на културата, Вие не прозряхте колко много имаме нужда от зали, тези, които работим в името на културата. Да бяхте направили кино „Космос“, да бяхте направили Концертна зала, а не да ми препоръчвате залата на ДНА, която е на военните и аз да се чудя как да плащам високия й наем.   Пловдив е велик град, от създаването си до днес той е истинската духовна столица на България и е задължително да облекчите труда на лудички като мен, които искат да правят за града си, да правят за пловдивчани, да правят, въпреки вашето неразбиране и отношението на управляващите към културата.   Да бяхте ни помогнали, да се бяхте опитали да внушите на управляващите да намалят ДДС-то на книгите. Да бяхте направили няколко зали, които да са лицето на този град. И само това ли?   Да проумеете най-сетне, че не изграждането на кв. „Каменица“ или разкопания ни до безумие град, и то преди откриването на това важно събитие – са нещата с предимство, които трябва да свършите. И не в 17 тира да влачите 30-метрова кула, а с парите, които плащате, за да я докарате в България, да свършите важни дела, безкрайно необходими на вашите съграждани.   Не е време за критика, защото откриването предстои. Затова ще пожелая на всеки пловдивчанин, на всеки българин, на всеки, дошъл в нашия град – добре дошли в Пловдив, новата Европейска столица на културата, нека усетят духа на града и си тръгнат щастливи от възрожденската, въпреки Вас кмете, атмосфера на нашия град, от усмивката и от откритите лица на пловдивчани, както и от гостоприемството им.   Бъдете благословени, скъпи приятели, и дайте колкото можете от себе си, заради нашия Пловдив! Целувки  ", "date": "2019.01.09", "title": "Божана Апостолова към кмета на Пловдив: Ще си остана в лодката на критиците, защото ме боли!"}
{"url": "http://epicenter.bg/article/Svetovnata-banka-preduprezhdava-za-zabavyane-na-ikonomicheskiya-rastezh-v-svetoven-mashtab/172437/4/0", "text": "Растежът на световната икономика се очаква да се забави заради търговската война между САЩ и Китай, която подкопава доверието на инвеститорите, съобщи Световната банка (СБ) в прогнозата си за следващите 6 месеца.   СБ намали прогнозата си за растеж на световния БВП до 2,9% за тази година и до 2,8% за 2020 година, което е малко под предишното предвиждане, но предупреди, че рисковете пред икономиките се увеличават и призова политиците да се подготвят за буря - специално заради Brexit на пазарите, обвързани с Великобритания и ЕС, предаде БГНЕС.   Все пак преобладаващото мнение е, че свиването на растежа всъщност ще е \"меко кацане\" т.е. няма да има глобална икономическа катастрофа.   Икономическият растеж на най-голямата световна икономика - САЩ, се очаква да се забави тази година и да падне до 2,5%, в сравнение с 2,9% през 2018 година. 2020 година ще има още по-голямо забавяне до 1,7%. Що се отнася до развиващите се икономики, прогнозата е да има \"замръзване на растежа\" - 4,2% през 2019 година. Специално за Китай, до 2021 година се очаква растежът да е 6%, но това е далеч от нивото от 10% в периода от 1980 до 2010 година.", "date": "2019.01.09", "title": "Световната банка предупреждава за забавяне на икономическия растеж в световен мащаб"}
{"url": "http://epicenter.bg/article/Evrostat-otchita-rekordno-niska-bezrabotitsa/172477/4/0", "text": "Статистическата служба на Европейския съюз (ЕС) - Евростат, отчита рекордно ниска безработица.   В целия ЕС без работа са 6,7% от населението, което означава спад от 0,6 на сто спрямо ноември 2017 г.  Това е най-ниското ниво на безработица в ЕС от началото на статистическия отчет на безработицата, започнал през 2000 г.  Евростат изчислява, че 16,491 млн. мъже и жени в ЕС, от които 13,040 млн. в еврозоната, са били безработни през ноември миналата година.   Най-ниска е безработицата в Чехия - 1,9%. Това е и страната с най-ниска младежка безработица - 4,9%.   Сред страните членки най-ниските нива на безработица през ноември 2018 г. са отбелязани в Чехия (1,9%), Германия (3,3%) и Холандия (3,5%). Най-високи стойности са регистрирани в Гърция (18,6% през септември) и Испания (14,7%).  Спрямо октомври 2018 г. нивото на безработица в България остава непроменено – 5,4% или 181 хил. души.  В сравнение с година по-рано, нивата на безработица за всички страни членки на ЕС с изключение на Естония остават стабилни.  Най-голямо понижение е регистрирано в Хърватия (от 10% на 7,8 на сто), Гърция (от 20,8% на 18,6%) и Испания (от 16,5% на 14,7 на сто).  В това отношение България отчита лек спад в размер на 0,4 на сто при нивото на безработица спрямо ноември 2017 г.  През ноември 2018 г., нивото на безработица в САЩ е било 3,7%, като остава стабилно спрямо октомври същата година и по-ниско спрямо ноември 2017 г., когато стойността е 4,1%.  През ноември 2018 г. 3,444 млн. младежи под 25 години са били без работа в ЕС, като 2,452 млн. от тях се намират в пределите на страните от еврозоната.   В сравнение с ноември 2017 г. младежката безработица се понижава със 189 хил. души за ЕС и с 90 хил. за еврозоната, отчита статистическата служба.  През ноември 2018 г. нивото на безработица при младежите е била 15,2% за ЕС и 16,9% за еврозоната, което също е понижение спрямо ноември 2017, когато тези данни за ЕС и еврозоната са съответно 16,1 на сто и 17,8%.  През ноември 2018 г. най-ниските нива на безработица при младежите се забелязват в Чехия (4,9%), Германия (6,1%) и Холандия (6,9%), а най-високи стойности в Гърция (36,6%), Испания (34,1%) и Италия (31,6%).  България отчита ръст при младежката безработица от 11% за ноември 2017 г. до 14,2% през ноември 2018 г., или от 19 хил. души до 22 хил.   Статистическото бюро към ЕС заяви, че в 19 страни членки на еврозоната размерът на безработицата се е понижил до 7,9% през ноември, което е най-ниското ниво от октомври 2008 г. насам и под икономическите прогнози от 8,1 на сто.  Това е и с 0,8 на сто по-малко в сравнение със същия месец от 2017 г., когато статистиката отчита ниво от 8,7%.   ", "date": "2019.01.09", "title": "Евростат отчита рекордно ниска безработица"}
{"url": "http://epicenter.bg/article/Novi-ognishta-na-afrikanska-chuma-sa-registrirani-v-Rumaniya--pochti-do-granitsata-na-Balgariya-/172493/4/0", "text": "Нови огнища на африканска чума са регистрирани в Румъния, почти до границата на България. Това каза за Агенция „Фокус“ областният управител на Русе Галин Григоров.  „Темата за африканската чума залегна в Румъния от януари месец миналата година. Лятото на 2018 г. тя стигна на 200 км от България в района на Тулча и тогава започнаха да се предприемат първите мерки за предпазването на навлизането на африканска чума на територията на страната ни. По-лошото е, че към настоящия момент африканската чума наближава и е почти до границите на България. Опасността от разпространение вече не е само хипотетична. Въпросът е само, кога ще се случи да дойде на територията на България“, коментира областният управител.  „Изхождайки от това как за няколко месеца повече от 2/3 от Румъния беше обхваната от болестта, лично моите убеждения са, че не след повече от 3 месеца България ще бъде обхваната от африканската чума, веднъж навлязла в страната“, посочи той, като увери, че още при първата информация за болестта областната управа е предприела свикване на кампании относно нуждите за защита.  „Както на територията на област Гюргево, така и на област Русе и като мерки, за да не премине през граничната зона през „Дунав мост“, което е било нужно ние сме го предприели. Правят се проверки, забранява се вноса на свинско месо на територията на страната от физически лица, дезинфектират се превозните средства, но не можем да се предпазим от преминаването на диви животни през река Дунав\", обясни Григоров.  Според него популацията на диви свине на територията на страната трябва да бъде намалена.  „Свинският лов приключва тази седмица и от там нататък по никакъв начин няма да може да се констатира дали има огнища, за да бъдат локализирани, защото от отстреляно прасе могат да се вземат проби и да се правят изследвания“, коментира още Григоров.  „Убеден съм, че законова промяна, която да удължи лова, може да спомогне за намаляване на популацията. Друг сериозен проблем е разпространението на домашни прасета, които се гледат в дворовете. Предприели сме мерки и дори имаме общини, в които няма по нито едно прасе, в други все още се работи и контролът там също е засилен. Големите стопанства поддържат необходимата дезинфекция, има осъществен контрол, но само ако и едно заразено диво прасе попадне при стадото, то би трябвало всички прасета да бъдат унищожени, което е много сериозен проблем“, подчерта още той.  ", "date": "2019.01.09", "title": "Нови огнища на африканска чума са регистрирани в Румъния, почти до границата на България "}
{"url": "http://epicenter.bg/article/Petrolat-Brent-poskapva-nad-60-dolara-za-barel-za-prav-pat-ot-sredata-na-dekemvri-/172495/4/0", "text": "Петролните фючърси поскъпват силно за седма поредна сесия и се тъгуват в най-високи нива от средата на декември, тъй като продължават да намират подкрепа от инвеститорския оптимизъм на световните капиталови пазари относно хода на търговските преговори между САЩ и Китай, предаде БНР.  Фючърсите на американския лек суров петрол с доставка през февруари нараства с близо 3% и поскъпват над 51 долара за барел за пръв път от 17 декември насам, намирайки допълнителна подкрепа от изненадващо силно понижение на петролните складови запаси в САЩ. Според данни на Американския петролен институт (API) американските складови запаси се понижиха през седмицата до 4 януари с 6,1 млн. барела.  Фючърсите на петрола Брент с доставка през март поскъпват с 2,5% към триседмичен връх около 60,28 долара, нараствайки за пръв път над бариерата от 60 долара от 17-и декември насам.  Добрият подем на световните фондови борси от началото на настоящата година допринася за подновяване на инвеститорския риск-апетит и на стоковите борси, включително при търговията на петролни фючърси.  Важна подкрепа за продължаващото нарастване на петролните цени продължава да оказва и влязлото в сила от 1 януари съкращаване на добивите с 1,2 млн. барела дневно в рамките на формата \"ОПЕК +\", включващ и Русия.  С днешното поскъпване на петрола за седма поредна сесия на търговия това може да се окаже най-продължителното възходящо ценово движение от юни 2017 година насам.  ", "date": "2019.01.09", "title": "Петролът Брент поскъпва над 60 долара за барел за пръв път от средата на декември "}
{"url": "http://epicenter.bg/article/Dve-koli-katastrofiraha-i-vletyaha-v-magazin-v-Sofiya--nyama-postradali/172474/3/0", "text": "Две коли се удариха в центъра на София на кръстовището на ул. Дунав\" и ул. \"Екзарх Йосиф\", предаде БГНЕС.   Най-вероятната причина за катастрофата между двата автомобила е отнето предимство.   Няма пострадали.   След удара и двете коли са се блъснали в магазин, намиращ се на ъгъла на кръстовището.   На мястото пристигнаха линейка и полицейска кола.  ", "date": "2019.01.09", "title": "Две коли се забиха в магазин в София, няма пострадали"}
{"url": "http://epicenter.bg/article/Eto-gi-tsiganite-biyachi--koito-vkaraha-komandos-v-bolnitsa--SNIMKI-/172487/3/0", "text": "С белезници и под конвой в Районен съд – Пловдив бяха докарани двамата цигани, които пребиха военнослужещия Валентин Димов в пловдивското село Войводиново. Днес съдът гледа мярката за неотклонение на двамата братя, като прокуратурата иска постоянен арест.   Пред съдебната зала биячите отказаха какъвто и да е бил коментар, съобщи Канал 3.   Асен и Борис Пакетови пребиха военния навръх Йордановден. Те са съответно на 21 и 17 години. Срещу тях е повдигнато обвинение за нанасяне на средна телесна повреда. Ако бъдат признати за виновни, ги грози затвор от 2 до 10 години. За непълнолетния се присъдата се редуцира, тъй като не е навършил 18 години.   Районният съд в Пловдив даде 15 минути на защитата на двамата цигани – Борис и Асен, пребили военнослужещ, да се запознае с материалите по делото, предаде Радио „Фокус“ – Пловдив.   Наблюдаващ прокурор по делото е Евгени Минев, а съдия е Иван Минчев.   Прокуратурата поиска най-тежката мярка за неотклонение „Задържане под стража“ спрямо двамата цигани пребили военнослужещ в село Войводиново. Според прокурора категоричната липса на основни човешки ценности у подсъдимите би била опасна за обществото. По думите му има и опасност те да се укрият, тъй като към настоящия момент баща им също е напуснал жилището им във Войводиново.   По данни от „Криминална полиция\" той се намира в друга община. Според прокурора, побоят е продължил минути и дори когато техни близки са дошли да ги разтърват, те не са се отказали, а са продължили да нанасят удари на пострадалия, който е бил повален на земята. Ритали са го по главата. Прокурорът определи техните деяния като брутални.   При снемането на самоличността им по-малкият от тях каза, че не знае кога е роден, не може да чете и пише и има основно образование. Той не можа дори да определи и етноса си. „Искам да изляза от тук, да сме свободни“, казаха и двамата задържани.  ", "date": "2019.01.09", "title": "Ето ги циганите биячи, които вкараха командос в болница (СНИМКИ)"}
{"url": "http://epicenter.bg/article/Lozan-Panov-si-hortuva-dva-chasa-s-chovek-na-Tsvetan-Vasilev-v-kabineta-si-vav-VKS-/172490/3/0", "text": "Близо два часа продължи срещата на председателя на ВКС Лозан Панов с Георги Георгиев от \"Боец\", който е по-известен като човека на Цветан Василев, чието НПО трябва да удря прокуратурата, която повдигна обвинения на банкера за източването на КТБ. Това предаде Канал 3 от мястото на събитието.  За срещата мълчаха от ВКС, но самият Георгиев се похвали за нея в социалните мрежи. За разлика от друг път, когато медиите се надпреварват да отразят всяка дума на Панов, сега нямаше журналистичекско присъствие. Очевидно председателят на ВКС е искал разговорът с Георгиев да се проведе тайно.  Екип на Канал 3 обаче изненада неприятно служителите на Панов. След края на срещата той остана зад вратите на кабинета си, а Георгиев се похвали, че разговорът е преминал отлично.  Попитан, дали е ставало въпрос и за неговия приятел Цветан Василев, който бяга от българското правосъдие и вече повече от четири години сe укрива в Сърбия, Георгиев неубедително отрече. По-късно той написа в социалната мрежа:  \"Приключи срещата на БОЕЦ с Лозан Панов. Почти два часа откровен и сериозен разговор. За съдебна реформа, проблемите на съдебната система и ролята на гражданското общество в решаването на тези и други проблеми в превзетата от мафията държава.  Благодарност към г-н Панов за отделеното време и проявеното разбиране. БОЕЦ още веднъж изразихме подкрепата си за достойните български магистрати, отстояващи независимостта на съдебната система и изправили се срещу мнозинството на мафията във ВСС.  Битката за справедливост е обща битка! Продължаваме.\"  От статуса на Георгиев става ясно, че Панов се е съгласил с контстатациите за \"превзетата държава\". Редно е обаче първо да даде публичен отговор, какво прави два часа в компанията с приближен на клиент на Темида по едно от най-шумните дела в последните години, както и кой и кога е превзел държавата и каква е ролята на самия Панов в тези процеси.  ", "date": "2019.01.09", "title": "Лозан Панов си хортува два часа с човек на Цветан Василев в кабинета си във ВКС "}
{"url": "http://epicenter.bg/article/Rayonniyat-sad-v-Plovdiv-ostavi-v-aresta-dvamata-tsigani--prebili-komandos-v-selo-Voyvodinovo/172491/3/0", "text": "Районният съд постанови най-тежката мярка „Задържане под стража“ спрямо двамата цигани, пребили военнослужещ в село Войводиново, предаде Радио „Фокус“ – Пловдив.   Според съдия Иван Минчев има достатъчно основания съдът да наложи тази мярка в конкретния случай, независимо че тя се прилага изключително рядко спрямо непълнолетни лица. В конкретният случай единият от двамата братя, нанесли побоя, е непълнолетен – на 17 години.   Съдията обясни в подробности целия случай според събраните от Прокуратурата доказателства – разпитани са 7 свидетели, четирима очевидци, от които един пряк. Има също така направени съдебномедицинска и съдебнопсихиатрична експертизи, събрани са писмени и веществени доказателства. Двамата цигани са действали изключително жестоко, въпреки опитите на техни близки и други хора да ги възпрат. На два пъти братята са повалили пострадалия на земята и са го ритали в главата. От деянието им имало и кръв по асфалта.   Според съдебния състав е налице предпоставка и реална опасност за извършване на ново престъпление от обвиняемите. Самите те и адвокатът им поискаха по-лека мярка – „Подписка“. ", "date": "2019.01.09", "title": "Районният съд в Пловдив остави в ареста двамата цигани, пребили командос в село Войводиново"}
{"url": "http://epicenter.bg/article/Prokuraturata-povdigna-obvinenie-na-dizaynerkata-Megz-/172492/3/0", "text": " приятеля й Румен Рончев и нейния братовчед Антон Лесов.      Миглена Каканашева е обвиняема за подбудителство към обсебване в големи размери.   Лесов и Рончев са обвинени като извършители, като 33-годишният братовчед на дизайнерката също е пуснат от ареста срещу подписка. Превозвачът Румен Рончев, който е собственик на транспортната фирма \"Розова долина\", обаче остава в ареста за 72 часа.    До обвиненията се стигнало, след като в края на септември м.г. Миглена Каканашева обяви за откраднат джипа си \"Мерцедес G350\". Автомобилът е лизингов и е собственост на \"Софауто\", а стойността му е 98 560 лева. В жалбата, заведена в Първо РПУ в Пловдив, братовчедът на дизайнерката Антон Лесов написал, че паркирал джипа пред заведение в кв. \"Кючук Париж\", а на следващата сутрин мерцедесът бил изчезнал.   На Антон Лесов е повдигнато и обвинение за това, че на 28 септември 2018 г. в Пловдив, умишлено е станал причина да се внесат неверни обстоятелства в официален документ, съставен съгласно установения ред. \r\n \r\n \r\n \r\n До момента е установено, че обвиняемата Миглена   при обслужването на лизинговия договор за джипа.   Според събраните доказателства, дизайнерката убедила братовчед си и приятеля си да осъществят предварително замисления план за обсебването на автомобила и обявяването му за откраднат. След проведено разследване, джипът „Мерцедес G 350“ е открит от полицейски служители в двор на имот на роднина на 33-годишния Антон Лесов в района на град Раковски. Колата е върната на лизинговото дружество,  , за който е установено, че е бил подменен.   От прокуратурата съобщиха, че ще внесат искане в съда за постоянен арест спрямо Румен Рончев. Срещу него са събрани доказателства и за извършено друго престъпление, за което също му е повдигнато обвинение. То е за това, че на 31 декември 2017 г., отнел чужди движими вещи – два броя спойлери, на стойност 1 800 лева, от влекач, марка „Мерцедес“.    Източник: Дир.бг", "date": "2019.01.09", "title": "Прокуратурата повдигна обвинение на дизайнерката Мегз за застрахователна измама"}
{"url": "http://epicenter.bg/article/Naprezhenie-pred-poliklinikata-v--Botunets--sled-smartta-na-dete/172500/3/0", "text": "Напрежение пред 16-та поликлиника в София. Причината е смъртта на 10-годишно дете, съобщи Нова телевизия.   Момченцето си играело в дома си, когато глътнало пионка за „Не се сърди, човече” и се задавило. Майката веднага го завела в спешния център в поликлиниката в „Ботунец”, но там нямало лекар. По думите им имало само една медицинска сестра, която била нова.   Веднага се обадили на Спешна помощ, но чакали линейката 45 минути, твърдят близки на починалото дете. Докато чакали, момчето издъхнало.   11-годишно момче е починало във филиала на „Спешна помощ“ в кв. „Ботунец“, съобщи говорителят на Центъра за спешна медицинска помощ (ЦСМП) – София Катя Сунгарска, предаде агенция „Фокус“.   „В 14.02 ч. по системата 112 при нас идва сигнал за 11-годишно момче, което най-вероятно е погълнало чуждо тяло, не може да диша и повръща кръв. Разговаряме с близките, снемаме всички данни, които ни подават, и в 14.03 ч. – тоест, на следващата минута, освобождаваме екип, който насочваме към адреса на детето. В 14.08 ч. – 6 минути, след като са ни повикали, се обаждат близки на детето, които отказват сигнала и казват, че ще го закарат в болнично заведение. В 14.16 ч. нашето медицинско лице във филиала ни в кв. „Ботунец“ се обажда и казва, че детето е закарано там. Не е закарано в болнично заведение, не е закарано дори и в поликлиниката, а в нашия филиал – защо там, аз не мога да кажа”, обясни Сунгарска.   Тя уточни, че жената, която е била на смяна, приема детето в много тежко състояние – с много нисък пулс и посиняващо. „В това време се обаждаме на линейката, която бяхме насочили към адреса на детето, и ги насочваме към филиала ни в кв. „Ботунец“, за да окажат помощ на медицинското лице там. През това време тя на място извършва реанимационни действия, обдишва, подава кислород, но, за съжаление, детето почива в много тежко състояние. В същото време завеждащият смяната тук, в града, насочва втора линейка натам. Двете линейки пристигат една след друга на мястото, но това, което ни казват колегите, е, че доста голяма група хора се е събрала около филиала. Наложи се да помолим полицията за помощ и тя организира кордон около филиала, защото имаше агресивно поведение“, обясни Сунгарска.   Тя уточни, че всеки, който пожелае, може да види разпечатки на комуникацията със 112 и всичко, както следва по часове и минути.   „Тази превърнала се в мантра „закъсняла линейка“ е категорично невярна и данните от разпечатката на 112 го доказват. Съболезнования на роднините на детето“, каза още Сунгарска.    ", "date": "2019.01.09", "title": "Напрежение пред поликлиниката в „Ботунец” след смъртта на дете"}
{"url": "http://epicenter.bg/article/Zverstvo--Tsiganite-skachali-varhu-glavata-na-prebitiya-komandos-/172506/3/0", "text": "17-годишният Борис Пакетов и 21-годишният му бран Асен, който имал жена и две деца,    Това заяви в съдебната зала в Пловдив адвокатът на двамата цигани, обвинени в нанасяне на средна телесна повреда на командоса Валентин Димов-Красимир Баков.   Според защитата добре било, че вчера военният министър посетил пострадалия в болницата, но думите му след това всели напрежение.    Той каза, че когато е станал побоят, Димов не е бил с униформа и отличителни знаци. Защитата смята, че като военнослужещ, 33-годишният мъж трябвало да владее нервите си и да има самодисциплина, но заяви, че    Прокуратурата беше категорична, че ромите трябва да останат в ареста.  Младият мъж бил преведен в безпомощно състояние. Има опасност ромите да се укрият или да извършат друго престъпление, смята прокуратурата.   За това престъпление за Асен се предвиждат според закона от 2 до 10 години затвор, за малолетния му брат също ще има решетки.    Съдия Иван Минчев говори дълго и назидателно на неграмотните роми, които дори не знаеха егенетата си. Той каза, че ударите не са били инцидентни, а се касае за зверски побой.     В този момент  .      Според съда има свидетели, които са видели всичко. Слизането на Димов от колата е било, за да отправи забележка за неправилно пресичане, като подчертал, че само бързата реакция и добрите спирачки са предотвратили произшествие. Един от двамата хваща якето му, намята го на главата му и започват да нанасят ударите.   .   В залата бяха бащата и сестрата на двамата младежи, които първоначално обещаха да говорят пред медиите, но впоследствие се отказаха.   Доколкото бяха адекватни, биячите са разкаяха за инцидента. \"Искам да изляза от тук и да нямам повече работа с такива неща\", каза Борис. Асен заяви следното: „Направихме беля, досега не сме правили такива неща. Искам да сме свободни, както беше”.   Според съдия Иван Минчев има опасност двамата да се укрият и да извършат друго престъпление, затова остават зад решетките. Мярката може да бъде обжалвана пред Окръжен съд.    Припомняме, че на 6 януари посред бял ден двама роми щъкали по главния път на пловдивското село Войводиново. Минаващият от там с колата рейнджър им направил забележка и казал, че е опасно да стоят на асфалта, че пречат на движението. Последвал зверски побой над нищо неочакващия млад мъж. Днес той беше опериран успешно, от деня на инцидента протестите във Войводиново не секват.", "date": "2019.01.09", "title": "Зверство! Циганите скачали върху главата на пребития командос, дори баща им не успял да ги спре "}
{"url": "http://epicenter.bg/article/Bageri-veche-srinaha-sas-zemyata-nyakolko-nezakonni-postroyki-vav-Voyvodinovo/172507/3/0", "text": "В пловдивското село Войводиново започна събарянето на постройки в ромската махала. Акцията се охранява от полицията, съобщи БНР.   Багери вече сринаха със земята няколко постройки, за днес е предвидено да бъдат бутнати още осем. Утре сутринта машините ще премахнат още толкова опасни за живеене бараки. Всичко това става след издадена днес заповед на кмета на община Марица Димитър Иванов.   Както е известно, живеещите в махалата я опразниха след началото на протестите във Войводиново. Днес сутринта около 20 души са дошли да си приберат покъщнината. Още двама мъже с бус пристигнаха да натоварят багажа си в една от постройките и си заминаха.   \"Всички явно са се настанили при близки в други населени места\", каза кметът на Войводиново Димитър Тошев. Елекрозахранването също е прекъснато, подчерта директорът на Областната дирекция на МВР Атанас Илков, тъй като повечето семейства са ползвали ток незаконно. За премахването на останалите сгради в махалата ще се изчака 14-дневният законов срок за обжалване.   След час тук се очаква отново да има протест. Колите на полицията и жандармерията вече са преградили улицата към махалата, за да няма достъп до ромските къщи. По-рано Районният съд остави в ареста двамата нападатели, на 17 и 21 години, на 33-годишния военнослужещ. Те са привлечени като обвиняеми за това, че са му нанесли средна телесна повреда по хулигански подбуди.  ", "date": "2019.01.09", "title": "Багери вече сринаха със земята няколко незаконни постройки във Войводиново"}
{"url": "http://epicenter.bg/article/Valeri-Simeonov-poiska-nov-konkurs-za-iztrebiteli/172481/2/0", "text": ". За това призова бившият вицепремиер и лидер на Националния фронт за спасения на България Валери Симеонов в предаването \"Свободна зона\" в ефира на телевизия Европа. Той бе категоричен, че изразява лично становище, защото НФСБ не е взимал подобни решения.   \"  смята бившият вицепремиер.   И обяснява защо:    Валери Симеонов коментира и това, че  Симеонов коментира още, че решението дали Обединени патриоти ще се явят с единна листа на европейските избори ще бъде взето на предстоящия коалиционен съвет на формацията.   Симеонов разкри, че преди Нова година се опитали да организират заседание на малката коалиция, но от \"Атака\" не се явили.   Валери Симеонов коментира и темата за протеста на превозвачите, свързан с пакета \"Макрон\".   \"Определено има икономически причини зад настояването на две - три държави. А именно - изместването на местните транспортни сили. Но това си е икономика. Когато се нарушават основни норми на ЕС, естествено е България да реагира. Но нарушението идва от тези, които са основатели на ЕС\", казва Симеонов.   \"Какво показва поведението на Макрон и лагера около Франция? Принципите ще важат за нас, но за вас няма да важат, ще има движение на работна ръка от Запад на Изток, но не и обратно\", добави лидерът на НСФС.  ", "date": "2019.01.09", "title": "Валери Симеонов поиска нов конкурс за изтребители"}
{"url": "http://epicenter.bg/article/Tsvetanov-se-sreshtna-s-rakovoditelya-na-Byuroto-na-Fondatsiya--Konrad-Adenauer--v-Balgariya/172482/2/0", "text": "Председателят на ПГ на ГЕРБ и зам.-председател на партията Цветан Цветанов проведе работна среща с ръководителя на Бюрото на Фондация „Конрад Аденауер“ в България Торстен Гайслер, съобщиха от пресцентъра на ГЕРБ.   По време на срещата бяха обсъдени планираните за 2019 година съвместни събития и инициативи между Фондацията и различните структури и партньори на ГЕРБ - Жени, ГЕРБ Младежи, ГЕРБ Старейшини, Сдружение „Граждани за европейско развитие на България“ и Центъра за европейски изследвания „Вилфрид Мартенс“. Двамата обърнаха особено внимание на основните теми, които ще бъдат във фокуса на политическия живот през следващата година, с оглед и на европейския дебат.   Гайслер информира Цветанов за предстоящото посещение в България на зам.-генералния секретар на Фондацията д-р Герхард Валерс по повод 25-тата годишнина от откриването на представителство на Фондация \"Конрад Аденауер\" в страната ни. Председателят на ПГ на ГЕРБ поздрави Фондацията с оглед на предстоящото отбелязване на годишнината и подчерта, че тя винаги е била ключов партньор за развитието на демокрацията и гражданското общество в България, включително и чрез повишаване на капацитета на българските институции посредством активен обмен на знания и опит между двете държави.   Двамата си пожелаха 2019 година да бъде успешна за трайното утвърждаване на европейските ценности, като отбелязаха значението на Пловдив като Европейска столица на културата за привличане на допълнителен интерес към страната ни, за популяризиране на българската култура и възможности за развитие.", "date": "2019.01.09", "title": "Цветанов се срещна с ръководителя на Бюрото на Фондация „Конрад Аденауер“ в България"}
{"url": "http://epicenter.bg/article/Mustafa-Karadaya--/172485/2/0", "text": "„Живейте и се подгответе изпреварващо! Не оставайте в миналото! Мислете и се развивайте изпреварващо! В епохата на информационните технологии, подгответе се за новите професии в света, и то изпреварващо, за да може да развием и нашата страна”.   С тези думи се обърна към младите хора председателят на ДПС Мустафа Карадайъ на честването по случай 29-годишнината от учредяването на Областната структура на ДПС в Кърджали. Той предаде на кърджалийската организация на Движението специалните поздрави от почетния председател на ДПС д-р Ахмед Доган.  „Тук, тази вечер, сме заедно. С нас са Разград, Търговище, Смолян. Защо? Защото, ДПС има нужда и от Благоевград, Смолян, Кърджали, Хасково, Пловдив, Бургас, Ямбол. Ние сме заедно с Делиормана, Добруджа, Североизточна България, но ДПС има нужда, също и от Северозападна България, от Видин, Монтана, Враца, за да станем първа политическа сила в цялата страна. Ние, няма да се откажем от този път. Рано или късно, и това ще стане. Ако не в нашето поколение, то в следващото!“, заяви още председателят.   Той подчерта, че ДПС няма да се откаже от избрания път. Пътят на заедността, единството, различието. „И всеки различен е добре дошъл при нас. Единствено в ДПС различията и различните се ценят. А не са проблем!“, каза още Карадайъ.  Лидерът на ДПС подчерта, че днес у нас се води политика на разделение и противопоставяне, което не води до нищо добро в нашата родина.   „Но ние, като отговорна партия, сме длъжни да направим всичко възможно, за да преодолеем езика на омразата, ксенофобията, разделението и противопоставянето. Напротив, точно на тяхно място трябва да доведем политиката на толерантността, заедността, за да може с много ясна и точно разписана програма за ускорено догонващо развитие на страната, да направим, така, че нашите деца да останат да живеят в България, като достойни европейски граждани. Това е наше задължение! Това е наша мисия!”, отбеляза Мустафа Карадайъ.  Над 500 души – учредители на партията, репресирани, представители на общински и областни структури, бивши регионални директори, кметове на общини, председатели на общински съвети на ДПС, младежките организации и женските структури на Движението присъстваха на отбелязването на рождения ден на партията. Събитието бе организирано от Областния съвет на ДПС.  Сред официалните гости бяха още зам.-председателите на ДПС Ахмед Ахмедов и инж. Хасан Азис, евродепутатът Неджми Али, членът на ЦОБ Ердинч Хайрула, областният председател на ДПС Кърджали Изет Шабан, народните представители Адлен Шевкед, Ерол Мехмед, Хайри Садъков и Имрен Мехмедова, евродепутатът Неджми Али, областният председател на Младежко ДПС Кърджали Байрам Байрам, бившите народни представители Салиха Емин и Мустафа Ахмед, областният председател на ДПС Смолян Салих Аршински и представителят на ДПС в Истанбул Фахри Ватансевер.  „29-годишнина на ДПС е повод не само за критична равносметка, но и повод все пак, ние да се всеизмерваме с постигнатото през годините. Има няколко неща, които показват, какъв дълъг път е изминал всеки един от нас, независимо дали е тръгнал от Смолян или от Крумовград и Черноочене, защото, всеки един от нас, тръгнал от най-последното населено място е стигнал и до Българския и Европейския парламент, и има своето „аз“. Това, което, ние сме постигнали през последните 29 години“, заяви в своето приветствие зам.-председателят на ДПС и кмет на община Кърджали инж. Хасан Азис.  Първият координатор на ДПС за Южна България и един от учредителите на Движението адвокат Мюмюн Йълмаз отбеляза, че Кърджали е крепостта на ДПС. „Тази година, предстоят много важни два избора. Трябва да бъдем готови. Не подценявайте Кърджали, без Кърджали ДПС няма да е същото. Кърджали е автентичността на партията! Ако не беше кърджалийската организация, Движението нямаше да има толкова устойчиви основи. За това Кърджали си остава крепост на ДПС”, заяви Йълмаз.  Приветствие към присъстващите отправиха още областният председател на ДПС Кърджали Изет Шабан, евродепутатът Неджми Али, народният представител Ерол Мехмед, областният лидер на Младежко ДПС Байрам Байрам.  По повод 29-годишнината от учредяването на ДПС в Кърджали лидерът на партията Мустафа Карадайъ, зам.-председателите Ахмед Ахмедов и инж. Хасан Азис и областният лидер на Движението инж. Изет Шабан връчиха благодарствени плакети на учредителите на областната структура на ДПС в Кърджали.  ", "date": "2019.01.09", "title": "Мустафа Карадайъ: ДПС ще стане първа политическа сила! Ако не в нашето поколение, то в следващото!"}
{"url": "http://epicenter.bg/article/Po-malko-lozungi-i-poveche-rabota-v-zashtita-na-prevozvachite-poiska-Stanishev-ot-pravitelstvoto/172489/2/0", "text": "\"Днес информирах бюрото на Групата на социалистите в ЕП за предстоящия протест на българските превозвачи, както и за позицията на БСП в защита на националните интереси. Доволен съм, че колеги от Италия и Испания проявиха разбиране към българската позиция, и че Бюрото взе решение да не се бърза с гласуването на пакета за мобилност в пленарната зала, за да има време за намиране на разумен баланс\", заяви българският евродепутат и лидер на ПЕС Сергей Станишев.  На отделна среща с председателя на групата на С&Д в ЕП Удо Булман,  Станишев постави въпроса за необходимостта от повече време за преговори между гласуването в комисия и пленарна зала, за да се намери решение, което да удовлетворява всички страни.  На свое заседание днес Делегацията на българските социалисти обсъди  положените до момента усилия в защита на националния интерес и  координацията с останалите политически групи и депутати от други страни.  По-късно те участваха в среща на всички български евродепутати с  българския министър на транспорта Росен Желязков, който е на посещение в Брюксел във връзка с предстоящото гласуване.  „Въпреки че не сме редовни членове на транспортната комисия на ЕП, утре заедно с Петър Курумбашев ще участваме в гласуването, за да дадем допълнителни гласове в защита на националния интерес. До последно ще продължим да водим разговори с колегите от други държави, за да ги убедим да подкрепят нашите компромисни текстове, инициирани от Петър Курумбашев.“, каза още Станишев.  „Въпросът се обсъжда интензивно от една година насам във всички  политически групи, но разделението остава силно, по национални линии – между централни и периферни държави. Този начин на правене на европейско законодателство – с печеливши и губещи, толкова явно в интерес на едни държави и компании за сметка на други – е неприемлив. Именно този подход отчуждава гражданите от институциите и ЕС, и води до отлив на избиратели и възход на популистите“, смята Станишев.  „Важно е да се намери по-добър баланс между интересите на работниците – нормални условия на труд, почивка и заплащане, но не трябва да се стига до орязване на достъпа до свободния пазар – например идеите за връщането на водача и превозното средство на всеки 4 седмици в страната на регистрация, което очевидно ще ограничи възможностите за правене на бизнес въобще и ще доведе до загуба на работни места и приходи не само в България, но и редица други страни“, посочи Станишев.  „БСП и членовете на Делегацията на българските социалисти в ЕП стоим от самото начало зад справедливите искания на българските превозвачи и шофьори. Подкрепяме и протеста, планиран за утре в Брюксел. Ще бъдем на площада заедно с хората, за да изразим категоричното си несъгласие с подхода на колегите от други държави. Дипломатическата офанзива на българското правителство обаче ми се струва закъсняла.“, коментира Станишев.  „В последната една година българското правителство пропусна възможността да договори разумен компромис по този пакет законодателство. Министрите бяха заети с председателстване на Председателството и размяна на поздравления, но нищо повече. Австрийското председателство обаче не страдаше от подобни задръжки – те постигнаха своето и в началото на декември м.г. Съветът гласува позиция, която силно ощетява българските превозвачи. Сега за пореден път светлините на прожекторите се насочват към ЕП. Разбира се, ние ще положим всички усилия, но няма как да се компенсират изцяло пропуснатите възможности от страна на държавата“.  ", "date": "2019.01.09", "title": "Станишев и Курумбашев гласуват против пакта \"Макрон\" утре"}
{"url": "http://epicenter.bg/article/Natsionalniyat-predizboren-shtab-na-GERB-utvardi-ukazaniyata-za-sformirane-na-oblastni-i-obshtinski-shtabove-/172497/2/48", "text": "Националният предизборен щаб на ГЕРБ прие и утвърди указанията за сформиране и структуриране на областни и общински предизборни щабове за предстоящите европейски и местни избори. Това съобщиха от пресцентъра на ПП ГЕРБ. На 10 януари указанията ще бъдат изпратени до областните структури на партията в цялата страна.  Националният предизборен щаб подготви и провеждането на Националната предизборна среща на ГЕРБ, която ще се проведе на 20 януари 2019 година. Форумът ще се проведе в зала 3 на НДК в столицата.  В срещата ще вземат участие близо 2000 души, които са народни представители, евродепутати, членове на областните и общинските ръководства на партията, кметове и представители на Общински съвети, както и министрите от квотата на ГЕРБ.  По време на националната предизборна среща ще бъде представена пълната хронограма на всички събития на ПП ГЕРБ до края на 2019 година.  По време на Националната предизборна среща ще бъде представена официално и инициативата за провеждане на серия от граждански диалози в цялата страна под мотото „Европа в нашия дом“.  ", "date": "2019.01.09", "title": "Националният предизборен щаб на ГЕРБ утвърди указанията за сформиране на областни и общински щабове "}
{"url": "http://epicenter.bg/article/Slavcho-Velkov--/172498/2/0", "text": "Това заяви в предаването \"Лице в лице\" по БТВ депутатът от левицата Славчо Велков. Офертата за изтребители, за която ни убеждават, че е много добра, не отговаря на 4 от 7-те задължителни изисквания, изтъкна народният представител. \"През юни взехме решение и утвърдихме проектите за за инвестиционен разход и зададените допълнителни изисквания. С този доклад, който се внася, правителството иска да бъде упълномощено да води преговори за сключване на договор за определен тип самолет, но и да се отклони от задължителните условия, включително и от финансовата рамка. Тоест правителството иска от парламента да извърши дейност, с която да нарушава собственото си решение, което е със силата на закон. Просто няма как да стане да бъдем принудени да направим нещо подобно\", бяха точнте думи на Славчо Велков.   \"Този вариант на самолет към момента не се произвежда и е от виртуален тип, той не съществува. Финансовата рамка надвишава с много голяма сума приетата от парламента от 1,5 млрд. лева без ДДС. Тази сделка ще отиде доста над 2 милиарда и не може българската икономика и българските граждани да бъдат натоварвани с такава непосилна тежест, когато правителството твърди, че няма пари за социални нужди, пенсии и т.н.\", изтъкна Славчо Велков.    изтъкна той.   „Офертата за Ф-16 не отговаря на изискванията в проекта“, категоричен бе той. По думите на Велков този тип самолет не е виждан, той още не е произведен. Финансовата рамка е надхвърлена, няма детайлна информация за офертата, срока за доставка не може да се изпълни, тъй като преди нас този тип бойни самолети са поръчани от Бахрейн и Словакия. Някои технически характеристики също ни притесняват. Последното е начинът на плащане, тъй като утвърдихме да се разсрочи от 5 до 10%“.  „В Турция от 1990 година летят Ф-16. За 28 години са загубили над 30 в авиоинциденти и аварии. Тоест 10% от поръчката“, посочи той. „Това решение на правителството е подчинено не на националния интерес, а на корпоративен, личен или дори партиен интерес“, смятат от БСП.  Велков припомни, че само преди седмица американският президент Тръмп каза, че не му пука за Европа. “Офертата, която се готвим да приемем, е поредния опит да се неглижират много важни за нацията въпроси“, заяви още Велков. Добави, че правителството ще купи един чувал, който дълго време ще бъде изтупван заради големите разходи, които ще направим.   Преди три година Румъния получи 12 подобни самолета, в момента летят по-малко от половината, посочи той. И направи извода, че    Офертата, върху която ще готвим договор, предполага доста по-голяма сума от заложената рамка и изисква изграждането на допълнителна инфраструктура, каза Велков. Той даде пример, че    Славчо Велков, който е и експерт по сигурност, отново изтъкна, че  Правителството няма да купува котка в чувал, а ще купи чувал, който дълго време ще бъде изтупван, каза в заключение депутатът от левицата.        ", "date": "2019.01.09", "title": "Славчо Велков: Самолетът Ф-16, който ни предлагат, е виртуален! Сделката ще отиде над 2 млрд. лв."}
{"url": "http://epicenter.bg/article/Tsvetan-Tsvetanov--BSP-blamira-prezidenta-s-reshenieto-si-po-F-16/172499/2/0", "text": ", заяви в предаването \"Лице в лице\" по БТВ зам.-председателят на ГЕРБ Цветан Цветанов. Той имаше предвид решение на Консултативния съвет по национална сигурност, на което   Това е тяхното двуличие, защото не може да си гласувал инвестиционен разход, а сега да си против, смята Цветан Цветанов.   Цветанов заяви, че    \"С позицията на БСП от вчера те бламираха за пореден път решение на президента на републиката от май 2017 година на Консултативния съвет за национална сигурност, защото с това решение имаше намерение за пълно ускоряване на инвестиционния разход и това беше потвърдено с решението на парламента от юни 2018 година и правителството да започне процедурата. В момента БСП показват, че не са били искрени при решението от юни 2018 година, защото само няколко месеца по-късно са имали друга насока, други интереси\", разясни тезата си Цветан Цветанов.   \"Със създадената анкетна комисия ние сме осигурили прозрачност по процедурата. F-16 е по-доброто решение - и по технически показатели, и по цена - убеден съм, че тя ще бъде много по-приемлива за България. Само да припомня - правителството даде 200 милиона за ремонт на сега действащата техника. Ние искаме да имаме самолети в конфигурацията на НАТО и технически показатели, отговарящи на изискванията. Техническото оборудване се купува от трета страна при Грипените и не знаем каква ще бъде окончателната цена, която ще бъде предоставена от Грипен\", каза Цветанов в ефира на БТВ.   Да видим   Но не отговори на въпроса на кого от левицата разчитат.   Семейството Ф-16 преобладава в почти всички държави членки на НАТО. В Европа само Чехия и Унгария са с Грипен, но там имаше съмнения за корупция, припомни вторият човек в ГЕРБ. Цветанов е убеден, че Ф-16 е \"най-доброто\". Той изтъкна, че и нашите съседи - Румъния, Турция и Гърция имат на въоръжение Ф-16.   Цветанов изтъкна, че \"Грипен\" предлагат само самолет, без никакво оборудване. И поясни думите си: \"Липсва му всичко това, което да го направи един боеспособен самолет. Това в момента не е посочено в ценообразуването.\"   После отново се върна към БСП, като каза: \"За мен е изключително важно каква ще бъде позицията на БСП при дебата в българския парламент. Убеден съм, че има български политици, които изповядват евроатлантическите ценности.\" И попита риторично: \"Защо БСП са против F-16?!\"   \"Народното събрание ще възложи мандат на четиримата министри, за да договорят най-добрия вариант за държавата ни. Нека кажем, че семейството F-16 преобладава в почти всички страни-членки на НАТО. Само Чехия и Полша са с \"Грипен\". Нека да си припомним Словакия - само преди 8-10 месеца имаха решение за \"Грипен\", но в момента те са във финалната част за закупуване на F-16, защото само те предлагат целия отбранителен пакет. Нека да се отнасяме с уважение към нашите експерти\", продължи Цветан Цветанов.   \" , каза Цветанов. Според него е нелепо \"да даваме пари за нещо, което може да ни отдалечи от НАТО\".    смята той.   Цветанов заяви още, че е убеден, че по време на преговорите със САЩ ще падне цената на изтребителите. \"Процесът е започнал 2010 г. Ние бяхме пред финализиране на инвестиционния разход. Но политическите кризи през 2013 г. и правителството на БСП ни отклониха от финализирането на този процес. В момента имаме саботиране и едва ли не да се върнем в изходно положение. Политическата конюнктура е съвсем различна. Саботирането на този инвестиционен разход е в услуга на всички тези, които искат държавата да плаща за сегашната авиационна техника и да даваме пари за това, което би могло да ни отдалечи от НАТО. Няма да допуснем да обслужваме интересите на тези, които искат пари за ремонт на старите \"МиГ\" и \"Су\". Ще покажем, че това решение ще бъде най-добро за България и за българските летци, които ще защитават небето ни в партньорство с НАТО. Ще бъдем последователни за изпълняването на принципната позиция за изпълнение на решението на президента Радев от Консултативния съвет за национална сигурност през май 2017 година и решението на парламента от юни 2018 година\", изтъкна зам.-председателят на ГЕРБ Цветан Цветанов.   \"Ние знаем, че Румен Радев и неговото поведение може да ни доведе до извод, че става дума за лобизъм или до някакви други интереси. Ние говорим за прозрачност и процедура между правителството на САЩ и България с ратифицирането на договор, който ще мине през българския парламент. От това каква по-голяма прозрачност може да има\", каза още той и отбеляза, че поведението на БСП и президента разкрива \"лобиране за нечии интереси\".   Лидерът на НФСБ Валери Симеонов призова в предаване по ТВ Европа конкурсът за изтребителите да започне отново.   Цветанов каза, че е убеден, че ще има необходимото мнозинство в пленарната зала, за да бъде даден мандат на българското правителство да финализира процеса за закупуването на нови бойни самолети. И добави: \"И когато стигнем до ратификацията, ще имаме много по-широка политическа подкрепа. Защото това е тема, която засяга България 40 години напред\".   Още в сряда ще има дебат по темата, каза още Цветанов.   Зам.-шефът на ГЕРБ коментира и недоволството покрай плана \"Макрон\", заради който български превозвачи излизат утре на протест в Брюксел, както и упреците от страна на левицата, че правителството е проспало възможността да защити българския интерес.   \"Мобилният пакет е тема в Европейския парламент от две години. През цялото това време българското правителство и българските евродепутати са защитавали българските превозвачи. Не искам да влизам в конфронтация с Корнелия Нинова по темата, защото искам да покажем, че това е кауза, по която всички политически партии могат да се обединят. Това е кауза на България – убеден съм, че когато обединим усилията си можем да постигнем много повече, когато сме заедно\", каза Цветанов.  Подкрепям законността и справедливостта, подкрепям всеки един мирен протест, продължи Цветанов в отговор на въпрос подкрепя ли готвения протест в петък на бивши военнослужещи заради жестокия побой над командоса във Войводиново.  ", "date": "2019.01.09", "title": "Цветанов: Уважавам качествата на пилота Радев, но не уважавам качеството му като политик!"}
{"url": "http://epicenter.bg/article/Karakachanov--Ne-mozhe-nyakakva-tsiganska-organizatsiya-da-mi-nalaga-tsenzura-/172505/2/0", "text": "\"Някой смята, че може да ми налага цензура на мен? Смятат, че нямам право да казвам това, което мисля? Вижте, аз казвам неща, които мислят 90% от българите. Така че не може някаква циганска организация да ми налага цензура. Разбира се, не визирам всички роми, тъй като има такива, които работят и учат, но тези по малките населени места вече станаха нагли. На декър и осемстотин живеят двеста човека\". Това заяви в предаването \"Плюс-минус\" по Нова телевизия вицепремиерът и министър на отбраната Красимир Каракачанов във връзка с инцидента във Войводиново и обвинението срещу него за дискриминация.  ,,Факт е, че представителите на тези общности вилнеят и са неграмотни. Извинете, но не останаха области в страната, в които да няма изстъпления. Това вече не може да се търпи. Докато аз съм министър на отбраната няма да позволя никой да вдигне ръка срещу български войник, защото по този начин ти нападаш институциите в тази държава. Двама калпазани решават, че може да го пребият и убият и това не е единственият случай. Няма да го допусна'', коментира още военният министър.  ,,От община \"Марица\" предложиха на обитателите от Войводиново да им се предоставят безплатно 18 парцела, на които да си изградят законни къщи, защото това е нормалният вариант. А те се обръщат към общината и казват: \"Вие трябва да ни ги построите!'', разкри Каракачанов и добави, че през последните година-две една част от ромската общност в страната е започнала да приема исляма, което по думите на вицепремиера може да роди в бъдеще друг тип изпълнители.  ,,Крайно време е да спре да се финансира безразборната раждаемост. За целта ще предложа към средата на февруари проект за програма, с които да бъдат финансирани семейства само с до две деца. За повече пари ще се изисква завършено средно образование. Друга мярка е за тези, които не искат да работят, т.е това са някъде около 400 000 души, в които има и българи, разбира се. По този въпрос ще предложа на такива да им се спират социалните помощи, ако откажат на агенциите по заетостта да започнат работа няколко пъти подред'', заяви още той.  Каракачанов обясни, че незаконните постройки са работа на местната власт и докато тя не се заеме сериозно със случая, гетата у нас ще продължат да никнат като гъби.  ,,Нещата за самолетите са прозрачни, нещо не е разбрал. Кое не е прозрачно? Вчера се чухме по телефона'', обясни Каракачанов по темата със закупуването на нов боен самолет и искането на бившия вицепремиер Валери Симеонов за организирането на нов конкурс за изтребител.  ,,На кого съм лобист? Когато отделях пари да ремонтирам руската авиация бях руски лобист, а сега когато искам да направя нещо добро и да осигуря на България най-добрия възможен самолет, станах американски лобист. Истината е, че не съм нито русофил, нито американофил, а просто защитавам националния интерес. Трябва да купуваме възможно най-доброто'', поясни вицепремиерът.  ,,Купуваме самолет за 40 години напред. Искаме мандат от парламента за започване на преговори. Не сме водили преговори все още, така че конкретната цена ни най-малко не е уточнена. Италианският и шведският самолет не предлагаха целия комплект оборудване, който трябваше да се закупи от трета страна – в случая от САЩ. А именно от Щатите предложиха пълен комплект, затова се спряхме на тях'', разясни избора за Ф-16 Каракачанов.  ,,Изявлението от Белия дом е обнадеждаващо, защото са готови да преговарят за цена в рамките на финансовите параметри на България. Освен това всички околни на България страни използват Ф-16, Турция дори е поръчала за своята авиация Ф-35'', завърши министър Каракачанов.", "date": "2019.01.09", "title": "Каракачанов: Докато аз съм министър няма да позволя никой да вдигне ръка срещу български войник!"}
{"url": "http://epicenter.bg/article/Kapsh--Izdankata-s-vinetkite-ne-e-nasha--a-na-API-/172511/2/0", "text": "Австрийската компания Капш, която внедри системата за електронните винетки у нас, отрече каквато и да е своя вина за краха й. И прехвърли цялата отговорност на АПИ.  От дружеството Капш Трафик Солюшънс приветстваха проверката от българските власти на въвеждането в експлоатация на системата за електронни винетки и внесоха разяснения на детайлите по проекта за изграждане на системата за електронни винетки.  От Капш посочват, че са водещ световен доставчик на цялостни решения за таксуване на пътната инфраструктура с дейност на 5 континента.  България е шестата европейска държава, в която на Капш е възложена отговорността за изграждане на национална система за таксуване на пътната инфраструктура след Австрия, Швейцария, Полша, Чехия и Беларус. Наскоро компанията сключи договор за събиране на тол таксата за пътническите превозни средства в Германия (тол такси за пътнически превозни средства), посочват от дружеството.  Австрийската компания получи и договора за изграждане на българската тол система за камиони над 3.5 тона и системата за електронни винетки за леки автомобили след обществена поръчка, която компанията спечели на база богатия си опит в сферата, реализирани референтни проекти, екип от експерти, предложено най-добро техническо решение и най-ниска цена в условията на силна конкуренция.  От компанията обаче разясняват няколко спорни момента около въвеждането на е-винетките:  1. Според сключения с АПИ договор обхватът на работата включва доставка на контролни превозни средства, централна изчислителна система за електронни винетки и тол таксуване и оперативен център за данни, онлайн магазин за продукти за таксуване за използване на пътната мрежа (което не включва водещата информационна уеб страница bgtoll.bg), 500 терминали за самообслужване и мобилно приложение. Според техническите изисквания, заложени в тръжната процедура, собственикът на системата АПИ отговаря за техническата и търговска експлоатация на системата, както и за процеса на правоприлагане.  2. Капш е осигурил напълно работеща, тествана и одобрена система. Преди предаването на системата на АПИ, започвайки от септември 2018 г., заедно с АПИ и Световната банка в качеството ѝ на официален съветник, Капш проведе обширни изпитания от край до край за всеки компонент, приложение, функционалност и подсистема, предмет на договора. Тези обширни тестове потвърждават, че системата е напълно функционираща.  3. Според подписания договор Капш е отговорен за изграждането на онлайн магазин за закупуване на продукти за използване на пътната инфраструктура, достъпен чрез бутона \"Купи електронна винетка\" на страницата bgtoll.bg. Онлайн магазинът е тестван и одобрен от Световната банка в качеството й на надзорен орган. Капш не е отговорна за изграждането и оперирането на информационната уеб страница bgtoll.bg. Онлайн магазинът на Капш се намира/хоства в центъра за данни на системата за събиране на такси и Капш стриктно спази изискванията на АПИ при разработването на функционалността му.  4. Конвертирането на хартиена винетка в електронна винетка не е предмет на договора с Капш. Капш не е отговорна и за уебсайта, свързан с конвертирането на винетки.  5. Плащанията в брой за електронни винетки не попадат в обхвата на договора между Капш и АПИ.  6. Капш достави, оборудва и подготви готови за инсталиране поискания брой терминали за самообслужване. След инструкции от Възложителя екипите на Капш доставят и инсталират терминалите, където АПИ потвърждава, че предварително одобрените локации отговарят на техническите изисквания за инсталации.  7. На 14 декември АПИ и Капш подписват приемо-предавателен протокол за предаване на системата за електронна винетка и прилежащите й активи. След подписването на протокола терминалите за самообслужване, центърът за данни, онлайн магазина, автомобилите за контрол, правоприлагането и другите системни компоненти са изцяло под контрола на АПИ. След предаването, съгласно договорът ежедневното функциониране и опериране на системата, както и процесите по правоприлагане, са отговорност на АПИ. Капш отговаря за гаранционното обслужване на компонентите на системата.  Въпреки че не е част от договорното споразумение, Капш предоставя обширни и непрекъснати съвети при поискване от властите, добросъвестно и без допълнително заплащане. Капш приветства проверката на министерството и е уверена, че всички ангажименти към властите и по отношение на договора са изпълнени.", "date": "2019.01.09", "title": "Капш: Издънката с винетките не е наша, а на АПИ "}
{"url": "http://epicenter.bg/article/BiTiVi-prizna--che-e-pusnala-nevyarna-informatsiya-za-sina-na-prezidenta/172513/2/0", "text": "\r\n Два дни, след като съобщи, че синът на президента Георги Радев е бил задържан от полицията във връзка със сбиване в дискотека, бТВ призна, че тази информация не отговаря на истината. \r\n \r\n \r\n \r\n \r\n   \r\n \"В новините на 7 януари бТВ излъчи репортаж за спречкване между две младежки компании в столично заведение. В него се позовахме на информация от наши източници, според която 15-годишният син на президента Румен Радев е бил отведен за обяснения в полицията. \r\n   \r\n След последваща проверка бТВ установи, че информацията в тази й част не отговаря на истината. \r\n   \r\n Синът на президента не е задържан и отвеждан в полицията. БТВ се извинява за грешно поднесената информация\", заявиха от медията. \r\n   \r\n   \r\n \r\n", "date": "2019.01.09", "title": "БиТиВи призна, че е пуснала невярна информация за сина на президента"}
