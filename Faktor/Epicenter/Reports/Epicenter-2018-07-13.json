{"url": "http://epicenter.bg/article/Vtoroto-vnuche-na-Boyko-Borisov-shte-se-kazva-Ivan-/159192/2/0", "text": "Як Ивановден се заформя в премиерската фамилия. Второто внуче на Бойко Борисов ще носи най-популярното и обичано мъжко име в България - Иван, предаде Канал 3.  Твърде вероятно е дъщеря му Венета да е кръстила бебето на съпруга си, тъй като зетят на Борисов също се казва Иван.  Бебето се роди днес, докато премиерът се отчиташе за отминалото европредседателство в Народното събрание.  Борисов беше още в парламента, когато му съобщиха радостната вест.  А от ГЕРБ веднага побързаха да се отчетат пред парламентарните медии с бонбони за здравето на второто премиерско внуче.  Майка му Венета отново избра Майчин дом да е болницата, където да изплаче второто й момченце. Първото е кръстено на дядо си Бойко и се роди през януари 2016 г.  В социалната мрежа веднага заваляха честитки и пожелания за здраве на новия член на премиерското семейство.  ", "date": "2018.07.13", "title": "Второто внуче на Бойко Борисов ще се казва Иван "}
{"url": "http://epicenter.bg/article/Borisov--Parvoto-ni-predsedatelstvo-beshe-izpitanie-za-evropeyskata-ni-identichnost/159121/2/0", "text": "Първото ни председателство беше изпитание за европейската ни идентичност - показахме отговорност и професионализъм в работата ни за европейската кауза. Това каза от парламентарната трибуна министър-председателят Бойко Борисов в доклада си за европредседателството, предаде агенция „Фокус“.   „Българското председателство приключи. Резултатите, които постигнахме показват нашата отговорност, професионализъм и способността ни да работим за европейската кауза“, каза Борисов.   Той отчете, че слоганът на председателството „Съединението прави силата“ е смисълът на европейската кауза.   По думите му това е първото председателство за нашата страна след приемането ни в ЕС и изпитание за европейската ни идентичност.   „Искам да благодаря на всички министри и експерти от администрацията в София, както и на тези, които работиха в Брюксел“, каза Борисов и подчерта, че те са били изцяло ангажирани със заложените политики и законодателните досиета.   „Започнахме със 105 отворени законодателни досиета и то преждевременно, защото преди нас трябваше да е Великобритания. Равносметката - 46 постигнати споразумения“, каза премиерът и поясни, че 39 законодателни досиета са придвижени напред.   Борисов изброи, че по време на председателството ни страната е постигнала 58 заключения на Съвета, 1 заключение на председателството и 17 доклада за напредъка.   Българското председателство осигури плавен старт за преговорите за следващата Многогодишна финансова рамка   Българското председателство осигури плавен старт за преговорите за следващата Многогодишна финансова рамка, каза още той   „Работата по задълбочаване на икономическия и паричен съюз бе сред основните ни приоритети“, посочи той. „Бяха преодолени различия между страните членки и бе постигнат дългоочаквания общ подход по Банковия пакет“, коментира Бойко Борисов.   „Работихме за прекратяване на дискриминационните практики спрямо потребители, които разделят Изтока и Запада в ЕС“, заяви премиерът. „Ключово постижение бе приключването на работата по предложението за командироването на работниците“, обяви Борисов.   „Успяхме да постигнем споразумение по три регламента, свързани с полицейското и съдебното сътрудничество“, обясни той. „Председателството ни надхвърли заложената цел по киберсигурността“, каза още премиерът.   Обединихме европейските партньори за продължаване на диалога с Турция и намалихме напрежението, което е ключово за общата ни сигурност, каза от парламентарната трибуна премиерът Бойко Борисов.   Премиерът обърна внимание и на темата за миграцията и охраната на външните граници. „На базата на опита ни успяхме да обединим нашите европейски партньори за продължаване на диалога с Турция“, обясни Борисов. Той визира срещата във Варна между ЕС и турския президент Реджеп Тайип Ердоган. „Европейският съвет потвърди, че Турция остава ключов партньор“, каза министър-председателят.   По думите му това е резултат, който е намалил напрежението между партньорите и се явява ключов за общата европейска сигурност. Премиерът допълни, че като знак на Председателството ни е била европейската перспектива на Западните Балкани.     , каза Борисов.   „Работата ни не приключва сега- продължава по време на Австрийското председателство“, посочи той. „Приветстваме приоритетите на Австрийското председателство, защото само заедно можем да постигнем напредък“, заяви той.   „Благодаря на парламента за добрата работа и сътрудничеството“, се обърна той към депутатите. „Да не изпускаме историческия шанс да наградим европейското доверие към България“, призова премиерът.     Със 183 депутати в зала започна пленарното заседание, на което премиерът Бойко Борисов представя доклада за Председателството.   В пленарна зала с премиера са всички министри от кабинета „Борисов 3“. По време на парламентарния контрол Бойко Борисов ще отговори на въпрос на лидера на БСП Корнелия Нинова за въпросите на миграцията в България и Европа.", "date": "2018.07.13", "title": "Борисов отчете председателството: Това беше изпитание за европейската ни идентичност"}
{"url": "http://epicenter.bg/article/Ninova--Premierat-prizna---ne-pazim-dobre-evropeyskata-granitsa---kak-da-ni-priemat-v-Shengen-/159123/2/0", "text": " Това каза от парламентарната трибуна лидерът на БСП Корнелия Нинова по време на дебатите по отчета на премиера Бойко Борисов за Председателството, предаде агенция „Фокус“.   „Преди седем месеца в тази зала и в този състав приехме документ на парламента, който в парламентарната република има най-висша сила“, каза тя и визира документа за Председателството. „В днешната оценка ще се придържаме стриктно към този документ“, поясни лидерът на БСП.   , обобщи оценката на БСП соцлидерът Корнелия Нинова, която изреди критиките на левицата към свършеното от правителството за изминалите 6 месеца от домакинстването ни на Председателството на ЕС.   , каза Нинова и разкритикува трите „к“, приоритети на Европредседателството: консенсус, конкурентоспособност и кохезия.   И започна с консенсуса.  \" , изригна Нинова на фона на засилващ се шум на неодобрение откъм банките на мнозинството. То избухваше още по-гласовито, когато соцлидерката припомняше на няколко пъти за държането настрана на държавния глава от БГ председателството.   „  Ние дадохме пример как трябва да се прави обратното“, каза Нинова и поясни, че единственото заседание КОСАК, организирано от БСП е събрало на едно място изпълнителна, законодателна и президентска власт.   „  Президентът Радев се опита да компенсира онова, което българското правителство не направи. Вие не пропуснахте да го охулите дори и за това, казвайки, че Дунавската стратегия не е приоритет“, коментира Нинова. Тя поясни, че управляващите не са успели да приобщят съдебната власт и НПО сектора.    „  Това не е съгласие. Вие не успяхте да мобилизирате национална енергия и Европредседателството като кауза и резултатът от това ще бъде увеличаващ се евроскептицизъм“, поясни лидерът на БСП.    обобщи соцлидерът. И натърти, че БСП не завижда на управляващите, за да ги критикува. Соцлидерката не подмина и нечуваното, според нея, гражданско недоволство, изразило се в 72 протеста на различни групи българи в цялата страна. \"Сигурно и стотиците по улиците, излезли на протести, ви завиждат\", иронизира тя.     каза от трибуната Нинова   „Вие произнесохте в Брюксел изречението „Ние не пазим добре европейската граница и пропуснахме 60 000 мигранти“. Как искате да ни приемат в Шенген при такова признание на най-висше равнище. Вие не изпълнихте задачата, поставена от българския парламент да ревизирате Дъблинския регламент“, обърна се лидерът на БСП към премиера Бойко Борисов.   „Никой не ни е пита, но никой не си е казал мнението. Председателят на ЕС, лидерът в този период, не е казал своето мнение по този въпрос и не е поканен в това семейство на тези нови 9 европейски държави. Това ли ви е общата отбранителна политика на Европа?“, каза лидерът на БСП.   Корнелия Нинова разкритикува и останалите резултатите от приоритетите на председателството, свързани с образованието и Западните Балкани.    , а това щяло да засили евроскептицизма, пророкува Нинова.   Лидерът на БСП каза още: \"Ще кажете, че и БСП ви завижда. Сигурно и тези стотици хиляди българи по улиците на протести и те ви завиждат, сигурно онези ваши коалиционни партньори и те ви завиждат\".   Тя поясни, че БСП предлага обективна оценка без политически страсти и емоции.  \", каза Корнелия Нинова на управляващите.   Тя просрочи определеното време от 10 минути, въпреки неколкократните напомняния на председателя на НС Цвета Караянчева. На финала Караянчева изтъкна, че Борисов е говорил 15 минути, а Нинова с минута повече от него, все толеранс, отпуснат и на двамата от председателката.  ", "date": "2018.07.13", "title": "Нинова: Премиерът призна, че не пазим добре европейската граница - как да ни приемат в Шенген?"}
{"url": "http://epicenter.bg/article/Karakachanov--Postignahme-uspeh-v-pridvizhvaneto-na-Zapadnite-Balkani-kam-ES-i-NATO/159141/2/0", "text": "Правителството получава само положителни оценки за европредседателството и постигнахме успех в придвижването на Западните Балкани към ЕС и НАТО. Това каза вицепремиерът и министър на отбраната Красимир Каракачанов по време на дебатите по отчета на премиера Бойко Борисов за европредседателството предаде агенция „Фокус“.   „От опозицията разбрах, че българското правителство е виновно за случая „Скрипал“.   Разбрах, че сме виновни едва ли не за бомбардировките срещу Сирия, макар че българското правителство зае една абсолютно неутрална, балансирана позиция. Разбрах, че сме виновни за разделението в Европа и напрежението между Европа и САЩ. Вероятно си мислех, много наивно, че основната ни амбиция е била да постигнем напредък в придвижването на страните от Западните Балкани в НАТО и ЕС и там постигнахме успех“, каза Каракачанов.  ", "date": "2018.07.13", "title": "Каракачанов: Постигнахме успех в придвижването на Западните Балкани към ЕС и НАТО"}
{"url": "http://epicenter.bg/article/Ninova--Pozitsiyata-ni-za-migrantite-e-neposledovatelna---nagazhda-li-se-spored-situatsiyata-Borisov-/159143/2/0", "text": "В остър дебат по мигрантския въпрос влязоха днес министър-председателят Борисов и лидерът на опозицията Нинова. Тя четеше откъси от Постановление 144 на МС, според което правителството смята да реши демографския проблем чрез приемането на мигранти.   \"  по време на петъчния парламентарен контрол лидерът на БСП Корнелия Нинова премиера Бойко Борисов, предаде репортер на Агенция „Фокус“ „Г-н и Орбан и изобщо Вишеградската четворка казват, че мигрантите заплашват идентичността на народите на стария континент“, посочи  Нинова и обърна внимание, че в Нинова попита премиера дали е вярно, че  „ , настоя Нинова с остър тон към премиера, който не отговори на тези въпроси.     заяви Нинова в отговор на твърдението на Борисов, че в постановлението на МС става въпрос за приемането на молдовци, украинци и др.  Лидерът на БСП цитира премиера Бойко Борисов: „Ще стоят два-три месеца, след това ще си ходят“.   продължи с настъплението си Нинова от трибуната под смаяния поглед на Борисов.  Тя поясни, че вече не вярва на думите на премиера, защото един път е така, друг път – иначе.    „  Говорим за онези мигранти, които по постановление и стратегия се ползват от предоставено убежище“, каза Нинова.  „ “, подчерта Нинова. По думите ѝ в  „ , попита лидерът на БСП и подчерта, че опозицията не е против човешките права, а е за правата на българския народ и защита на българския национален интерес.    Позицията на България за мигрантите е най-малкото непоследователна – питам нагажда ли се според ситуацията премиерът Бойко Борисов?, не спираше с атаките си лидерът на опозицията.  „ “, каза Нинова.  „Този въпрос създаде разнобой, разломи и противоречия. В момента стоят открити два въпроса -   Мисля, че е разумно да признаем, че през 2015 г. Германия и Ангела Меркел тежко сгрешиха като поканиха мигрантите да дойдат в Европа, защото освен бежанците от война, дойдоха и много икономически мигранти. Както виждате състоянието на ЕС по този въпрос в момента е изключително тежко“, каза Нинова. Тя поясни, че политиката на Австрия и Франция се е изострила и променила по отношение на мигрантите.  „В опит да спаси главата си и правителството си г-жа Меркел и в спор с вътрешния си министър, предложи сключване на двустранни споразумение и обяви, че има такива в 14 държави. Някои от тях побързаха да отрекат“, поясни лидерът на БСП. По думите ѝ Европа се намира в безизходица и липса на лидерство за решение на този проблем.   \"  Ето я алтернативата на БСП“, каза Нинова.  Проектът на решение е подписан от 68 народни представители, с което е изпълнено изискването на правилника.  ", "date": "2018.07.13", "title": "Нинова към премиера: Вярно ли е, че гледате на мигрантите като решение на демографския проблем?"}
{"url": "http://epicenter.bg/article/Borisov--Ako-ima-neshto--za-koeto-savestta-mi-da-e-nay-chista---tova-e-migratsiyata-/159144/2/0", "text": "     Това каза от парламентарната трибуна премиерът Бойко Борисов в отговор на въпрос на лидера на БСП Корнелия Нинова за миграционната политика, предаде репортер на Агенция „Фокус“.  „ , заяви той. „И вашето, и нашето правителство бяхме неподготвени. Полицията, жандармерията и гранична полиция не бяха подготвени, нямахме предпазни съоръжения“, обърна се премиерът към БСП.  „ , обяви Бойко Борисов. „От година и половина, когато върви Споразумението с Турция, проблемът е решен. Имаме 0 миграционен натиск“, посочи той. „Истинският проблем не е в нелегалната, а в легалната миграция“, каза още премиерът.  \"Бих искал с вас, въпреки неразбирането ни по много теми, тази тема да я гледате много внимателно, защото има няколко подводни камъни\", добави премиерът.  „ “, каза Борисов и поясни, че са много ясни регламентите за правата на човека.  „Сега въпросът е такъв. Легално минали, които не ги искат в Европа, да се върнат в третите страни. Когато искат да ги върнат сега, възникват няколко въпроса.  “, поясни премиерът.   „Попитах ги какво ще стане, ако подпишем, ако се скараме с Турция, ако в България влязат мигранти“, коментира той.  „Не само, че не съм подписал споразумение, а в следствие на това, че не пожелах очаквам да има отговори под кръста, както обикновено се казва“, посочи премиерът.  „Ние като българи трябва да намерим решение за легалните мигранти“, призова Бойко Борисов.  „ “, се обърна той към БСП.  „  - България, Гърция, Италия, Испания“, обяви Борисов.  „За мигрантите, които бягат от война - ОК. “, каза още той.   \" , цитиран от Канал 3.  Затова той се качил вчера на етажа на Конституционния съд, който се намира в Министерския съвет, за да попита конституционните съдии как да постъпим с мигрантския въпрос, че да си запазим държавата.  \"  отсече Борисов.  ", "date": "2018.07.13", "title": "Борисов: Няма да подпиша за мигрантите, на последния Съвет на ЕС дори ми казаха, че съм циничен"}
{"url": "http://epicenter.bg/article/Mareshki-ne-sprya-s-napadkite-kam-VMRO--Sultankite-zameniha-kalinkite/159145/2/0", "text": "Минутите си за оценка на европредседателството лидерът на Воля Веселин Марешки обърна в хули и лични нападки към вицепремиера Красимир Каракачанов, предаде Канал 3.   Този път обаче оръжие за атаката му даде не модернизацията на армията, а скандалът със зам.-министърката от ВМРО Султанка Петрова, чиято фамилна фирма охранява ремонта на парламента в сградата на бившия Партиен дом. Марешки поиска министър-председателят да я отстрани. \"Султанките замениха калинките. Но султанките от ВМРО\", изригна аптечният бос. И прекъсването за забележка от страна на председателя на НС Цвета Караянчева не спря напъна на Марешки. \"Отправям ви забележка как се отнасяте към член на правителството\", каза Караянчева.   \"Не, аз го подкрепям\", бе отговорът на Марешки. И продължи пак в своята посока за искане на оставката на Петрова. Той похвали Борисов, че винаги е демонстрирал добър инстинкт, но в случая нямало как \"да мине номерът - тя е на ВМРО\".   \"И Ви призоваваме да се вслушате в своя инстинкт и да се разграничите от нея\", настоя Марешки, който изревнува, че премиерът държал винаги близо до себе си вицепремиера в ложата. \"След успехите на международната сцена, постоянно следим изявите ви, г-н премиер, да стъпите здраво и на българската почва. Да изчистите султанките от властта, за да работи кабинетът не само в интерес на европейските, но и на българските граждани\", обърна се към премиера лидерът на Воля.   Военният министър Красимир Каракачанов реагира с припомняне на вица за казана в ада, около който стоят българите. И по повод инстинкта на премиера заключи, че това е било единственото вярно нещо в изказването на бизнесмена.  ", "date": "2018.07.13", "title": "Марешки не спря с нападките към ВМРО: Султанките замениха калинките. Изчистете ги от властта!"}
{"url": "http://epicenter.bg/article/VMRO-alarmira-YuNESKO-zaradi-izdiganeto-na-32-metrova-dzhamiya-na-myastoto-na-hristiyanski-hram/159146/2/0", "text": "Сигнал до ЮНЕСКО заради издигането на 32-метрова джамия на мястото на християнски храм в Охрид пращат с официално писмо народният представител от ВМРО и заместник-председател на външната комисия Красимир Богданов, неговият колега от коалицията Петър Петров от още няколко депутати от ПГ „Обединени патриоти“. Писмото е адресирано до Изпълнителния директор за Югоизточна Европа на ЮНЕСКО г-жа Одри Азуле, съобщиха от партията.   Писмото цитира факти, подадени от жители на Охрид, при посещение на патриотите в града. Хората са обезпокоени, че в предвидената консервация на джамията „Али Паша“ се допускат сериозни нарушения. Гражданското обединение „СOВЕСТ“ – Охрид, се позовава на доказателства, че процесът на консервация и реставрация значително нарушава разрешените дейности. А именно: използван е екскаватор, който вече е повредил важни археологически пластове, част от бившата църква „Св. Никола“.   Археологическият обект включва още ранна християнска базилика, римски бани, древен некропол, гробница, богато украсена с мраморни плочи, а също праисторически обект от бронзовата и желязната ера.   Има и нещо още по-обезпокоително. Според сигнала, обявената подготовка за издигането на 32-метрово минаре до джамията „Али паша“. Гражданите смятат, че това ще наруши общия изглед на град Охрид. Според тях, минарето би могло да стане спорен символ на бившето турско управление в региона, което би нарушило религиозния баланс.   Напомняме, че самата джамия – важен паметник на световното културно наследство, е била издигната преди няколкостотин години от Отоманската империя върху основите на разрушения християнски храм „Св. Никола“. Днес сградата на джамията се намира в самото сърце на град Охрид.   Градът и Охридското езеро са едно от 28-те места в света в книгата със световното наследство на ЮНЕСКО, едновременно и в глава „Природа“, и в глава „Култура“.   Ние, Патриотите от ВМРО, смятаме подобни провокации за недопустими. Последната година беше постигнат така желаният и дългоочакван Договор за добросъседство с Република Македония. По време на Европредседателството на България Европа заговори за Западните Балкани. Напомняме, че благодарение на усилията Патриотите от ВМРО беше признато българското малцинство в Албания. На път сме да бъде признато и в Косово. И всичко това е постигнато с дейната работа именно на патриота Красимир Богданов от ВМРО. На прага сме да постигнем единение на Балканите, ето защо сега е важно да не допускаме излишни провокации в Македония и то на верска основа.   Поради тази причина ние, Патриотите от ВМРО, ще направим нужното строежът на 32-метровото минаре да не бъде реализиран и всички дейности по съсипването на културно-историческото наследство на този комплекс да бъдат преустановени.   ДО Г-ЖА ОДРИ АЗУЛЕ ГЕНЕРАЛЕН ДИРЕКТОР НА ЮНЕСКО КОПИЕ ДО Г-ЖА ИРЕНА ТОДОРОВА ИЗПЪЛНИТЕЛЕН ДИРЕКТОР ЗА ЮГОИЗТОЧНА ЕВРОПА РЕГИОНАЛЕН ЦЕНТЪР - ЮНЕСКО   ОТ: НАРОДНО СЪБРАНИЕ НА БЪЛГАРИЯ, ПГ „ОБЕДИНЕНИ ПАТРИОТИ   УВАЖАЕМА ГОСПОЖА ОДРИ АЗУЛЕ,   При скорошно посещение в град Охрид, Република Македония, на двама членове на парламента от ПГ „Обединени патриоти“, част от управляващото мнозинство в българското Народно събрание, те бяха информирани от представители на гражданско обединение „СOВЕСТ“ – Охрид, относно сериозен проблем, свързан с извършващата се консервация и реставрация на джамията „Али Паша“.   Самата джамия – важен паметник на световното културно наследство е била издигната преди няколкостотин години от Отоманската империя върху основите на разрушения християнски храм „Св. Никола“. Днес сградата на джамията се намира в самото сърце на град Охрид. Градът и Охридското езеро са едно от 28-те места в света в книгата със световното наследство на ЮНЕСКО, едновременно и в глава „Природа“, и в глава „Култура“.   Охридското сдружение „СОВЕСТ“ претендира, че процесът на консервация и реставрация значително нарушава разрешените дейности: използван е бил екскаватор, който вече е повредил важни археологически пластове, част от бившата църква „Св. Никола“. Археологическият обект включва още ранна християнска базилика, римски бани, древен некропол, гробница, богато украсена с мраморни плочи, а също праисторически обект от бронзовата и желязната ера.   Г-жо Азуле, гражданите на Охрид са били изненадани от друго нарушение – обявената подготовка за издигането на 32-метрово минаре до джамията „Али паша“. Гражданите смятат, че идеята ще наруши общия изглед на град Охрид. Моля да имате предвид, че това минаре би могло да стане спорен символ на бившето турско управление в региона, което би навредило на религиозния баланс.   Както вече беше споменато, град Охрид заедно с бреговата линия и Охридското езеро са обявени от ЮНЕСКО за световно и природно наследство. Любезно Ви молим, подкрепяйки отговорността на ЮНЕСКО при опазването на материалното и нематериално културно наследство в света и в частност в Югоизточна Европа, да предприемете проверка и последващи действия с оглед на изнесените нарушения.   Представителите на гражданското сдружение „СОВЕСТ“ предоставиха на българските членове на парламента документи и фотографии, показващи, че извършващите се строителни работи са били в нарушение на одобрението за консервиране, предоставено от правителствените институции.   Приложено ще намерите: 1. Писмо от гражданското сдружение „СОВЕСТ“ – град Охрид; 2. Одобрение за консервационните и реставраторски дейности и реконструкция на джамията „Али паша“ в гр. Охрид, ул. „Климент Охридски“ 66 3. Решение за признаване на останките за важен културен паметник на наследството; 4.Позиция на Института за опазване на паметниците на културата в Националния музей – град Охрид; 5. Фотографии за дейностите на одобрената фирма, изпълняваща проекта;  6. Фотографии (обработени) за изгледа на град Охрид след завършването на работите.   С най-добри пожелания, Парламент на Република България, ПГ „Обединени патриоти“  ", "date": "2018.07.13", "title": "ВМРО алармира ЮНЕСКО заради издигането на 32-метрова джамия на мястото на християнски храм"}
{"url": "http://epicenter.bg/article/Zhandarmeriya-respektira-romskata-mahala-v-Blagoevgrad-s-proverki-/159150/3/0", "text": "Под обсада на жандармерията осъмна ромската махала в Благоевград. Униформените респектираха жителите на махалата, като извършваха щателни проверки на хора и автомобили, предаде бТВ.  От рано сутринта три буса с жандармеристи влязоха в ромската махала, позиционираха се на входове и изходи и неофициално казаха, че акцията била за респект.  Ромите се опасяваха, че започва бутането на незаконните им къщи, каквото решение община Благоевград взе отдавна.  След няколко часа проверката на автомобилите, влизащи или излизащи от махалата, приключи и жандармерията се оттегли.  ", "date": "2018.07.13", "title": "Жандармерия респектира ромската махала в Благоевград с проверки "}
{"url": "http://epicenter.bg/article/Fermeri-izlizat-na-protest--blokirat-patya-Sofiya-Varna-kray-Arbanasi/159120/4/0", "text": "Фермери излизат на протест днес. От 11 ч. ще бъде блокиран пътя София – Варна край Арбанаси. Фермерите искат оставката на заместник-министъра на земеделието Цветан Димитров, съобщи Dariknews.   От асоциацията категорично отхвърлят предложените ставки от земеделското министерство по схемата за подпомагане \"de minimis\", във връзка със срива на изкупните цени на овчето мляко.   \"Ще покажем, че не сме съгласни и повече няма да търпим тази политика, която се води от много години. Точно тази политика довежда до катастрофални ситуации бранша\", коментира съпредседателят на Националната овцевъдна и козевъдна асоциация Симеон Караколев.   По негови думи 99% от българските ферми все още не могат да се механизират. \"Не могат да се докопат до тези инвестиции, постоянно в бранша се създава изкуствено напрежение, лоши нормативни актове, които ни поставят на колене. Всичко това е една лоша държавна политика\", посочи той.  ", "date": "2018.07.13", "title": "Фермери излизат на протест, блокират пътя София-Варна край Арбанаси"}
{"url": "http://epicenter.bg/article/MVR/159151/11/0", "text": "  Този пасаж от популярната песен на група Атлас може да бъде много точно мото на отношенията между МВР и гражданите и най-вече на трагикомичните опити на ръководството на министерството да поддържа комуникации и да изпраща някакви смислени послания на българското общество.   От две седмици в централното фоайе на сградата на ул. „6-и септември” е представена импровизирана музейна сбирка. В четири витрини са изложени манекени с униформи, а до тях - полицейски мотор (с блокирал двигател, но без уточнения при какви обстоятелства).  Трудно може да се намери по-изразителна метафора за сегашното състояние на министерството, което е призвано „да ни пази”. Разбира се, ако прибавим и непрестанните комуникационни бисери на министъра от рода на „Който не ме харесва, няма вкус, а който не харесва МВР в този вид – не разбира от политики и от политически ПР.”   Организациите днес повече отвсякога имат нужда от професионалисти с опит в публичните комуникации, които да формулират и управляват послания, адекватни на възприетите стратегически цели. Нито една от любимите на министър Радев политики няма шанс да успее, ако не е подкрепена от добре премислена комуникационна програма. В това отношение ведомството и неговото ръководство не би трябвало да имат проблеми, ако съдим по внушителната армия от служители, съветници и лични пиари. Но явно диалектическото правило, че количеството преминава в качество има своите изключения. Противно на наблюдаваните усилия, комуникацинните политики на МВР би трябвало да преследват не замазване на гафове и гасене на пожари, а изграждане на устойчини позитивни отношения между тази ключова държавна институция и обществото. На съвременен научен език тези отношения се наричат „обществена съпричастност” – състояние, което се характеризира с взаимно доверие и подкрепа. Вероятно всяка структура на публичната власт се нуждае от разбирането и подкрепата на обществото, но при МВР въпросът е особено деликатен.   В днешните трудни времена на международен тероризъм, трансгранична престъпност и ужасяващ по мащабите си (у нас) всекидневен криминален битов терор, животът и имуществото на гражданите могат да бъдат опазени само с тяхно активно участие. Как обаче да се установи такова резултатно сътрудничество очевидно не е постижима задача за днешното ръководство на министерството. Преди всичко, обществената съпричастност на гражданите към политиките на МВР може да се установи единствено чрез структурирана диалогична комуникация с конкретните заинтересувани страни. Общите, неадресирани и по същество монолотични призиви от типа „Дайте да дадем” не вършат работа. И още нещо, комуникациите могат да помогнат най-вече когато се разработват политиките, а не пост фактум. А за съжаление именно това се случва в целия сектор „Сигурност” – първо някой взема решение, после пиарите се натоварват с непосилната задача да обяснят, че това е единствено възможното и по дефиниция безпогрешно решение. Тези напразни усилия на звеното за връзки с обществеността се провалят не само от реалните пропуски н политиките и при тяхното прилагане, но и защото те остават чужди и натрапени на обществото.   Обществената съпричастност е толкова по-необходима, колкото по-разнообразни са даинтересуваните от политиките обществени групи. При политиките на МВР тези засегнати страни са множество и доста специфични, а всяка от тях изисква специално внимание, по възможност преди да се е случила бедата.   Може да го потвърди всеки рекетиран от пътни полицаи, малтретиран от агресивен нарушител на Закона за движение на пътищата, жертва на имуществено посегателство или престъпление срещу личността. Вероятно всеки от нас може да предложи или направи нещо, за да предотвратим преминаването си в графата „жертва на престъпление”.   Но за да се случи това, от другата страна, от страната на тези, които трябва не само да ни пазят, но и да ни служат, се изисква способност да питат да слушат, да чуват и да разбират. А и да водят смислен разговор, без усукване и прикриване на истината. Още повече в наши дни е невъзможно истината да бъде скрита, тя става моментално достояние на широки обществени среди. Комуникационните усилия на МВР би трябвало да отчитат технологичните фактори на новите предизвикателства пред връзките с обществеността. Задвижвани от освобождаващата сила на цифровите технологии, комуникациите предполагат но и изискват партньорство.   Появява се нов модел на обществена ангажираност – функциониращ в социалните мрежи, споделените интереси ни извеждат извън границите на скованите административни правила. Ежедневно сме подложени на порой от новини и мнения. Златната ера на едностранно контролираната информация приключи. Редовият униформен полицай обаче търпи само негатива на тези промени, без да може да се въползва от възможностите, които те предлагат. Той е изкупителна жертва на провалите на лошите политики, а егоистичният политически елит, вместо да търси адекватни решения на наболелите проблеми в сектор „Сигурност”, се стреми единствено да припечели малко рейтинг и временна обществена симпатия. Или, поне „да му се махнат от главата”. Разбира се, казаното не бива да се разбира като аргумент в полза на всесилието на комуникациите. Комуникациите са важни, но не решават всичко. Още през февруари т.г. стана известно, че правителството има намерение да реорганизира министерството, като за целта на Университета за национално и световно стопанство (УНСС) е бил поръчан структурно-функционален анализ. На по-късен етап се очаква препоръки да бъдат направени и от Световната банка. От документи, станали публично достояние, става ясно, че политическото ръководство на МВР е достигнало до прозрението, че проблемите във ведомството може да идват не от лошо изпълнение, а от неправилно формулирани от ръководителите задачи. Наложило се е виждането за промяна в начина на управление и за това, че реформите в МВР не могат да се сведат единствено до оптимизиране на личния състав чрез съкращения или където има нужда - назначения. Анализът показва, че близо  .   Към 26 април 2018 г.  като към тях се причисляват и служители по трудови правоотношения - предимно персонал за спомагателни дейности като чистачи, склададжии, водопроводчици и гледачи на служебни кучета. Това е и причината да бъде направен допълнителен функционален анализ на всяко едно звено в системата и неговата ефективост.   В отговор на депутатско питане в през януари 2018 г. вътрешният министър посочи, че ако се наложи намаляване на администрацията, съкращения все пак ще бъдат направени. От специален анализ се нуждае и ефективността и ефикасността на звената и служителите, които осъществяват комуникациите на МВР. От публикации в интернет издания, неопровергани и до днес, стана известно, че  . Числеността обаче е обратнопропорционална на резултатите.   Не е тайна, че водещи журналисти и експерти по комуникации отказват да поемат ръководството на пресцентъра на МВР именно заради архаичните методи на работа и лошият климат, натрупан през годините.   Основната дейност там е т. нар. мониторинг на вестниците и предаванията. За сравнение, в другите министерства тази дейност се прави от един човек. Обичайно при тежки инциденти ведомството почти винаги дава информация, след като журналистите вече са се добрали до нея и са я оповестили в публичното пространство.   Стига се до там, че вътрешното ведомство закъснява с дни, което според световните стандарти е недопустимо. Всичко това има дълбоки последици за репутацията на политиките на МВР и за доверието към тях в обществото.   Ако политическото ръководство на МВР (и тези, които би трябвало да му предоставят професионални съвети) не живееше в 90-те години, щеше да разбира,че в един свят, където новината за катастрофа или престъпление се появява в Туитър, много преди да достигне до информационните агенции, важи правилото: „Комуникираш адекватно или загиваш!”  ", "date": "2018.07.13", "title": "Андрей Велчев: Поне 50 души се грижат за имиджа на вътрешния министър, а гафовете му нямат край"}
{"url": "http://epicenter.bg/article/Za-nashite-razpri/159156/6/0", "text": "  Развихрилите се напоследък литературни препирни, сигурно, се възприемат като нещо положително от почитателите на словесността, ако ги има и доколкото са останали, защото приличат на камък в блатото, запокитен от гневната ръка на отчаян радетел на чистото изкуството. Добре е, не ще и дума, ако ги има полемиките, ако се възроди онази наистина творческа атмосфера, която всякога е спомагала, за да изкристализира йерархията на ценностите, или да поподредим къщичката си по-простичко казано.   Лошото е, че литературните спорове у нас, по правило, всякога са се изкористявали и чак опрофанявали, заради нечии нездрави мераци или нечии железни предразсъдъци. Най-железният, най-пакостният сред тях, е партийната правда, чиято и да е тя, която парализира и без това закостенелите мозъци, стяга ги като в менгеме, както забелязва Захарий Стоянов, докато мисли за писанията на Благоев. Чиято и да е тя, подчертавам, защото ако Димитър Благоев, един умен човек, не успява да е достатъчно креативен, заради букаите, в които сам се е оковал, то не по-свободен е д-р Кръстю Кръстев, заложникът на нормативната естетика, който също е в плен на куп предразсъдъци. Едничкото предимство на д-р Кръстев, решително все пак, е, че той е заложник на естетически, а не на политически предразсъдъци, заради което и не повяхва авторитета му на критик.   Естетическите пристрастия, каквито и да са те, са и понятни, и простими, когато говорим за изкуство, но не бива да ги бъркаме, разбира се, с патологичната пристрастеност към идеологическите концепции, маскирани като естетика. Така нареченият социалистически реализъм, например, не бе друго, а параван за идеологическото вмешателство в светая светих, но не и естетическа концепция. Или, ако има, все още, болни хора, които да го възприемат като естетика, приличаше на рецепта от бездарен или циничен лекар, която наместо да подобри, влошава фатално духовното здраве и на литературата, и на автора.   Политиката и идеологията, изобщо, това и децата го знаят, никога не са помагали на изкуството, а наопаки, опорочавали са го и са го обезличавали. А припомням тези всеизвестни истини, не за друго, а защото литературните спорове у нас, комай всякога, са били не естетически, а политически, че и битови…   Такъв, за жалост, е и днешният литературен спор! Той е куриозен и някак омерзителен, като предишните, следва вековечната родна традиция, и ще те натъжи, и ще те разсмее, ако се замислиш, защото естетическите аргументи, ако ги има, са само удобно прикритие за дребните сметки на дребни душици.   Така е било всякога, повтарям, и не друг, а жрецът-воин Пенчо Славейков, както го величаят апологетите му, ако се преструва на критик, докато омаскарява Вазов, заради „Нова земя”, всъщност мисли за по-семпли, житейски, а не естетически проблеми. Свадата между патриарха на литературата ни и Славейковци е битова свада, завоалирана като литературна полемика, а причината е, „тълпата идиоти”, както е написал Пенчо Славейков, увенчала с венеца на Народен поет Вазов, а не баща му. А има и по-гнусни свади, които възприемаме, Бог знае защо, като литературни полемики и сред тях са разприте на Захарий с Константин Величков и Алеко, например. Константин Величков сме навикнали да възприемаме като кротък и възпитан човек, но той е и яростен доктринер, колкото и невероятно да изглежда някому, та напразно виним единствено неусмримият Захарий, който наистина е не особено любезен, докато клейми политическия си противник.   Същото е с Алеко, тази светла и най-светла личност, отвратена от мерзката ни политическа реалност, всъщност, е активен политик и близък приятел на един от най-интересните, но и най-отвратителни политици, Михаил Такев. И повтаряме ние в захлас находчивият афоризъм на Бешков, че Бай Ганьо е застрелял създателя си, но истината е, че Бай Ганьо се е целел в Бай Ганьо, а е паднала невинна жертва, защото до Алеко в онзи злокобен файтон е стоял Михаил Такев.   Политикът Захарий Стоянов, вижда се, има законното право да оплюва политика Алеко Константинов, сигурно има право, като го оплюва, щом историята показа, че диктаторът Стефан Стамболов, каквито и да са кусурите му, беше по-нужен на България от политически шарлатани като Такев. А припомням и тези тъжни моменти от литературната ни история, защото отново политическите предразсъдъци, а не естетическите принципи, са пречели всякога, за да имаме една що-годе стройна йерархия на ценностите…   Политическите предразсъдъци са пагубни не само за литературата ни, но и за морала ни, за моралната деградация на обществото, че и на нацията. Защото е бял кахър, че са се загнездили те в някоя дървена глава, страшното е, че са любимо оръжие на ловките ибрикчии, готови да слугуват на всяка власт, заради келепира. На всяка власт, подчертавам, мошениците нямат верую, вчерашните най-върли комунисти и дечицата им, видяхме го с очите си, се преобразиха чудотворно в антикомунисти, модернисти и хомосексуалисти.   И громят, досущ като бащите си, всеки интелектуалец, дръзнал да мисли различно от тях в уж свободната и демократична държава, като „мисля”, в случая, означава „не мисля” за тия хубостници, защото те, пак досущ като бащите си, бранят сляпо партийната правда.   Партийната правда, подчертавам, нека не погребваме бързо и лесно ненавистните комунистически термини, защото ако си доктринер, дори ако се окичиш с лаврите на демокрацията, си оставаш доктринер, бранещ настървено партийната правда, нечия партийна правда, която наглед е антикомунистическа, а по същество, по-комунистическа и най-комунистическа.   Същото е, нищо ново под слънцето, както се провиква онзи древен философ, щом бащата-комунист ни убеждаваше, че трябва да обичаме партията повече от майките си, а синът-антикомунист ни убеждава, че трябва да сме толерантни към по-ниските хорица и гальовно да ги наричаме: вертикално ощетени индивиди. Бащите ни втълпяваха подобни безумия, заради партийната повеля, а синовете го правят, за да опазят святата политическа толерантност, като и едните, и другите, съвсем по прежному, изобщо не се замислят над идиотските постановки и собствения си идиотизъм. И това, ако не е доктринерство, здраве му кажи! Но по-същественото е, че те, както бащите, така и дечицата, не са чак такива задръстеняци и пет пари не дават за политиката, а се правят на улави, за да мишкуват на воля, докато хубавичко си напълнят кемера. Затова, именно, казах че уж литературните спорове, не са естетически, а политически и дори битови…   Не са тези спорове, с привкус на махленска разпра понякога, нито естетически, нито политически, но поразяват и литературата, и политиката, и морала, пак ще кажа. Защото помним, онзи най-срамен за националната литература момент, когато цивилните изкуствоведи, въоръжени освен с любимия парабел и с научни титли, изхвърлиха от учебниците най-големите български писатели Вазов и Йовков, понеже били, видите ли, шовинисти. Все по това незабравимо време, пак търговците в храма, не само чевръсто зачеркваха всичко що е реакционно, буржоазна отживелица и упадъчно за литературата ни, според маломерните им мозъчета, но и измисляха новите, велики поети, на новото, велико време.   И подменяха смело, преподреждаха, закърпваха покъсана от тях литературна черга, уж в името на новата естетика, като отричаха лигавият, пропилял таланта си на социален поет Яворов, за да утвърдят мускулестия, грапав, но свеж талант на възторжения певец на социалистическото настояще Полянов.   А най-удивителното е, че работническо-селската интелигенция, както гордо се самоназоваваха новоизлюпените литературоведи, забрани и най-народния писател, любимия и на работниците, и на селяните Чудомир. Завихриха се, пак тогава, и умопомрачителни дискусии около комунистическите произведения на комунистически автори, които - това вече е трогателно! - прекрати доказаният ценител на изкуството, другарят Вълко Червенков, който наруга злополучните критици на романа „Тютюн”. Наистина злополучни, трябва да признаем, днешните иронични усмивки са едно, тогавашните страдания на партийните наивници друго. Но по-важното е, че Димитър Димов, който е голям български писател, не заради политическите си убеждения, а въпреки тях, все пак пострада, а други големи писатели, като Димитър Талев, пострадаха по-тежко, за да грейне великолепието на Гьончо Белев, Пантелей Матеев, Венко Марковски и Ст.Ц.Даскалов…   Така наречените литературни полемики у нас, видяхме, деградират дотолкова, че не са и махленска разпра, а бутафория, цирк, смешно и тъжно политическо позорище, както е в случая с романа „Тютюн”. Изстъпленията на Жданов са направо изискани, пък и по-смислени, защото той има защо да се сърди на Зошченко, докато е странно, че достойните му следовници тук, като Петко Русев и Ангел Тодоров, връзват кусур не на друг, а на Чудомир. А страшното, стряскащото, унищожителното, е, че литературната трагикомедия се превръща в човешка трагедия, че газената с ботуши литературна нива пак ще изкласи, но осланената душа ще вехне и, ако върже плод, той ще е киселица.   Чудомир замлъква завинаги и това е тъжно, но не и страшно, голямата трагедия изживява Елин Пелин, защото той, безспорният класик, е принуден да пише, съобразени да с повея на времето писаници, като „Врабчетата на стрина Дойна”. А трагедията на човека е по-голяма и от трагедията на писателя, защото пак той, близкият приятел на царя, трябва да изтъква случайното си познанство със социалистическия вожд Георги Димитров, а накрая да отрони и сълза за него, докато се срамува от дружбата си с монарха.   Не съм сигурен, че тъкмо него трябва да виним в мимикрия, но е сигурно, че се е страхувал, че помни онзи зловещ ден, когато са го гонили с насочен към него шмайзер, че е притеснен от горката участ на приятелите си Райко Алексиев и Божинов. Сякаш е от зла орисница орисан този първенец на литературата ни, та не стихват безумните спорове около безспорното му творчество и досега, та умуваме дълбокомислено такъв ли е или онакъв прословутият Андрешко и забравяме, че същественото е да е той физиономичен герой, какъвто е.   Но не е той, за жалост, едничкият академик, пострадал от тъй наречените академични спорове, защото помним и онази идиотия, онзи тъжен парадокс, когато Богомил Райнов громи публично собствения си баща, академик Николай Райнов, заради неговата назадничавост. Да оставим настрана тук това, че е пълен абсурд, да обвиняваш в назадничавост, тъкмо най-креативен, обладан от манията за модерност автор, като Николай Райнов. Или, може би, тъкмо това не бива да подминем, когато сме се залутали из лабиринта на нашенските, уж литературни полемики…   Днешните полемики, вече казах, приличат на вчерашните. Дърлим се пак за глупости, за литературни уж, пък извънлитературни, всъщност, измислени проблеми, разсъждаваме дали е комунист или антикомунист Радой Ралин и трябва ли да му вдигнем паметник. Смешен спор, защото човекът остана верен на поривите на своята ремсистка младост, но това не попречи на будната му гражданска съвест, защото никога не се отказа от миналото си на активен борец срещу фашизма и капитализма, а не напусна май и любимата си партия, но не харесваше довчерашните си другари като властници и смело го заявяваше.   И защо да няма тогава паметник, защо, след като се превърна в символ на онова време, заради гражданската си доблест? А друг въпрос е, че до онази закачлива фигурка, сътворена с вещина и фантазия от Чапа, трябваше да стои и фигурата на Борис Димовски, който помогна да блесне сатиричния талант на Радой, но за този очевиден пропуск не се спори.   Както и не се спори за художествената стойност на творчеството на Радой Ралин, когото напоследък една жена обяви за гений и, наистина е той гений, може би, но като гражданин, а що се отнася до поета, има по-добри поети и Борис Христов, да речем, е един от тях, а има и по-добри сатирици, като Митко Динев, да речем. Не литературата е важното обаче в този спор, пък и в други такива спорове, а това дали е символ Радой на новото време, след като беше символ на старото време, което е трогателно.   И усещам, че някой от върлите пазители на партийната правда направо ще се погнуси от туй, че сравнявам гения с този или онзи, без да се замисли, че и Борис Христов е достоен гражданин, щом избра отшелничеството, наместо врявата на деня, а Митко Динев пък, благодарение на изумителния си сатиричен талант, е най-находчивият отрицател на всичко пошло и низко в живота ни. Ако някой наистина мисли, че Радой Ралин е литературен гений, трябва да го докаже, което едва ли е толкова трудно, щом гениални моменти в творчеството му действително има и един от тях, без съмнение, е, че той се превърна в национален герой, заради книга, в която няма нито един авторски ред. И този парадокс, апропо, би могъл да е повод за дискусия, но такива дискусии ние не водим, „Люти чушки” е икона, фетиш на лютите ни борби с комунизма и толкоз, само комунистите, то се знае, биха омаловажили някак гражданския подвиг на създателя и…   Лесните, идеологически формули, идиотическите формули, ако трябва да съм съвсем точен, са на дъното на всяка разпра, тъкмо те активират енергията на будните пазители на партийната правда, тъкмо те скалъпяват естетико-идеологическите уроди, тъкмо те постигат несъразмерното, нашенско чудо.   Един крещящ пример за домашно чудо е завихрилата се напоследък разпра около поезията на Иван Динков, когото някои разпалени радетели на българския модернизъм, без да им мигне окото, обявиха за антикомунист, макар човекът да беше член на Изпълнителното бюро на Висшия партиен съвет на БСП, т.е. беше си по-комунист и най-комунист. Само този куриозен факт стига, за да видим колко изкривено и чак перверзно е мисленето на хора, изживяващи се като естети, докато са неспособни да схванат, че поетическото мислене е автономно, магия, неподвластна на битието на писателя.   Те, очевидно, са забравили или не са запомнили, че търговецът на роби Артюр Рембо, въпреки низката си, отвратителна професия, създаде прелестна, смислена и вълнуваща, висока поезия.   Те, за жалост, са заключеници на собственото си идеологическо мислене, вечни пленници, неспособни да превъзмогнат ограничеността си, щом не допускат, че един поет може да създаде ярка, гражданска поезия, или модерна поезия, въпреки партийната си принадлежност. Това и се случва, стиховете на комуниста Иван Динков често звучат антикомунистически, като отрицание на системата, изкована от съпартийците му, но това не бива да бъде повод, разбира се, за прибързани, тенденциозни и неточни квалификации.   Защото, ако сме дотам лековати, зачеркваме хубавата и четена книга „Епопея на незабравимите”, безспорна като художественост, заради патоса и, за да въздигнем на пиедестал инкриминираната, от никого непрочетена книга „На Юг от живота” , заради предразсъдъка, че тъкмо тя легитимира антикомуниста.   Поетите, в крайна сметка, са големи и малки поети, добри или слаби, заради поетическото майсторство, а не заради партийната принадлежност и всеки друг поглед към творчеството им е в някаква мяра извънлитературен. А друг въпрос е, че тези странни естети, които търсят под вола теле, докато се напъват да открият реални антикомунисти в буренака на соцреализма, не се съсредоточават върху поезията на малцината, автентични борци срещу системата, като Петър Манолов.   Парадоксално е, но той изгасна тихичко, забравен от всички, докато тези, които организираха шумни митинги против гражданския му жест, са тачени и още по-шумни днес, но и ужасяващата мимикрия, разбира се, не е повод за сериозни дискусии, винаги има нещо по-съществено…   По-същественото и най-същественото всякога е литературните ибрикчии и прочее шарлатани да се подредят някак сред първенците, като яхнат конюнктурата, разбира се, защото това е единственият им шанс. Аз не бих могъл да посоча как точно протичат подобни алогични или алхимични реакции, но бих могъл да констатирам, че празната гюрултия около словесните недоносчета често е най-добрия катализатор. Шуми се прекомерно около произведения, за които е по-добре да бъдат отминати с деликатно мълчание, та да не разбере изкушената публика, че царят е гол.   Един лесен пример в това отношение е романът-епопея, както го славословеха, „Обикновени хора”на големия български писател, както го славословеха, Георги Караславов, който принудително четяха по профсъюзни вечеринки и партийни седянки, който трябваше принудително да обсъждаме, а и да се вдига празен шум около това тъй мащабно мероприятие.   Тъкмо тази смешна, агит-пропагандна думичка м е р о п р и я т и е, като че ли, пасва най-добре на така наречените литературни дискусии, с които ни одаряваше онази партия някога, а сега ни одаряват други партии. Толкова нагласени и тъй кухи са уж разгорещените спорове, че и най-смислените от тях, като полемиката за Котловинната литература, да речем, са някак непродуктивни. Смисълът и безсмислието на споменатата дискусия, например, най-добре посочи известен университетски преподавател, като каза, че е учуден защо спорят тъй настървено тези хора за очевидни неща, след като опонентите прекрасно се допълват.   Но има и съвършено непродуктивни дискусии, като умуването около съвременния герой, да речем, в които е невъзможно да се открие какъвто и да е смисъл. Всъщност, не е точно така, шашармата е в предписанието какъв трябва да е нашият съвременник, вдъхновен колхозник, извисен зидаро-мазач, но не и гнил интелигент, а достоен представител на работническо-селската интелигенция. И спорът, лошо режисираният, измамен спор, е за безспорните, идейно издържани и високохудожествени произведения на Камен Калчев, може би, чиито „Софийски разкази”, видите ли, откривали нов ракурс към антифашистката борба, или за Априлските поети, дето също са феноменални новатори. Но имаше понякога, трябва да се признае, и спорове, които изглеждаха нережисирани, макар че остава неясно защо се обявява за „дисидентски” роман като „Лице” на Блага Димитрова, който се занимава с обичайното боричкане за властта на два партизански клана, докато по-разобличителни за властниците книги са или оплювани, или отминавани тихомълком. И е малка утеха, че имаше, в крайна сметка, полемики, които май са наистина нережисирани, като дискусията около дебютната книга на Биньо Иванов…   Аз не вярвам все пак, че бдителното око на цивилните изкуствоведи е пропуснало нещо, че е имало някога истинска, свястна литературна дискусия, че е имало и наистина дискусионно творчество. Защото доживяхме да видим – простете ми банализма! – че нищо старо не е забравено и нищо ново не е научено, примирихме се с печалната истина, че всичко ще е такова, каквото е било всякога.   Нашите пагубни страсти, погазващи всякога морала, видя се, са довели до трайни деформации, които се простират далече, отвъд литературата, които компрометират, отравят, омърсяват целия ни живот. Нищо не се е променило в родната литература, казвал съм го, щом Ловната дружинка на Сорос подмени Ловната дружинка на другаря Тодор Живков и, закономерно, ако тогава имахме соцгении, сега имаме постгении. Никой не спори около тъй удивителното явление обаче, всекиму е ясно, че ако Сульо Пулев беше велик новатор, защото освободи стиха от непосилното бреме на точките и запетаите, а не защото ходеше на лов с Нашето слънце, то сега друг гений, Пульо Сулев, е велик, защото пише Гъз с главна буква и разкрасява с епитети вагината на любимата си, а не защото го е огряло друго слънце. Какъв ти спор, какви слънца, какви съмнения, като кохортата от никому неизвестните вчера и напразно опияняващи се от словесните си експерименти днес дузина автори са вече шумно прокламирани постмодернисти.   Прокламирани, тъкмо прокламирани, защото гюрултията е голяма, а талантливите книги малко, защото експериментите най-често са не просто озадачаващи, а направо несполучливи, защото пак политиката опорочава думите, пак идеологическите интерпретации, а не художественото майсторство, са важното. Всичко най-пошло, най-профанско в така наречената литература на социалистическия реализъм се повтаря в днешната ни литература, която е уж естетическа опозиция и истинско, чисто изкуство.   Най-пошлото, най-тъпото, подчертавам, щом вчера представяхме партизаните и колхозниците като възвишени, изтънчени, умни и възпитани красавци, а враговете на народа като тъпи и неодухотворени уроди, а днес бездуховните, тъпи и зли уроди са вчерашните красавци, докато опонентите им греят от неземна хубост. Не само не се спори за подобни безумия, но са акламирани те, обявявани за модерна, висока литература! А е вяла, спотаена, неочаквано деликатна, литературната дискусия и когато е неизбежна, както се случи с претупания набързо скандал около агентурното досие на „дисидента” и велик европейски модернист Юлия Кръстева, с която продължават, сигурно, да се гордеят заклетите и почитатели…   Заклетите почитатели, а не естетическият критерий, определят значимостта на писателя у нас, колкото по-силни са те, толкова по-голям е той, а ги има въпросните почитатели, не защото разбират от изкуство, а защото са блюстители на партийната правда. Ужасяващата конюнктурщина, съсипвала всякога литературния живот у нас, ние обсъждаме тихомълком, шушукайки, не извисяваме гласът на правдата, не се борим срещу абсурдите, а гледаме някак да се класираме, да се подредим край софрата.   И затова се стига до безумията, които не са днешни безумия, а отколешни, щом председатели на съюза ни са били посредствени, средни и чак безлични писатели като Добри Немиров, Стоян Чилингиров и Никола Атанасов, когато са живели и творили великани като Вазов, Йовков и Дебелянов. Очевидно е, че кликата, партийното котило или нездравата гилдия ги е турнала там, където не им е мястото, щом е направо парадокс, че познавачът на българската литература, би могъл, ако се напъне, да се сети за „Хляб наш, насущний” или „Бедния Лука”, но едва ли би могъл да каже нещо за отдавна забравения, незначителен критик.   Нужна е била, нужна е и досега, дискусия и по този проблем, защото вредната инерция намножи измислените, домашни гении, битови гении, средностатистически гении, партийни гении, соцгении и постгении, та не само издигахме незначителни писатели, но я докарахме дотам да сравняваме семпличките възпоменания на Никола Радев с гениалните текстове на Захарий Стоянов.   Липсата на здрава дискусионна среда, не щем да си дадем сметка, дава криле на критическото малоумие и невижданата сервилност, на партийното угодничество и всякакви угодничества, които са ни попречили да се обединим, ако не за друго, то поне около кандидата за лелеяната Нобелова награда. Така и не съумяхме да издигнем най-безспорната кандидатура на Патриарха на литературата ни, но пък издигнахме кандидатурата на невзрачния Иван Грозев. И продължаваме да я караме тъй, както си знаем, продължаваме да измисляме домашни гении, чиито творчески напъни разсмиват, вероятно, световните ценители, докато малкото големи, ценени в цял свят, български произведения, оплюваме по нереалистичен начин.   Гениална книга, като „Време разделно”, дето половин век ни мие очите пред света, ние оплюваме сатанински, къде заради прословутата българска завист, къде заради вилнеещите партизански страсти, къде заради непобедимата глупост. Най-абсурдната, направо гротескна дискусия у нас, или милиционерската постановка, ако искаме да сме прецизни, е патологичното умуване дали Фани Попова-Мутафова е държала ръката на Антон Дончев и чак написала изключителния му роман. Направо не е за вярване, но така и не проумяха отрицателите на тази вълшебна книга, че Антон Дончев съумя да създаде шедьовър, защото имаше, освен яркия си талант, своя концепция за историята, както Стоян Загорчинов, да речем, докато Фани Попова-Мутафова, така и не надмогна илюстрирането на историята, макар да е инак приличен писател.   Но неповяхващата българска злоба срещу замълчавания и подминаван вчера голям писател, днес избухна с нова сила, за да обяви тази светла, романтична книга, гениална заради туй, че ужасът в нея, колкото и релефен да е, не тревожи, не подтиска, а вдъхновява, бе обявена от домораслите капацитети за човеконенавистническа и ретроградна, разпалваща етнически и верски антагонизъм и прочее дивотии. А затрогващият момент в тъпите инсинуации е, че пишещите, за да угодят на партийната правда и днешната конюнктура умници, упрекват Антон Дончев, че е изпълнявал партийна поръчка, че затова е написал знаменития си роман…   Партийната поръчка, бързам да обясня на тарикатите-псевдоестети, пък и псевдоидеолози, най-често е поръчка на продажната душица, на заспалата съвест, на лошото възпитание, а не официална директива. Непрестанно слухтящите, въртящи се като ветропоказатели, ту насам-ту натам, бездарни, но амбициозни, сервилни глашатаи на партийната правда, на всяка партийна правда, сами, доброволно, без натиск, без принуда, обслужват конюнктурата.   Техният върховен час, тяхната изява, тяхното амплоа, е да тичат като глутница ловджийски кучета пред господаря, който и да е той, какъвто и да е той, да гонят, да преследват, да безчинстват, недочакали заповед, за да докажат, с чевръстината си, че са най-незаменимите и най-предани верноподаници. Глутницата литературни критици, онези незабравими, надути, измислени капацитети, изчезна заради този порочен навик на сервилния и върл гонител, те така и не разбраха, че не стига да си верен, че не стига да знаеш кое е правилно, че трябва да знаеш и кое е хубаво. Те изчезнаха, а неглижирания и оплюван Антон Дончев остава, но ето, отново му ръфат цървулите ловджийските кучета, насъскани от манията си да угодничат всякога, всекиму, за да изчезнат, закономерно, и те, за да се самоубият ритуално като злощастните си предходници. И, като се сещам за поредната отчайваща мутация на страстите български, си мисля, че е нужна, ама крайно необходима, и дискусия за прословутата автоцензура.   Защото нищо, ама нищичко, не излезе, помним, от чекмеджетата, а толкова народ се кълнеше, че пише страшни, разобличителни книги, които не могат да излязат сега, но като му дойде времето, ще смаят света. Да, нужна е, наложителна е такава дискусия, щом вместо да мисли, да пише, да твори, българският писател се съобразява с партийната правда, нагажда се, наглася се, като лека, като порочна, като пошла жена.   Бабаитлъците и на тия, дето се преструваха на разномислещи, и на партийните копои, всякога са били, разбира се, само недостойна поза, зад която се крие жалък угодник. И техните изтървани уж упреци към властта, бяха пресметнати, всякога удобни за властниците, те клеймяха не комунизма и комуниста, а някой, който е неудобен, нещо, което пречи на властта, но най-вече този, който уж е наш другар, пък нещо се е поувлякъл. А нарочен, разбира се, беше всякога свестния и кадърен човек, който постига повече от прочутите уж, но безлични писатели, който е и по-прочут, но не заради нечия директива, а заради обичта на хората.   Талантливият човек е неприятен! – казал го е Атанас Далчев и има защо, а спокойно бихме могли да допълним, че по нашите земни ширини е много, ама много неприятен, щом бездарници определят кой е талантлив, защо и доколко. А дважди по-неприятен е той, защото не се бои нито от властта на властниците, нито от ругатните на угодниците. Не се бои, защото е невъзможно да не си морален, ако си умен – има такава корелация, още Конфуций го знае, но нашенските тарикати, дето се изживяват като големи умници, нито знаят някои прости истини, нито искат да ги знаят!   И от това няма да помръкне ореолът на Христо Фотев, да речем, времето бързо срутва измислените кумири – по ирония на съдбата, не друг, а Димитър Полянов го е казал – за да грейнат върху отломките на самовластието нашите имена, както казва друг един поет. Пагубни са обаче за литературата ни хитруванията и мишкуванията на партийните копои, мушмуроци, всъщност, защото никак не им подхожда бабаитската поза, в която са се встрастили, пагубни са, макар да оплескват само мига.   Вечността, разбира се, ще се присмее и надсмее над вилнеещите вчера или днес домашни страсти, но това не е повод за успокоение. Трябва да спорим за това, за реалните проблеми на реалната литература, а не да се препираме за глупости, трябва да опонираме на пошлостта и да не се плашим от гримасите на бездарника, да отстояваме позиция, наместо да се давим в пустословия и брътвежи…   Гримаси на бездарника аз наричам нелепите и чак абсурдни превъплъщения, неистовото желание да се нагодиш към конюнктурата, каквато и да е тя, странните, разсмиващи пируети на нескопосния танцьор, вживял се в ролята на маестро. Непосилна е тази роля, близко е до ума, за амбициозния нещастник, въобразил си, че с усилие на волята и умилкване пред силните на деня, ще досегне някак жадуваното съвършенство или поне ще излъже публиката.   Непосилна е, но когато нездравото чувство доминира над здравия разум, а обществените нрави подтикват към извратени жестове, бездарникът е с оправдано самочувствие, защото плува в свои води. И се стига до магически, до сюрреалистични превъплъщения, стига се до абсурда набеденият писател, доведеното дете на музите, да е по-интересен литературен персонаж от персонажите, които се напъва да създаде. Разглеждал съм внимателно соцгениите, подредени в Тихия кът на онова непрежалимо за снобите кафене, и съм бил удивен всякога от несъразмерните им жестове, от позьорството и брътвежите, от мнимото изящество с привкус на фолклор, от гърчещите се, негодуващи, съпротивляващи се на цитатчиците фрази.   А цялата тази какофония, модерният, но не по мярка костюм, или впечатляващата, но чужда мисъл, която е обезсилена и обезобразена, опрофанена, защото е най-често недоразбрана, се трансформираше в така нареченото творчество. И се стигаше до парадокси, като онзи социалистически пасторал, наречен селска проза, в който нищо не беше на мястото си, щом окаяният текезесар бе супермен, а ужасяващият бит приласкаващ, щом отцеотстъпникът Павлик Морозов бе пример за мъжество, а краварката Дуся олицетворение на женствеността. Дискусии се организираха, спомням си, и по този повод, именно организираха, защото съвсем в унисон с темата се търсеше под вола теле, но никой не дръзна да каже, че странната социалистическа гротеска няма нищо общо с действителността.   Нямаше как другояче да е, щом така наречените произведения бяха дело на селяни, стъпили на паважа, сгушили се в кабинетите, възневидели, презряли родното битие, което идеализират в унисон с партийната повеля, което изкривяват, за да угодят на скудоумните, идеологически концепции. За тъй натрапчивите и тъй смущаващи безумия обаче дискусии нямаше, но поне вицове имаше, вицове, които обясняваха, че всяка крива линия, успоредна на Априлската линия, е права линия. Сега и вицове няма, ненужни са вицовете във време, когато всеки може да говори безнаказано, каквото си ще, но трябва да има май, щом безумията са пак на мястото си и пак са същите.   Същите, ама досущ такива, каквито бяха, щом отново се робува на старите навици и ограниченото, пък и порочно мислене, на мерака да устроиш бита си, а не литературата. Литературите критици изчезнаха, но – о, чудо! – появиха се литературни експерти, които досущ като предходниците си, знаят прекрасно кое е правилно, но не знаят или не искат да знаят кое е хубаво. И това е гримаса на бездарието, дори само привидната, но и стряскаща метаморфоза, е показателна за чевръстото, но лишено от смисъл, външно, смешно и жалко, мнимо преобразяване на компрометираната институция.   Удобното наглед прикритие обаче не спасява находчивите преобразователи, щом разчитат, преди всичко, на пустословието и брътвежа, на колкото категоричните, толкова неаргументирани констатации, напразно опитващи се да превърнат лилипута във великан. Литературните критици, ако не друго, поне пишеха, оставяха документ за порочното време и порочната си същност, някои от тях и книги написаха, пък имаше и смислени книги понякога, а тези само дрънкат и, ако напишат нещо, то са шестнайсет реда в мрежата, призвани да узаконят безапелационно нечий измислен авторитет. И се въртят, роят около шетнадесетте реда славословия едно ято от дузина постгении, за повечето от които и ироничната квалификация е комплимент. Точно така е, щом не само аз не разбирам какво общо имат с постмодернизма нескопосните писания на обявените за посмодернисти твърде семпли, за да не река, съвсем безлични, препъващи се и в мисълта, и в думите писатели.   Има, освен това, и друго едно недоразумение, всеки що-годе подготвен литератор, знае че постмодернизмът би трябвало да е опозиция на конвенционалните стилистични модели, да разбива познатата литературна структура, а в произведенията на домашните постмодернисти, в това число и на най-добрите, властва домашният синкретизъм, странното и безразборно понякога натрупване на сюжети, мотиви и идеи. Или, възторженото дрънкане за нова стилистика често е не друго, а нескопосен опит да се прикрие някак бездарието и чак малограмотността на автора, защото неспособността на съгласуваш изреченията, да речем, не е проблем на стила, а елементарна неграмотност.   А да не говорим за неспособността да се изгради строен сюжет, отново обяснявана като домогване до нова, различна структура, след като е налице натрапваща се аморфност на сюжета, след като е очевидно, че писателската безпомощност, а не визионерството, е проблемът. Още един препъникамък за домораслите модернисти, според мен, са отчаяните им опити да изградят герой, който да е сюжетен стожер, съчленяването на претенциозните, но и трогателни словесни построения или недоразумения, призвани да олицетворяват човека. Но най-трагично, като че ли, в така наречената постмодерна проза, е идейната мътилка, пълното отсъствие на идеи понякога, което ме кара да припомня популярната мисъл на Оскар Уайлд, че голямото изкуство, преди всичко, е борба на идеи.   Аз нямам претенцията, че съм познавач на постмодернизма и всичко казано от мен, вероятно, е дискусионно, но не вярвам, че бележките ми ще накарат литературните експерти да напишат повече от дежурните шестнадесет реда, за да ме опровергаят, най-много някоя лаконична псувня да отнеса. Но къде са опонентите на лесните, скудоумни квалификации, кой, как и защо се противопоставя на набързо и лошо съчинената йерархия на ценностите, която ни пробутват, има ли опоненти, няма ли, и възможно ли е бездушие в духовната област?...   Нашите писателски разпри са безплодни и ненужни, защото не се съсредоточават върху действителните проблеми на националната литература, а са провокирани всякога от случаен инцидент, от нечие маниакално самолюбие или от поредния нагъл опит на кликата от угодници да натрапят на публиката удобното на властника безличие. Ние, за жалост, сме непоследователни и когато се опитваме да противостоим на кликата, ние често отричаме чуждото маниакално самолюбие, заради нашето маниакално самолюбие, водени сме от суета и предразсъдъци, от криворазбрано честолюбие, а не от естетическата съвест.   И това е гримаса на бездарието, и това опорочава и без това опороченият живот на гилдията, и това ни отнема перспективата, ако я има и доколкото я има. Безсмислено е да се препираш дали е постмодернист Деян Енев, да речем, доколко е и защо не е, ако патосът ти, напразно похабените думи, имат прозрачната цел да възкресиш някак, да върнеш повяхналият ореол на Атанас Наковски, да речем. Или ако се води ялова, абсурдна дискусия, която трябва да докаже недоказуемото, наличието на социалистически реализъм, да речем, в най-хубавите книги на Емилиан Станев, като „Антихрист”, или в „Невръстни убийства” на Виктор Пасков, или в толкова други произведения, които така и не намериха правдива оценка.   Но гримаса на бездарието е и отказа от дискусия, нежеланието и неспособността да се детерминират верните координати на таланта на Георги Марков, да речем, или на друг актуален автор Защото е учудващо, че този наистина талантлив белетрист, отново е заложник на идеологическите, а не на естетическите тълкувания и, ако някога го хвалеха за най-слабата му книга, романа „Мъже”, то сега го хвалят за публицистичната „Задочни репортажи от България”, но пак подминаваме най-добрата „Жените на Варшава” и най-физиономичната „Портретът на моя двойник”. А да не говорим за по-задълбочен анализ, който да докаже, да покаже, къде е, в какво се изразява антикомунизмът в драмата „Комунисти”, да речем, защо са я снели някога от сцената. И за модерната поезия е нужен такъв разговор, истинска, сериозна дискусия, която да докаже, да покаже, кое е автентично в нея, кое е инвенция и кое словотворчество, пък и кое е случена или неслучена имитация, кое е ненужно и несръчно подражание.   Защото подражателността е и очевидна, и абсурдна, щом са налице нашенски, закъснели и нескопосни интерпретации на епатажите от модерната някога, по време на хипиз-вълната, американска поезия, или възраждане на модерните, още по-отдавна, пролет-култовски тенденции, онази странна амалгама, замесена от комунизъм и авангардизъм. А проблемът тук е, не да търсим възможното или невъзможно сходство между Ани Илков и Лангстън Хюз, да речем, или между Владимир Маяковски и Пламен Дойнов, а да видим ражда ли се наистина нещо ново, различно, обогатява ли се литературата ни, или се въртим като спънат кон около дяволското хороигрище на нашенските мании и приумици, както всякога. Защото, всеизвестна истина е, че колкото чевръстите, толкова и бездарни имитации, не са нещо ново за литературата ни, защото мнозина, видяхме, забъркаха набързо по едно нашенско Макондо, без да досегнат някак великолепието на вълшебника Маркес…   Гримасите на бездарника, длъжни сме да се примирим с неприятната истина, не са на този или онзи, а белег на националната литература, аномалия, присъща на всеки от нас, вкоренила се в душите ни, щом сме неспособни да я изличим, или що-годе свястно да и се противопоставим.   Гримасите на бездарника, това е най-страшното, са и заразителни, те всякога активират вредната енергия на себеподобния, на изживяващия се като недооценен талант, домашен, битов гений, на онова странно същество, въобразило си, че знае и може повече от другите, но не сътворило нещо що-годе свястно, за да ни убеди във възможностите си. Тъкмо тъй изобилните у нас битови, средностатистически гении са в центъра на всеки скандал, тъкмо те измислят нови средностатистически гении, техен образ и подобие, тъкмо те се препират безсмислено, но с параноично усърдие, докато бранят въображаемите достойнства на нечие литературно недоносче.   Погледнете кой, как и кому раздава награди и непременно ще забележите, че златният дъжд се излива все върху безценните глави на дузината нарочени за гении писачи, дето са нарочени и за постмодернисти. Нарочени за гении писачи, пък и за постмодернисти нарочени, казвам, защото ако има сред тях един-двама, дето са наистина талантливи, и още един-двама, дето с някои уговорки, бихме броили за кадърни, останалите са твърде посредствени и често съвършено бездарни, наистина писачи, но не и писатели, с които би трябвало да се гордее модерната литература.   И думата ми отново не е за този или онзи, а за днешните тенденции, които приличат на вчерашните, а би трябвало да са алтернативни, които са по-страшни, по-бездуховни и всепомитащи, защото сега я няма принудата, защото днешните партийни угодници сами се нагърбват с неблаговидната роля. Инак, що се отнася до стихотворенията на Петър Чухов не съм чел много от тях, но тези, които съм, прочел са ми предостатъчни, за да се убедя, че и той е сред затичалите се към Парнас нетърпеливци, които не разчитат на творческата инвенция, а наивно си въобразяват, че лесният, недомислен епатаж тутакси ще ги нареди сред новаторите.   Епатажът, длъжен съм да предупредя, макар да не обичам менторската поза, като е недомислен и непремислен, е пагубен и за автора, и за поезията, и за морала, дотолкова пагубен, че превръща светлите послания на изкуството в тяхната противоположност, в мръсна пропаганда или неуместна шутовщина. Райна поп Георгиева, със сигурност, не бива да е повод за лековати словесни експерименти, след като е изкупила мига величие с нечовешки страдания, след като е тормозена и от турците, и от своите, ужасяващо, някак нереалистично. Клетата, народна героиня, ще да е орисана от зла орисница, щом издевателствата на поробителя не стигат, но и целият и род е преследван след 9 септември, а ето, и сега, волно или неволно, се гаврят със светлата и памет.   И дори само този печален факт, разбира се, е предостатъчен, за да се замислим дали заслужава тази или онази награда нечий, на когото и да е той, неуместен авангарден изблик. Няма кой да го стори обаче, домашните, битови, средностатистически гении са същества самовлюбени, които бързат да намножат себеподобните си, а проблемът едва ли е само литературен…   Нашите разпри, пак ще кажа накрая, биха били нещо уместно, нещо хубаво, конструктивно и градивно, ако не са празна препирня за празни хора, ако не са продиктувани от мании и предразсъдъци, ако наместо да открояват комплекса за малоценност го изличават, за да открият перспектива не само за нещастната ни литература, но и за поруганата човечност…  ", "date": "2018.07.13", "title": "Любомир Котев: С идиотизъм и днес доктриниери бранят сляпо партийната правда"}
{"url": "http://epicenter.bg/article/Grisho-cherpi-ot-opita-na-Agasi--VIDEO-/159166/8/0", "text": "За Григор Димитров сезонът на трева приключи с отпадането във втория кръг на \"Уимбълдън\". Най-добрият ни тенисист вече е в САЩ, където се готви за следващите турнири на твърда настилка, а фенове в Атланта уловиха негово съвместно занимание с бившия номер 1 Андре Агаси, съобщи  bTV .   Осемкратният носител на титли от Големия шлем вече веднъж сподели, че е готов да помага на Димитров. Треньор на Гришо е Дани Валверду, но за момента не е ясно дали Агаси ще стане част от екипа на българина.   Фенка, която засече двамата на корта в тенис комплекса в Атланта, не пропусна да си направи снимки за спомен, които публикува в социалната мрежа.", "date": "2018.07.13", "title": "Гришо черпи от опита на Агаси"}
{"url": "http://epicenter.bg/article/Paraskevidekatriafobiya---strahat-ot-petak-13-ti-i-negovata-istoriya/159126/10/99", "text": "Днес е През деня милиони суеверни хора ще избягват срещите с черни котки, ще стоят далече от огледала от страх да не ги счупят и ще хапват безвкусни ястия, притеснени, че могат да разсипят солта. Други ще предпочетат да не шофират или да не пътуват със самолет, а някои ще стигнат по-далече - няма да напускат къщите си, за да не ги сполети нещастие, пише в. \"Дейли мирър\". Това е  . Първият беше през април. Историци уверяват, че  Известно е, че в Средновековието петък, 13-и е смятан за нещастен ден. В наши дни на това се гледа като на предразсъдък. . Идва от трите гръцки думи параскеви /петък/, декатреис /13/ и фобия /страх/. В много страни по света високите сгради нямат 13-и етаж, а големи летища нямат 13-и терминал.  са се страхували от числото 13. Американският президент  извел страната от Голямата депресия, никога не е пътувал на 13-о число от месеца и не е канил на обяд или вечеря 13 души. От параскевидекатриафобия са страдали също император  Показателно е обаче, че  . В него, както и във всяко друго число, няма нищо особено, уверяват те. са бившият кубински лидер  , известният американски обирджия на банки и на влакове   бившият министър-председател на Великобритания   ", "date": "2018.07.13", "title": "Параскевидекатриафобия - страхът от петък 13-ти и неговата история"}
{"url": "http://epicenter.bg/article/Svetlana-Vasileva-i-Hristiyan-Gushterov-se-ozheniha-na-pishtna-svatba--Snimki-/159129/10/100", "text": "  Празникът за младото семейство бе двоен. Младоженците избраха датата 12.07.2018г., която съвпада с 30-тия рожден ден на Гущеров.  Булката бе подбрала дълга рокля направена специално за нея. Любопитното бе, че тя е на българската марката на поп фолк певицата Галена и Борче Ристовски \"Бионд\", а творението бе обсипано с цветя и перли.    Гостите на сватбата бяха над 200, а сред по-известните имена се открояваха плеймейтката Златка Димитрова, моделката Моника Валериева, фризьорът Ивайло Колев и бизнесдамата Ваня Червенкова. Васил Найденов, Устата и Илиян забавляваха гостите със своите изпълнения.    \"Когато се сбъдне любовта...когато се сбъдне мечтата...Когато се сбъдне семейството...тогава идват вярата, доверието и клетвата: аз съм твоя и ти си мой! Обичам те!\", написа Василева в профила си в Инстаграм.   Източник: Новини.бг", "date": "2018.07.13", "title": "Васил Найденов пя на сватбата на Светлана Василева и Християн Гущеров (Снимки)"}
{"url": "http://epicenter.bg/article/Frenski-natsional-se-zheni-za-Pamela-Andersan/159131/10/99", "text": "Памела Андерсън се е съгласила да сключи брак с френския национал Адил Рами, съобщи USA Today, цитиран от Дир.бг 51-годишният бивш модел на Плейбой изгледа полуфинала на Световното първенство между Франция и Белгия (1:0) в Санкт Петербург, а по-наблюдателни забелязаха годежен пръстен на безименния пръст на ръката на легендарната актриса от сериала \"Спасители на плажа\".   Памела се запознава с Адил на кинофестивала в Кан през 2017 година и оттогава двамата са неразделни. Неостаряващият секссимвол живее с футболиста в неговия дом в Марсилия, където той играе за местния \"Олимпик\".   Централният защитник Рами е на 32 години и все още не е записал нито една минута за \"петлите\" на Световното първенство, но може да го направи в неделя на финала срещу Хърватия..", "date": "2018.07.13", "title": "Френски национал се жени за Памела Андерсън"}
{"url": "http://epicenter.bg/article/Ochakvat-se-goreshti-debati--Borisov-shte-otchete-evropredsedatelstvoto-v-parlamenta/159114/2/0", "text": "Премиерът Бойко Борисов отчита европредседателството в парламента. Очакват се горещи дебати. Депутатите ще започнат заседанието с изслушване на доклада на министър-председателя за участието на България в процеса за вземане на решения в Европейския съюз по време на българското председателство и за основните приоритети по време на австрийското председателство. Борисов ще има 10 минути да представи доклада си, гласуваха депутатите. В парламентарния контрол на въпроси ще отговарят Бойко Борисов и министрите Валентин Радев, Красимир Вълчев, Румен Порожанов, Теменужка Петкова, Емил Караниколов и Николай Нанков.", "date": "2018.07.13", "title": "Очакват се горещи дебати. Борисов отчита европредседателството в парламента"}
{"url": "http://epicenter.bg/article/Pravoslavnata-tsarkva-pochita-dnes-vestitelya-Sveti-arh--Gavriil-/159115/2/0", "text": "Денят 13 юли е изключително важен за всички християни. Той е свързан с връзката на най-великите събития в християнството. Всички са чували за вестителя Свети арх. Гавраил.   Християните отдаваме два пъти почит към този необикновен ангел.   Той предавал най-важните съобщения от Всевишния. Неговите съобщения са свързани с реализирането на най-важните събития в християнството. Свети арх. Гавраил почитаме и на 26 март. Това е свързано с празника Благовещение, когото празнуваме на 25 март.   Свети арх. Гавраил пристигнал при девицата Мария. Донесъл й бял лилиум. Казал й, че Господ я избрал да роди Сина Божий. Него ще зачене чрез Светия дух.   На 13 юли отново почитаме Свети арх. Гавраил. Празникът се нарича Събор на Свети арх. Гавраил. Във всички храмове се пеят специални химни и песнопения за  прослава на неговите явявания на Земята. Според автора на Чети минеите (Житията на светиите) Свети Димитрий Ростовски, повторното честване на Свети арх. Гавраил е наложително. Датата 26 март винаги се пада по време на Великденския пост. Църквата позволява да се яде риба на 25 март – на Благовещение. Но вниманието на вярващите е насочено към тяхното телесно и душевно прочистване. Почитайки Свети арх. Гавраил на 13 юли, когато не постим, ние му отдаваме дължимото внимание. А той го заслужава, понеже без неговата поява, ние нямаше да знаем, че Господ постоянно ни наблюдава. Той следи нашите действия и постъпки. Поощрява ни и ни наказва за греховете.   На 13 юли си припомняме кога още Свети арх. Гавраил се беше появявал с важни вести на Земята.   Преди да се яви на Дева Мария, Свети арх. Гавраил се явил на нейните родители. Света Анна и Свети Йоаким дълги години нямали деца. Те непрестанно се молели. Накрая дали обет, че ако Господ им даде дете, те ще го изпратят да  му служи. Вероятно са се надявали на син, който да стане свещеник един ден. Господ им изпратил дъщеря, която изпълнила най-важната мисия в човешката история. Родила и отгледала Спасителя на човечеството.   Преди явяването при Дева Мария, Свети арх. Гавраил се явил и на праведните Елисавета и Захария. Светите Елисавета и Захария също дълги години нямали деца. Техните молитви били чути. Господ им изпратил специален син – Свети Йоан Предтеча и Кръстител. Свети арх. Гавраил се явил  на Свети  пророк Данаил. Той  му изяснил какво послание носи видението за овена и козела, както и тайната за 70-те седмици.   Векове, след като Пресвета Богородица напуснала своето физическо тяло, Свети арх. Гавраил отново се явява на Земята. Той се превъплатил в пътник. Влязъл в килията на молещ се монах в столицата на Света гора (Атон) Карея.   Оставил химна Достойно есть, с който вярващите трябва да прославяме Божията майка.   Имен ден празнуват Гаврил, Гавраил, Гаро, Гальо, Гаврила, Гарвилка, Габриел, Габриела и Габи.  Същите имена празнуват своя имен ден и на 26 март.", "date": "2018.07.13", "title": "Православната църква почита днес вестителя Свети арх. Гавраил"}
{"url": "http://epicenter.bg/article/Zapochva-voennomorsko-uchenie--quot-Briz-2018-quot-/159116/2/0", "text": "Започва военноморско учение \"Бриз 2018\". Националното военноморско учение с международно участие се провежда от днес, 13 юли, до 22 юли. Военноморските сили на Република България ще участват с 16 бойни и спомагателни кораби и катери, 2 вертолета и с 930 души личен състав. В учението ще се включат и два самолета от българските Военновъздушни сили и представители от Сухопътни войски ,  съобщиха от Министерство на отбраната.   Събитието ще се ръководи съгласно стандартите и процедурите на НАТО и е отворено за участие на Военноморските сили от страни-членки на Алианса.   В учението „БРИЗ 2018” ще вземат участие ВМС на Белгия с група за обследване на плитководни райони; ВМС на Гърция с патрулен катер „DANIOLOS”; ВМС на Италия с мобилен център за контрол на морския трафик; ВМС на Полша с щабни офицери; ВМС на Румъния с щабни офицери; ВМС на САЩ със самолет от патрулната авиация P-8 “POSEIDON”; ВМС на Турция с подводница “GÜR”, патрулен катер “IMBAT” и самолет от патрулната авиация CN-235 и ВМС на Франция с кораба за управление „MARNE”. В учението участват и двете постоянни групи кораби на НАТО от силите за отговор на Алианса – Втората постоянна група кораби на НАТО (SNMG2) с три кораба и Втората постоянна група противоминни кораби на НАТО (SNMCMG2) с три кораба.   Учението се провежда в териториалното море, прилежащата зона и изключителната икономическа зона на България и в полигони. Щабът за контрол на учението ще бъде в Пункт за базиране Бургас на Флотилия бойни и спомагателни кораби!   Двадесет и втория “БРИЗ” през 2018 г. продължава традицията от предишните си издания, да се отработи междуведомственото сътрудничество в многонационална среда, с активното участие на 20 държавни организации, институции и ведомства от 4 министерства, местни органи на управление и неправителствени и частни организации в целия процес на планиране, подготовка и ръководство на учението.   Общо в учението ще участват 11 държави с 25 бойни и спомагателни кораби и катери, 1 подводница, 4 самолета, 5 вертолета и 2340 военнослужещи от военноморските сили на България, Белгия, Гърция, Германия, Италия, Полша, Румъния, САЩ, Турция, Франция, Холандия, Втората постоянната група кораби на НАТО и Втората постоянната група противоминни кораби на НАТО от силите за отговор на Алианса, както и 124 души от 20 държавни организации, институции и ведомства от 4 министерства, местни органи на управление, неправителствени и частни организации.   Основната идея на учението е да се повиши оперативната съвместимост и взаимодействието между ВМС на участващите в учението страни чрез отработване участието им в операция за морска сигурност в отговор на криза, както и да се сертифицира кораб на Военноморските сили на Република България – фрегата „Верни” съгласно методиката за оценка на НАТО – MAREVAL.   Планирането на учението се извърши под ръководството на командира на ВМС контраадмирал Митко Петев, който е и общ ръководител на „БРИЗ 2018”. Офицер, провеждащ учението и директор на учението е флотилен адмирал Георги Пенев – заместник-командир на ВМС. Командир на многонационално корабното оперативно съединение е флотилен адмирал Мален Чубенков – командир на Флотилия бойни и спомагателни кораби.   На 19 юли /четвъртък/ 2018 г. ще се проведе ВИП-ден на националното военноморско учение с международно участие „БРИЗ 2018” . От борда на фрегата „Верни“ гостите и представителите на медиите ще имат възможност да наблюдават различни епизоди от учението на море и на брега.", "date": "2018.07.13", "title": "Започва военноморско учение \"Бриз 2018\""}
{"url": "http://epicenter.bg/article/Zaharieva--Napravihme-edno-ot-nay-uspeshnite-predsedatelstva--V-Bryuksel-vsichki-ni-hvalyat/159117/2/0", "text": "Искам да поздравя министъра на финансите Владислав Горанов и всички екипи, които работиха толкова усърдно. Вчера получихме ясна пътна карта, в която се казва, че изпълняваме всички условия и критерии. До една година ще влезем едновременно в банковия съюз и ERM 2. До 2022 година трябва да сме готови за членство в еврозоната. Това е много важно за българската икономика. Това каза в сутрешния блок на БТВ вицепремиерът и министър на външните работи Екатерина Захариева. \"Никога не сме твърдели, че с влизането в еврозоната проблемите ни ще се решат с магическа пръчка, но е сигурно, че това ще доведе до повече чуждестранни инвестиции и ръст на икономиката. Няма конкретно обяснение защо още не сме член на Шенген. Еманюел Макрон заяви в София, че шенгенското пространство трябва първо да се реформира и тогава да се приемат нови членове. Искам да обясня, че не може по време на европредседателството приоритет да е членството в Шенген. Това са процедури. Който твърди обратното, не разбира как функционират европейските институции. Не мога да се съглася с опозицията, че не сме поставили основните теми и въпроси. Те просто няма какво да кажат. Снощи се върнах от срещата на НАТО и всички там казаха, че това е едно от най-успешните председателства за последните години и го направиха напълно искрено. От БСП говорят тези неща, защото наистина няма какаво друго да кажат\", категорична беше тя. \"Доналд Тръмп никога не е казал, че ще изтегли САЩ от НАТО. Тръгнаха спекулации. Той говори за отделяне на 4% от БВП за отбрана, но ние му обяснихме, че това е невъзможно. 2% са напълно достатъчни. Не всичко е пари. Много по-важно е какво ще се правят и как ще се изразходват тези пари. Тук говорим за 2% от БВП за отбарана на държавата. Тези пари няма да отиват в НАТО. Това е много важно да се обясни и да се пдочертава. Всички отказахме тези 4%. В крайна сметка препотвърдихме решенията от 2014 година. Най-важната новина е, че Македония получи покана за членство в НАТО\", разкри Захариева.", "date": "2018.07.13", "title": "Захариева: Направихме едно от най-успешните председателства. В Брюксел всички ни хвалят"}
{"url": "http://epicenter.bg/article/Mareshki-pak-se-izdani--Podkrepil-zakon--za-da-pokazhe-kolko-e-losh/159118/2/0", "text": "С този и поредните няколко гафа, които направиха от ВМРО, \"Обединени патриоти\" направиха голям шлем от гафове. Това заяви председателят на партия \"Воля\" и зам.-председател на Народното събрание Веселин Марешки в коментар за новия закон за горивата – Законът за административното регулиране на икономическите дейности, свързани с нефт и продукти от нефтен произход. Иначе защо някой да инвестира в тези неща, да не мислите, че някой се е сетил да прави такъв лобистки закон? Щом се прави, някой е инвестирал и си търси инвестициите, обясни Марешки, според когото било въпрос на желание службите да хванат такива хора, но им било удобно да ги държат с компромати. Вижте какво казва Красимир Каракачанов – че през малките бензиностанции и компании минава контрабандата и че трябвало обаче да бъде пазен малкия и среден бизнес. Това показва безпомощност – днес, 13 юли, ще кажем на Борисов да разграничи коалиционните си партньори, добави Марешки. На въпрос на Нова телевизия как обаче са гласували от \"Воля\", лидерът каза: \"Подкрепихме го\". Обяснението – сега на хората трябва да им се качат цените на горивата, за да се обединят и да не подкрепят партиите, внасящи лобистки закони. Само като усетят хората вдигането на цените, разбират за какво се борим – ние се борим, борим, не получаваме никаква подкрепа, е тезата на Марешки.     Марешки добави, че като играч в сектора на горивата, имал интерес малките да бъдат смазани, но като гражданин и политик подкрепя малкия бизнес. Лидерът на \"Воля\" заяви, че не всички малки фирми били контрабандисти, но имало такива, които били използвани от големите. Ако спечелим следващите избори, ще отменим този закон, ще махнем фирмата на Султанка Петрова от т.нар. Партиен дом, обеща Марешки. И подчерта, че рейтингът на \"Воля\" се вдига постепенно.   \"Воля\" е много по-голяма от ВМРО, на всички избори, на които сме се явявали, сме ги побеждавали, заяви Марешки и не отговори пряко на въпрос ако ВМРО излезе от управлението, ще влезе ли \"Воля\" на тяхно място. Каракачанов да се яви сам на избори и да спечели повече от 1%, завърши лидерът на \"Воля\".", "date": "2018.07.13", "title": "Марешки пак се издъни. Подкрепил закон, за да покаже колко е лош"}
{"url": "http://epicenter.bg/article/Dots--Daniela-Bobeva--Pravitelstvoto-poema-tezhki-angazhimenti-za-evrozonata--Tova-e-hubava-novina/159122/2/0", "text": "„Кой ви каза, че сме получили „да” за еврозоната? Първо - ние не сме кандидатствали, а сме казали, че ще кандидатстваме през юли 2019 г. Второ, еврогрупата ни отговаря, че „ние приветстваме намеренията на България да прави реформи, за да се присъедини успешно към валутния механизъм”. Това каза доц. Даниела Бобева в „Денят започва” по БНТ. Темата за присъединяването на България към банковия съюз, т. нар чакалня и еврозоната коментира и икономистът Лъчезар Богданов. , освен тези шест ангажимента за реформи, които са в писмото на финансовия министър и управителя на БНБ до еврогрупата. Добавят се и елементи, които са необходими да бъдат изпълнени, за да се присъединим към валутния механизъм. Две са важните неща:   Прибавени са и две клишета: пране на пари, при положение, че ние нямаме проблеми с този въпрос вече няколко години, и организирана престъпност”, каза доц. Бобева. Тя обобщи: „Поставени са тежки условия, които българската страна се е съгласила да изпълни в следващата година.”  Как се мери корупцията, например? Винаги могат да ни кажат, че не ги изпълняваме. Правилно българската страна е поискала писмени правила за присъединяване към валутния механизъм. За съжаление, в отговора не се поема такъв ангажимент”, коментира доц. Бобева.   Според Лъчезар Богданов „ако българското правителство изпълни тези ангажименти, би било странно да се поставят нови критерии”.   Това дава още един аргумент за това, че в България има стабилна финансова система. Това вдига доверието към страната”, подчерта икономистът.   „Целият финансов сектор ще бъде подложен на нов стрес тест, а ние повече се нуждаем от спокойствие. Тоест, ние се хвърляме в една неясна процедура. Не е ясно по каква процедура ЕЦБ ще прави оценка на качеството на активите на банките, при положение че през 2016-а това беше по тяхна методология. Но  , коментира доц. Бобева.  , каза още доц. Бобева по отношение на поетите от България ангажименти.  Двамата коментираха и въпроса за рисковете от бъдещето присъединяване към еврозоната.  Лъчезар Богданов: „Най-големият риск за България идва от самата еврозона. За България няма риск, свързан с валутния курс, тъй като сме във валутен борд. Проблем е какво ще се случи в еврозоната. Макрон направи един подобен коментар. Той каза, перефразирам: Дайте да видим каква ще е Европа и каква ще е еврозоната.”  Богданов подчерта че  ”   Даниела Бобева:    „С решението си от вчера еврогрупата прави все по-непривлекателно присъединяването на нови членове. Прави непривлекателно и членството в банковия съюз. Очевидно Макрон е прав -  искат да си оправят къщата отвътре и ще ни държат на прага”, обобщи тя.  ", "date": "2018.07.13", "title": "Доц. Даниела Бобева: Правителството поема тежки ангажименти за еврозоната. Това е хубава новина"}
{"url": "http://epicenter.bg/article/Spasiha-oshte-edin-belgiyski-skaut-v-Rila/159125/2/0", "text": "Успешно е приключила акцията по спасяване на 17-годишния белгийски скаут в Рила. Това съобщиха от ПСС- Благоевград, предаде радио „Фокус“.   Акцията е приключила снощи към 23.00 часа, като в нея са се включили осем спасители. Пострадалият е в добро състояние, след като получи хипертонична криза.   Вчера планински спасители от Благоевград започнаха тежка операция по спасяването на 17-годишен белгийски скаут в Рила. Група от 27 души на възраст 17-18 години са се движили по маршрута от Рилския манастир до Рилски езера. Групата се е състояла от 6 лидери и 21 скаути. При изкачването си на 900 м над Рилския манастир един от скаутите е получил хипертонична криза. Групата не е същата, която изостави 18-годишно момче, на 8 срещу 9 юли при Додов връх. В момента на територията на страната ни има над 15 скаутски групи от Белгия.  ", "date": "2018.07.13", "title": "Спасиха още един белгийски скаут в Рила"}
{"url": "http://epicenter.bg/article/Elena-Yoncheva--Sled-balgarskoto-predsedatelstvo--Evropa-veche-ne-e-na-dve--a-na-mnogo-skorosti-/159128/2/0", "text": "След българското председателство, Европа вече не е на две, а на много скорости. Това заяви говорителят на ПГ на „БСП за България“ Елена Йончева в сутрешния блок на Нова телевизия, съобщиха от пресцентъра на БСП. Според нея след председателството България няма шанс както за развитие на регионите, така и за какъвто и да е просперитет.  „Социалната ножица се разтваря според всички статистики, включително и според последния доклад на Световната банка. Българите стават все по-бедни“, каза още тя. Йончева обясни, че успехът на едно председателство се изразява не само в организиране на събития, но и в изготвянето на политики.  „Българското европредседателство е ротационно – това е наше задължение. Първо трябва да се отдаде заслуженото - бяха положени огромни усилия от българската администрация, министерствата, дипломати, полиция и охранители. Това е огромен труд, който е положен и е успешен“, допълни Йончева.  Тя припомни, че до последно имаше проблеми - дали НДК ще бъде готово и дали са сложени плочките.  „Но трябва да се попита и какво точно е постигнато след председателството – с какво животът на българина може да стане по-добър“, каза още народният представител. По нейните думи българинът става все по-голям скептик, все повече се говори, че в България няма демокрация, защото приемаме тоталитарното еднолично управление като демокрация.  „Съгласна съм, че темата за Западните Балкани трябваше да бъде поставена и реанимирана след гръцкото председателство, което прие Солунската декларация през 2003 г. Но Софийската декларация е отстъпление от Солунската и то по много точки“, категорична е тя. Според нея Софийската декларация говори общо за европейска перспектива, докато Солунската – за европейско членство.  „Поставени са нови условия на страните от Западните Балкани – за преодоляване на териториалните спорове, организирана престъпност. Друг важен момент – няма финансов ангажимент нито в тази декларация, нито в бюджета на ЕС за разширяване на ЕС“, обясни народният представител. Тя уточни, че в Софийската декларация има едно приложение – Софийски дневен ред, където се казва, че всички тези проекти, за които искаме да бъдат отпуснати средства, са с нулев статут. „Това означава, че нито са предвидени такива средства, нито има конкретен ангажимент“, допълни тя.  Елена Йончева подчерта, че когато се говори за успехите, трябва да се коментира и животът на хората.  „Какво се случва със земеделските производители – Латвия, Литва и Естония получиха 12% субсидии повече, а българските производители с 1% по-малко. А по принцип, субсидиите за нашите земеделски производители са по-малко от средните за Европа. Не се дава шанс за развитие на селските региони“, каза още тя.  Йончева коментира и сферата на отбраната, където вече 9 държави изграждат собствени сили и организация.  Тя припомни и изказване на хърватския премиер в Брюксел, който казва, че ситуацията на българо-турската граница продължава да бъде критична.  „Борисов казва след среща с г-жа Меркел, че сме пропуснали 60 000 мигранти за последните няколко години, включително и последната една година. Да припомня и думите на г-н Каракачанов, който говори за 45 000 мигранти, които могат да ни върнат. Камерите на българо-турската граница все още не работят, освен разположените близо до КПП-тата. Това е причината правителството да опитва да спре всички, които искат да направят журналистическо разследване по границата“, заяви Елена Йончева.  ", "date": "2018.07.13", "title": "Елена Йончева: След българското председателство, Европа вече не е на две, а на много скорости "}
{"url": "http://epicenter.bg/article/Volen-Siderov--Predsedatelstvoto-e-protsedura--to-ne-e-prikazka-s-hepiend-/159130/2/0", "text": "Президентът Румен Радев трябваше да бъде в парламента за отчета на Евпропредседателството. Това каза от парламентарната трибуна председателят на ПГ на „Обединени патриоти“ Волен Сидеров по време на дебатите по отчета на премиера Бойко Борисов за Европредседателството, предаде репортер на Агенция „Фокус“. „Щях да кажа г-н президент, но столът зад мен е празен\", каза Сидеров в началото на своето изявление, обръщайки се към всички присъстващи в залата. Според него това не е държавническо, независимо от отношенията.  „Смятам, че сме излезли от тресавището на българския мазохизъм. Нашето Председателство е процедура. То не е приказка с happу еnd“, каза Сидеров. По думите му, когато си председател на Съвета на ЕС, не може да поставяш интереси в твоя изгода и в изгода на твоята държава.  „Това Председателство ще покаже на Европа и на света, че тези партии, които бяха наричани несистемни, извън системата, неприемливи, които бяха нападани, ще бъдат приети от Европа и ще се види, че в момента управляващата коалиция ГЕРБ – „Обединени патриоти“ не само работи, но и показва европейско поведение“, допълни Сидеров.  \"Българският глас се чу по време на европредседателството. Имам предвид, че за първи път българското правителство посочи интереса на България и каза, че той е над нашето партньорство. Имам предвид темата за миграцията, ролята на България и отношението към България, което много пъти от страна на големите държави в Европа е било пренебрежително“, каза председателят на ПГ на „Обединени патриоти“ и допълни, че идеята на България по темата е продължена и по време на Австрийското председателство.  Във връзка с критиките на лидера на БСП Корнелия Нинова за неразбирателство сред управляващите и несигурност, Волен Сидеров заяви, че коалиционните партньори в „Обединени патриоти“ са си разменили реплики едва след края на Председателството.  „Изчакахме. По време на Председателството националистите се оказаха по-добрите европейци, няма да казвам от кого“, допълни Сидеров.  ", "date": "2018.07.13", "title": "Волен Сидеров: Председателството е процедура, то не е приказка с хепиенд "}
{"url": "http://epicenter.bg/article/Mustafa-Karadaya--Po-vreme-na-Predsedatelstvoto-voynata-mezhdu-institutsiite-poluchi-nov-impuls-/159132/2/0", "text": "По време на Председателството войната между институциите получи нов импулс. Разделението и противопоставянето в обществото - също. Това каза председателят на ПГ на ДПС Мустафа Карадайъ след представянето на доклада за Председателството от премиера Бойко Борисов, предаде репортер на Агенция „Фокус“.  „Омразата и ксенофобията достигнаха поредния връх. Демонстрира се отстъпление от евроатлантическата ориентация на страната“, обяви той. „Председателството е на България, а не на управляващата партия. Ние сме опозиционна партия на това управление, но не на Председателството“, заяви Карадайъ.  „Председателството беше първото за България и беше важно за нас като държава да се видим като отговорен посредник за изпълнение на задачите, планиране и ръководене на заседанията на съвета“, коментира той.  „По-същественото беше да видим как изпълняваме функцията по насочване на работата на Съвета по законодателството“, уточни лидерът на ДПС.  „Гражданите на ЕС, включително и българските, очакват конкретни решения на конкретни проблеми“, обяви той.  „Всички искаме да видим, че ЕС се грижи за общата ни сигурност, просперитет и развитие“, каза още Мустафа Карадайъ.  От 1 година правителството се фокусира върху Председателството и загърби вътрешните проблеми, коментира още Карадайъ.  „Сега е време за работа, работа и пак работа“, коментира той. „Всичко, което се посочва като условие на трайно утвърждаване на мира в региона и възможност за просперитет, е време да се прилага вътре в страната“, призова Карадайъ.  „Председателството декларира, че ще работи за функционално единство между ЕС и институциите, но като че ли се забрави, че България е част от ЕС“, посочи лидерът на ДПС.  „Да спрем с двойните стандарти, с популизмите и национализмите. Да провеждаме отговорна държавна политика“, посочи Мустафа Карадайъ. „Да се противопоставим на омразата, агресията, ксенофобията, на радикализмите и национализмите. Демокрацията няма алтернатива“, каза още той.  ", "date": "2018.07.13", "title": "Мустафа Карадайъ: По време на Председателството войната между институциите получи нов импулс "}
{"url": "http://epicenter.bg/article/Tsvetanov-uchastva-v-8-ta-Transatlanticheska-konferentsiya-na-mozachnite-trastove-vav-Vashington-/159133/2/0", "text": "Председателят на ПГ на ГЕРБ и заместник-председател на партията Цветан Цветанов взе участие в осмата Трансатлантическа конференция на мозъчните тръстове, която се проведе във Вашингтон, съобщиха от пресцентъра на ГЕРБ. Организатори на форума са Международният републикански институт, институтът \"Хъдсън\" от Вашингтон и Центърът за европейски изследвания \"Вилфред Мартенс\".  Дневният ред на конференцията беше подчинен на срещата на НАТО в Брюксел и произтичащите от нея перспективи пред трансатлантическото сътрудничество. По време на панелната дискусия, в която участваха експерти от САЩ и Европа, бяха изведени основните елементи на съвременната среда за сигурност, като бе отчетено, че след приключването на Студената война заплахите към държавите-членки на НАТО не са изчезнали, а само са променени по характер.  В рамките на Трансатлантическата конференция на мозъчните тръстове бе отбелязано още, че откритите военни заплахи все още са налице, но те са допълнени от асиметрични заплахи. Тероризмът и насилственият екстремизъм са запазили своите нива на присъствие, а в някои случаи дори са се увеличили, но НАТО има уникалната роля да предпазва демократичния свят от тези заплахи, утвърждавайки се като балансиращ фактор за сигурността на Европа и света.  Председателят на Комисията по вътрешна сигурност и обществен ред и председател на ПГ на ГЕРБ Цветан Цветанов се срещна в Държавния департамент на САЩ във Вашингтон със зам.-помощник държавния секретар на САЩ по въпросите на наркотиците и правоохраната Брук Дарби, която през по-голяма част от професионалното си развитие е работила в областта на противодействието на наркотиците и организираната престъпност и налагане върховенството на закона.  В рамките на разговора Цветан Цветанов запозна американската страна с вече приключилото Българско председателство на Съвета на ЕС, чийто основен приоритет беше очертаването на ясна европейска перспектива пред страните от Западните Балкани.  Двете страни се обединиха около мнението, че европейското бъдеще за страните от района няма алтернатива. Беше изразено задоволство, че сред приоритетите на Австрийското председателство също присъства темата за Западните Балкани, като по този начин се осигурява политическа приемственост.  Цветан Цветанов благодари на Брук Дарби за изваждането на България от негативната \"Втора група - специално наблюдение\" в Доклада по трафика на хора за 2018 г., подчертавайки че това е признание за усилията на правителството на премиера Бойко Борисов в тази област.  За съжаление, през 2013-2014 г. нашата страна е попаднала в негативния списък поради неадекватна правоохранителна реформа на тогавашното правителство, закривайки ГДБОП и изпращайки служителите й в други структури от правоохранителната рамка. Това довежда до тежки организационни и правно-нормативни проблеми, което не остава незабелязано и неотчетено в годишните доклади на Държавния департамент за 2014 и 2015 г. Именно тогава България е преместена в по-ниската група от държави.  В хода на срещата американската страна изрази положително мнение и подкрепа за новосформираната Комисия за противодействие на корупцията и за отнемане на незаконно придобитото имущество (КПКОНПИ), като бе отбелязано, че това е стъпка е правилна посока, която ще доведе до засилване върховенството на закона. От българска страна беше изразено съгласие с това становище, както и беше изразено желание за подпомагане подобряването на административния капацитет. Беше обсъдена възможността от провеждането на широкообхватно специализирано обучение на представители на правоохранителните служби, прокуратурата и съдебните власти по противодействие и разследване на конкретни по вид и характер престъпления.  И двете страни се обединиха около мнението, че е изключително важно разследващите и съдебните органи да имат специфични професионални познания с оглед по-успешното противодействие на даден вид престъпление. Това виждане беше доразвито с идея за евентуално съвместно обучение в България на служители от съседни страни, посредством което да се повишава експертният капацитет, както и да се създават хоризонтални професионални отношения на сътрудничество.  От Държавния департамент бяха изразени благодарности към Цветан Цветанов за отличните нива на сътрудничество с България през годините. От своя страна Цветанов посочи, че това сътрудничество е доказано многократно през годините, понякога и при много тежки ситуации като терористичния атентат в Бургас през 2012 г.  Цветан Цветанов и Брук Дарби споделиха увереността си, че двустранното сътрудничество ще продължи да се развива в положителна и възходяща насока. Беше изразено желание за поддържане на редовен контакт с цел по-добра взаимна информираност.  ", "date": "2018.07.13", "title": "Цветанов участва в 8-та Трансатлантическа конференция на мозъчните тръстове във Вашингтон "}
{"url": "http://epicenter.bg/article/NOI-prashta-pisma-na-badeshti-pensioneri/159137/2/0", "text": "Националният осигурителен институт (НОИ) ще изпрати 81052 персонални уведомителни писма до всички осигурени лица, които през 2019 г. навършват изискуемата от Кодекса за социално осигуряване (КСО) възраст за пенсиониране и на които не е отпусната пенсия за осигурителен стаж и възраст при условията на ранно пенсиониране. Освен информация за осигурителните им права, в писмата са посочени и документите, които всеки следва да представи заедно със заявлението за отпускане на пенсия. Това съобщиха от пресцентъра на НОИ.   Такава кампания НОИ прави за втора поредна година – през 2017 г. лични писма получиха 82 782 души. Целта на уведомяването е да бъде осигурено достатъчно време на бъдещите пенсионери да се погрижат за набавянето и оформянето на всички необходими документи във връзка с излизането им в пенсия. Това не само осигурява спокойствие на лицата при подготовката на пенсионирането, но и оптимизира самото пенсионно производство.   . Правото на пенсия се придобива при наличие на 35 години и 8 месеца осигурителен стаж за жените и 38 години и 8 месеца осигурителен стаж за мъжете. Необходимо е обаче и двете изисквания (за навършена възраст и за придобит осигурителен стаж) да са изпълнени едновременно.   . Такъв код те могат да получат във всяко териториално поделение на институцията. ПИК предоставя лесен и удобен начин за ползване на редица електронни и административни услуги през интернет страницата на НОИ, както и позволява на потребителите да проследят осигурителната си история в Регистъра на осигурените лица.  ", "date": "2018.07.13", "title": "НОИ праща 81052 писма на бъдещи пенсионери"}
{"url": "http://epicenter.bg/article/Donald-Tramp--Da-se-razbirame-s-Rusiya-e-dobro-neshto-/159119/7/0", "text": "Президентът на САЩ Доналд Тръмп заяви в четвъртък, че ще поддържа добри отношения с Русия, въпреки обвиненията на Великобритания, че тя е отровила хора на британска земя, предава Sputnik, позовавайки се на интервюто му за вестник „The Sun“.   Запитан дали предполагаемата химическа атака в Солзбъри го е накарал да преосмисли предстоящата си среща с руския президент Владимир Путин, Тръмп заяви, „Да се разбираме с Русия е добро нещо“.   Американският държавен глава е на посещение във Великобритания през тази седмица. На 16 юли той ще лети за Хелзинки, където ще проведе първата си двустранна среща на върха с Владимир Путин.  ", "date": "2018.07.13", "title": "Доналд Тръмп: Да се разбираме с Русия е добро нещо!"}
{"url": "http://epicenter.bg/article/Tramp-i-bozhestvenata-Melaniya-na-gala-vecherya-v-dvoretsa-Blenam-/159124/7/0", "text": "Американският президент  пристигнаха след кратко пътуване с хеликоптер в двореца Бленъм за   в първия ден от визитата на Тръмп във Великобритания, предадоха световните агенции, цитирани от Дарик.   , бяха посрещнати от британския премиер Тереза Мей и съпруга й Филип. На церемонията по посрещането Тръмп и съпругата му се насладиха на музиката на голям британски военен оркестър. Сред изпълненията му беше и изпълнение с гайди на химна \"Amazing Grace\".   В реч пред гостите на вечерята Тереза Мей изтъкна, че британски компании са създали стотици хиляди работни места и  . , заяви тя. \"Това е също възможност да премахнем бюрократичните бариери, които пречат на плановете на бизнес лидерите от двете страни на Атлантика\", допълни тя. Мей припомни и, че Великобритания е най-големият инвеститор в САЩ. Британският премиер цитира Уинстън Чърчил.  , каза тя, използвайки думите на Чърчил. \"Сега за доброто и ползата на нашите народи, нека да работим заедно, за да изградим едно по-проспериращо бъдеще\", каза Мей на Тръмп.   На вечерята в двореца ", "date": "2018.07.13", "title": "Тереза Мей даде гала вечеря в двореца Бленъм в чест на Тръмп и Мелания (Снимки)"}
{"url": "http://epicenter.bg/article/Georgi-Pirinski--Nad-Balgariya-tegne-samnenieto-za-shireshta-se-koruptsiya-/159138/2/0", "text": "Над България тегне съмнение за ширеща се корупция - въпросът беше поставен при отчета на премиера Бойко Борисов в Страсбург. Това каза от трибуната на Народното събрание евродепутататът от Групата на прогресивния алианс на социалистите и демократите Георги Пирински по време на дебатите по отчета на премиера Бойко Борисов за Европредседателството предаде репортер на Агенция „Фокус“. По думите му този въпрос е свързан с политическата оценка на нашето Председателство.  Той обърна внимание, че в уводния текст на декларацията на парламента от 1 декември 2017 г. се заявява, че Народното събрание изразява своята увереност, че първото Българско председателство ни дава възможност да повлияем на дневния ред на ЕС в отговор на очакванията на гражданите за сигурност, солидарност, обединеност и социална справедливост.  „Тук, струва ми се, е и основната слабост, ако щете и пропуск, на тази възможност“, каза евродепутатът. Според него Председателството е пропуснало възможността да постави въпроса как се преодоляват разломите, социалната несправедливост и гарантирането на сигурността на Съюза и на неговото бъдеще.  По думите му изразите на признателност от страна на европейските му колеги са били смесени и с израз на известна почуда как така от българска страна българско председателство е с такава впечатляваща компетентност.  „Защо е това учудване? Достатъчна ли е статистиката за закрити досиета и за една положителна оценка. Истината е, че образът на България съвсем не е позитивен в ЕП. Тегне съмнението за ширеща се корупция, неефективност на държавните институции“, поясни Пирински.  ", "date": "2018.07.13", "title": "Георги Пирински: Над България тегне съмнението за ширеща се корупция "}
{"url": "http://epicenter.bg/article/Nedzhmi-Ali--ES-se-nuzhdae-ot-Strategiya-2030/159140/2/0", "text": "На 11 юли 2018 г. по време на заседание на Комисията по бюджетен контрол в Европейския парламент в Брюксел бе разгледан анализ на Европейската сметна палата (ЕСП), в който бе представена позицията на тази институция по отношение на предложението на Европейската комисия за следващата Многогодишна финансова рамка. По време на дискусията по темата евродепутатът от АЛДЕ Неджми Али направи следното изказване:   Преди всичко искам да благодаря на г-н Грегор от ЕСП за представянето на този широкообхватен и добре оформен документ, който подробно разглежда приходната и разходната част на следващата Многогодишна финансова рамка (МФР), както и необходимостта от съвместимост с параметрите на настоящата. Сравнителните графики в презентацията са много полезни за разбирането на логиката и обхвата на промените, предвидени във финансирането на различни области в рамките на следващия програмен цикъл.   Въз основа на информацията от документа на Европейската сметна палата бих искал да бъдат изяснени по-подробно два момента: Първият от тях е свързан с необходимостта от всеобхватна стратегия на ЕС, която да включва всички международни ангажименти и регламенти, както и да заложи набор от стратегически цели, които следва да бъдат постигнати в един по-далечен времеви хоризонт. Това би могло да бъде оформено като формална Стратегия 2030, която трябва да стане водеща за всичките дейности по подготовка на  програмите. Каква е мнението ви за осъществимостта на това начинание?   Вторият се отнася до установяването на мандати за публичен одит за всички органи, свързани с ЕС. Предвид липсата на възможност за одит на някои органи на ЕС, както и на органи, създадени чрез споразумения извън правния ред на ЕС, можете ли да представите вашето виждане какви проблеми могат да се появят по отношение на интегритета на Съюза?", "date": "2018.07.13", "title": "Неджми Али: ЕС се нуждае от Стратегия 2030"}
{"url": "http://epicenter.bg/article/zh/159142/10/99", "text": "Хърватският президент Колинда Грабар-Китарович се сдоби с популярност наскоро, след като предполагаеми нейни снимки по бански изплуваха на повърхността в интернет. Но за съжаление на всички нови фенове на президента в Twitter, снимките се оказаха стари папарашки фотоси на американската актриса, танцьорка, гламур модел и уеб личност Коко Остин от пътуване до Маями през 2009 година със съпруга й рапъра Ice-T.   Недоразумението започва в Twitter, когато потребител публикува снимките на 36-годишната Остин с надпис „хърватският президент, внимание…“ Скоро се намесват и други потребители, шегувайки се, че незабавно тръгват към Хърватия, за да се срещнат с Грабар-Китарович.   Два новинарски сайта в Южна Африка и Филипините, разпространяват погрешната информация заедно със снимките, твърдейки, че те са на Грабар-Китарович. Малко след това грешката е коригирана.   Нито Грабар-Китарович, нито Остин коментираха объркването в социалните медии. Самата Грабар-Китарович, обаче, по нищо не отстъпва на прелестите на двойничката си. Преди време неин кадър също предизвика десетки хвалебствия.   Източник: БЛИЦ", "date": "2018.07.13", "title": "Снимките по бански на хърватския президент се оказаха папарашки фотоси на американска танцьорка"}
{"url": "http://epicenter.bg/article/melasniya/159136/10/84", "text": "Американският президент Доналд Тръмп и съпругата му Мелания пристигнаха в Лондон за неколкодневна официана визита. Първото семейство на САЩ бе посрещнато в двореца Бленъм на гала вечеря, дадена в тяхна чест от британския премиер Тереза Мей.    Тя бе облечена в ослепителна рокля в актуалния за сезона яркожълт цвят. Моделът е от пролетно-лятната колекция на Дж. Мендел. Стойността му възлиза на 5 000 британски лири. Мелания бе съчетала тоалета си с чифт жълти обувки на висок ток с остър връх.   Дрехата напомня на   Естествено акцентът е върху ефирните ръкави, падащи свободно по продължението на роклята чак до земята. Кройката е изчистена, като единствените орнаменти са две по две, преплитащи се ивици в горната част и в талията.   с подобен тоалет. Роклята, решена в небесносин нюанс, бе дело на Катрин Уолкър, една от любимките на Даяна. Моделът придаваше на принцесата финес и елегатност. А детайлът, имитиращ шал около врата, допълваше модерното й излъчване. Снахата на кралицата бе допълнила визията си с островърхи обувки в цвят, един нюанс по-тъмен от дрехата си.    През лятото на 1987 г. лейди Ди вече бе наложила името си, а неповторимият ѝ вкус отдавна я бе превърнал в модна икона. Въпреки това   Тоалетът   носени от британската принцеса през целия й живот.    Днес, 20 години след автомобилната катастрофа и кончината на Даяна, вечерните рокли на кралската особа получават заслужено специално внимание. През 90-те години много от тях бяха продадени на търг за колосални суми. Сред моделите бе и синята рокля от Кан, която бе оценена като една от най-стилната в нейната колекция.  ", "date": "2018.07.13", "title": "Мелания почете Даяна, копира уникална рокля на принцесата от Кан 1987 г. (Снимки)"}
{"url": "http://epicenter.bg/article/Grisho-i-Nikol-sa-se-razdelili-/159154/10/100", "text": "Възможно е първата ни ракета Григор Димитров и Никол Шерцингер да са се разделили след 2-годишна връзка, пише сайта Celebrity Insider, цитира в. \"България днес\".   40-годишната певица сама захранва слуховете чрез социалните мрежи, като публикува мистериозни цитати. На 9 юли тя написа в Instagram: \"Аз съм любов. Аз си заслужавам. Аз съм изобилна. Аз съм обичана. Аз съм магия. Аз имам значение\".    На следващия ден тя е публикувала цитат от библията: \"Обичах те и в най-тъмните ти моменти\".   Източник на Celebrity Insider е потвърдил, че двамата обмислят раздяла, но засега това не е потвърдено от представители на двойката.   Певицата и тенисистът не говорят много за връзката си. В интервю за изданието \"Мистър Портър\" миналия месец, Димитров каза, че той и Никол винаги се опитват да балансират натоварения си график. Той разказва, че това никога не е било лесно и е обяснил, че е по-лесно за нея да ходи на местата, където той тренира, но той няма възможност да я посещава.", "date": "2018.07.13", "title": "Гришо и Никол са се разделили?"}
{"url": "http://epicenter.bg/article/-Igrivata-Melaniya-obleche-toalet-na-Viktoriya-Bekam--Snimki-/159176/10/84", "text": "Мелания Тръмп показа игривата си страна и игра боулс по време на визитата си в Кралската болница в Челси.   Първата дама на САЩ бе избрала изящен тоалет на Виктория Бекъм, чиято кройка подчертаваше хубавата фигура на бившия модел. Дизайнът на тоалета бе от неправилни райета в различни цветове - тъмносиньо, оранжево, бордо и шампанско. Роклята бе с кръгло деколте по врата и без ръкави, а от талията надолу се спускаше като камбана. Ансабълът бе завършен с бежови лачени обувки на висок ток, пише Дир.бг   Мелания изглеждаше в чудесно настроение и се включи за една бърза игра на боулс (британска игра с топки, чиято разновидност е петанк) с учениците от пансиона Челси.", "date": "2018.07.13", "title": "Мелания облече тоалет на Виктория Бекъм в Лондон (Снимки)"}
{"url": "http://epicenter.bg/article/Kakvo-mozhe-i-kakvo-ne-mozhe-da-pravi-Tramp-pri-sreshtata-si-s-kralitsata-/159180/10/99", "text": "Щатският президент Доналд Тръмп в момента е на 4-дневно посещение във Великобритания. Плановете по време на визитата включват вечеря с около 100 бизнес лидери, военна демонстрация и чай с кралица Елизабет Втора в Уиндзорския замък.   Наскоро Тръмп призна, че се възхищава на кралицата и че през годините тя не е допуснала нито една грешка. Е, не така стоят нещата с Тръмп, който по време на срещата си с нейно величество може да допусне не една и две грешки.   Пред ITV News бившият кралски иконом Гранд Харолд посочва какво точно президентът не трябва да забравя за срещата си с нейно величество.   „Винаги казвам на хората, че при срещите с хора от кралското семейство можете да гледате, но не и да пипате\", споделя той. Тръмп е известен със своето ръкостискане, но когато срещне Елизабет II, трябва да следва протокола, а според него първо кралицата трябва да предложи ръката си за поздрав. Също така ръкостискането не трябва да е много силно.   Тръмп също така трябва да има предвид, че кралицата трябва да води. Ако двамата ходят един до друг или направят кратка разходка, Тръмп трябва да има предвид, че Елизабет II трябва да е леко пред него, а не до него. По време на срещата на НАТО Тръмп наруши дипломатическия протокол, като се обърнал към германския канцлер Ангела Меркел на малко име. Той заяви: „Ангела, необходимо е да направиш нещо по въпроса.“ Това поведение е недопустимо с кралицата, споделя Харолд.   „Когато се срещаш с нея за първи път, правилно е да кажете „ваше величество“, след това и мадам. При приключване на срещата и край на разговора също е правилно да се каже „ваше величество“.   „Доналд Тръмп не трябва да сяда... докато кралицата не седне“, казва още бившият иконом. Когато Елизабет II седне, тя ще предложи на Тръмп и той да направи същото, което е знак че и той може да се разположи на предложения му стол.   След като официалните разговори приключат, Тръмп трябва внимателно да наблюдава кога кралицата се изправя, за да направи и той същото по същото време.   По време на визитата си в двореца Доналд и Мелания Тръмп ще пият чай с бисквитки с Елизабет II и също трябва стриктно да спазват протокола. „Той трябва да знае, че въпреки че той е президентът, членовете на кралското семейство първи трябва да започнат да се хранят, затова Тръмп трябва да изчака, докато кралицата не започне своята следобедна закуска.\"   Когато кралицата приключи, това е знак за всички, че хапването вече е завършило.   Да се надяваме, че президентът не очаква някое много важно обаждане по време на срещата, защото телефоните са строго забранени.  Кралица Елизабет II, както и всички членове на кралското семейство, са политически неутрални, ето защо Тръмп трябва да избягва всякакви политически теми по време на разговора им.   Доналд и Мелания не са длъжни да се поклонят пред Елизабет II, тъй като не са британски поданици. Но ако го направят, трябва да е по правилния начин.   Поклонът следва да се направи от врата и при това нежно, а не от кръста, съветва Харолд. Ако първата дама реши да го стори, то тя трябва да постави десния си крак зад левия.    Източник: Профит.бг", "date": "2018.07.13", "title": "Какво може и какво не може да прави Тръмп при срещата си с кралицата?"}
{"url": "http://epicenter.bg/article/Melaniya-Tramp/159149/10/84", "text": "Доналд Тръмп и съпругата му Мелания се срещнаха с кралица Елизабет Втора в рамките официалното си посещение във Великобритания. Това се случи на втория ден от визитата им, на днешния петък 13-ти.   Така Тръмп стана  , с когото британският монарх се е срещала през 66-годишното си управление.    Аудиенциите при кралицата са израз на висока чест. Право на специалните срещи получават само изтъкнати общественици. Фактът, че Елизабет Втора прие първото семейство на САЩ на фона на протестите относно политиката на президента на територията на Острова несъмнено се тълкува като добър знак. При това не всеки държавен глава с визита в Лондон получава привилегията да се срещне с Нейно Величество.    Английският кралски протокол с сред най-строгите в света. От изключителна важност е езикът на тялото и цялостната визия.    Всеизвестен факт е, че Елизабет предпочита ярки цветове и често залага на тях, включително приемайки световни лидери.   Това пролича и при днешната среща със семейство Тръмп.   Под връхната дреха се подаваше цветна рокля с флорален мотив. Елизабет Втора бе добавила и любимия си аксесоар - брошка с перли. Кралицата носеше и широкопола шапка с пищна пандела, решена в цвета на мантото й.   По принцип   трябва да носят черен или тъмносин костюм с бяла риза и черна въртовръзка. Това се счита за най-официалното дневно облекло.    Според официалния протокол   пък трябва да носят рокля със задължителна дължина до средата на коляното. Освен това е добре толетът да е едноцветен, като предпочитани нюанси са черно, сиво, тъмносиньо, кафяво, бежово. Недопустими са ярките светли тонове. Каквато и да е показност е излишна – не се допускат голи рамене, дълбоко деколте и прозрачни материи. Не се изполват кадифени тъкани, тафта, дантела или блестящи орнаменти. Освен това е добре облеклото да не е плътно прилепнало към фигурата на дамата. Задължителен елемент са телесните чорапи или чорапогащник, дори и в летните месеци.   Косата на дамата завършва цялостната й визия. За официални поводи препоръчителна е прическа на кок, но позволено е и свободното й движение с леки къдрици в краищата.   Наложилата се като модна икона първа дама бе заложила на стилен кремав костюм на Диор. Дрехата се отлипаваше с задигната V-образна яка. Сакото пък акцентираше на тънък черен колан с висока талия. Полата на Мелания бе тип молив с дължина малко под коляното. Тя бе допълнила визията си с чифт обувки на Кристиан Лабутен с червена подчетка, запазената марка на дизайнера.   Първата дама бе прибрала косата си в свободен кок, следвайки протоколните норми.    Подобна чест се полага на всички държавни глави, посетили двореца.  ", "date": "2018.07.13", "title": "Мелания пи чай с кралицата в костюм на Диор, Елизабет II избра любимите си ярки тонове"}
{"url": "http://epicenter.bg/article/Potomka-na-Yovkov-razkazva-za-Angola-i-Yuzhna-Afrika/159189/10/0", "text": "В Покана за пътуване има моменти, когато наистина съжалявам, че не можете да видите събеседниците ми, защото Йова Станкова е много красива. Е, сайтът на БНР ще поправи тази несправедливост и ако съм събудила любопитството ви, там ще откриете снимката й.   Гостенката ми, обаче, може да се похвали не само с външен вид. Тя е израснала в Ангола, учила в Германия, живяла в Южна Африка, а сега се приспособява към италианските нрави край езерото Гарда. При тази географски пъстра биография не е чудно, че Йова говори английски, руски, френски, немски и напредва с италианския. Тя направи впечатление още с дебютния си роман „Галерия от светове” и се надява да е наследила частица от таланта на писателя Йордан Йовков, чиято потомка е. Но в Покана за пътуване тя разказва за странстванията си по света.   Никога не съм си представяла, че ще опитам някога прабългарското питие кумис. При това като го наливам в дървена гаванка с черпак  в… ресторанта на петзвезден хотел. Но за моите приключения – след малко. Теодор Борисов и редовната си родолюбива рубрика „50 места от българската история отвъд България” отвежда до гроба на Хан Кубрат.   Чували сме, че Ливан е бил Швейцария на Близкия Изток. Местните показват патриотизъм като се кълнат, че красивата им страна е напълно безопасна и в столицата Бейрут се стреля само в определени дни от седмицата и то в отделни квартали. Щом кажете на близките си ,че мечтаете да посетите Ливан, лицата им мигом добиват угрижен, дори панически вид.   Наистина ли е толкова страшно и защо си струва да се посети държавата на чиито герб има кедър, а президентът по конституция трябва да е християнин, запитахме Анелия Талиб.   При разговора с нея си припомних, че кедърът е символ на Ливан, а ние го свързваме главно със скъпите му за българите, но много вкусни ядки. Възможно ли е идеята за една столица да бъде нарисувана върху салфетка  и насред степите да озовеш в Париж, Виена и Барселона? О, да! Видях го с очите си в Казахстан. Там където опитах прабългарския кумис.   Извадих късмета да попадна в казахстанската столица по време на празниците за 20-ата й годишнина. Онази салфетка, върху която президентът Нурсултан Назърбаев е нахвърлил плана на бъдещия град днес се пази в музея, а цяла плеяда световни архитекти са вложили таланта си в превръщането на малкия районен център Целиноград в Астана, което на казахски означава просто столица.  Затова когато чуете „стария град” не си мислете, че ще видите сгради от времето когато тук е  била крепостта Ак Мола, разположена на Пътя на коприната. Класическите блокове –хрушчовки днес са облагородени със стенописи и кахлени декорации, а населението от един милион души се шири на 700 кв.км. Всъщност, безкрайната степ наоколо била един от аргументите столицата да се премести от Алмати – за да има накъде да се разраства.   Друг довод е разположението на Астана – точно в центъра на Казахстан, чиято територия е половината от площта на целия Европейски съюз.  Средната възраст на жителите е 23 години. За младите семейства правителството строи евтини жилища като за старт в живота. Обемът на инвестициите в столицата е нараснал 30 пъти, а брутният регионален продукт - 90. Но когато преди да тръгна към Астана ми казаха, че градът прилича на Дубай, ама с повече зеленина, хич не им хванах вяра.   Благодарение на природните богатства на Казахстан – нефт, газ и уран, Астана се е превърнала в еталон за модерна архитектура. Подобният на юрта мол „Хан Шатир” е построен от прочутия архитект Норман Фостър.  Търговският център разполога с динозавърски парк и плаж с пясък и вълни, на които може да се кара сърф.   Никой не минава през Астана без да се отбие във високата 150 метра кула Байтерек,  в превод от казахски - топола. Сградата е дело на Норман Фостер, също като и пирамидата на Двореца на мира и съгласието. В дизайна й е залегнала легендата за магичната птица на щастието Самрук, която поставя яйце в клоните на познатото от фолклора Дърво на живота. Кулата символизира традициите, втъкани в основата на казахстанската държава, както и стремежът към технологичен прогрес.   Златното кълбо на върха й тежи 300 тона. Отгоре можете да разгледате Астана докъдето ви поглед стига, а вътре да видите символите на 17 религии. Не бива да пропускате и задължителния ритуал – да поставите длан в отливка от ръката на президента Назърбаев и да си намислите нещо. Местните се кълнат, че всяко желание се сбъдва.   Най-големият ми журналистически късмет, обаче бе възможността да присъствам на световната премиера на тържествената ода „Искрящата Астана”.  Дори и без музиката, сградата на Държавния театър за опера и балет е архитектурна кантата.  Построена е за три години от специалисти от 33 страни -  албански зидари, френски интериорни дизайнери, италиански майстори по акустиката и германски инженери за сценичните машинарии. Резултатът  е един от най-уникалните театри в света и най-мащабният в Централна Азия. Отвън постройката силно напомня Болшой театър, а залата  - творчески прочит на Ла Скала. Само сцената е на площ 1500 квадратни метра, а целият театър с 60 гримьорни е над 3000. Фоайето е постлано с италиански мрамор,  тежкият 150 тона кристален полилей е от Бохемия. Всичко това е съчетано с типични казахски мотиви и 3Д стенописи.   Тук са гастролирали световни светила като Пласидо Доминго и Хосе Карерас, Анна Нетребко и Зубин Мета,  Елена Образцова и Валерий Гергиев.    ", "date": "2018.07.13", "title": "Потомка на Йовков разказва за Ангола и Южна Африка"}
{"url": "http://epicenter.bg/article/Nyama-futbolisti-s-polozhitelna-doping-proba-na-Mondiala-/159170/8/0", "text": "Нито една положителна допинг проба не е била установена преди и по време на Световното първенство по футбол в Русия, обявиха от ФИФА, предаде БГНЕС.  От Международната футболна централа разкриха, че преди старта на Мондиала са взети 2761 проби и още 626 по време на самия турнир и нито една от тях не е била положителна.  Преди старта Мондиала всеки един от участващите футболисти е бил тестван, без да бъде предварително предупреждаван за това.  Играчите са били проверявани също след края на двубоите, както и в дните, в които не са имали мач.  От ФИФА обявиха още, че всички събрани проби до момента ще бъдат запазени в следващите 10 години, за да могат, при необходимост, да бъдат тествани отново.  ", "date": "2018.07.13", "title": "Няма футболисти с положителна допинг проба на Мондиала "}
{"url": "http://epicenter.bg/article/Chudoto-ot-1994-g----kogato-Balgariya-nadvi-Germaniya-/159171/8/0", "text": "Каква сензация само: малка Хърватия победи Англия на Световното първенство в Русия. През 1994 година подобно чудо изживя и България, когато на първенството в САЩ Стоичков и компания надвиха германците, припомня Дарикнюз.  Да погледнем 24 години назад - през юли 1994 на Световното първенство в САЩ един срещу друг застанаха отборите на България и Германия, пише изданието \"Sportnews\" и припомня за четвъртфиналния мач, който влезе в историята като най-големия успех на българския футбол.    „Убийството на гиганта бе извършено на Джайънтс стейдиъм\" - така британският \"Индипендънт\" описа навремето сензацията, разиграла се в Ню Йорк. В този драматичен мач световните шампиони от Германия изненадващо бяха принудени да свият платна още на четвъртфинала на Световното първенство в САЩ. Така за първи път от 1978 година германските национали не успяха да стигнат до финала. Днес вече знаем, че подобна съдба ги сполетя и сега на Световното първенство в Русия.  Шок за едните, чудо за другите - до 1994 година България никога не беше печелила мач на Световно първенство, отбелязва германското издание и коментира: \"Именно това е най-невероятното - екзекуцията на германците бе извършена не от някой футболен гигант като Бразилия, Аржентина или Италия, а от аутсайдера България, която участваше на Световно първенство едва за шести път, а в САЩ постигна първата си победа на състезание от този ранг\".    72-те хиляди футболни фенове, събрали се на този горещ юлски ден на \"Джайънтс стейдиъм\", проследиха едно сравнително скучно първо полувреме, през което макар че показаха надмощие, германците не успяха да пробият българската защита, припомня изданието и продължава: \"През второто полувреме обаче нещата се промениха. След реализираната от Лотар Матеус дузпа всички вярваха, че митът за непобедимия тим на Германия ще се потвърди за пореден път. Но само в рамките на броени минути се случи нещо немислимо: с попадението на Стоичков в 75-ата минута и с последвалия само 180 секунди по-късно победен гол на Лечков българите изхвърлиха световните шампиони от първенството\", пише изданието и припомня, че победният ход на българските национали приключва три дни по-късно, когато на полуфинала България губи срещу Италия.  ", "date": "2018.07.13", "title": "Чудото от 1994 г. - когато България надви Германия "}
{"url": "http://epicenter.bg/article/Balgariya-zadmina-Rumaniya-v-ranglistata-na-UEFA-/159177/8/0", "text": "Трите победи на български отбори в евротурнирите дадоха незабавен ефект! Успехите на Лудогорец, ЦСКА и Славия вдигнаха националния ни коефициент в ранглистата на УЕФА за европейските футболни турнири, предаде Агенция \"Фокус\".  В резултат на това България задмина Румъния и вече е на 28-о място с актив от 14,250 точки срещу 13,825 за северните ни съседи. В тази квалификационна фаза на турнирите за всяка победа се дава 1 точка, а за равенство - 0,5. След това полученият актив се дели на бройката участващи отбори, за България той е 4.  Евентуални успехи и на реваншите след седмица могат да повишат още коефициента и поне да доближим Норвегия, която е на 27-та позиция с 15,075 точки. Още повече, че Лудогорец, ЦСКА и Славия показаха, че са по-стойностните отбори от своите съперници, а и Левски има да се отсрамва пред своите феновете за фиаското с 0:1 срещу Вадуц в Лихтенщайн.  Убедителен лидер в ранглистата на УЕФА за европейските клубни турнири продължава да бъде Испания (86,283 точки), следвана от Англия (65,105), Италия (64,368), Германия (58,998) и други.  ", "date": "2018.07.13", "title": "България задмина Румъния в ранглистата на УЕФА "}
{"url": "http://epicenter.bg/article/Tramp-e-netarpeliv-da-se-sreshtne-s-kralitsa-Elizabet-II--smyata-ya-za--strahotna-zhena-/159127/7/0", "text": "Проектът на   след Брекзит  . Това казва президентът на САЩ  в интервю за британския таблоид \"Сън\", предадоха световните агенции, цитирани от Дарик. \"Ако сключат такова споразумение, ние ще имаме вземане-даване с Европейския съюз вместо с Великобритания, това вероятно ще убие споразумението\", което Лондон така пламенно иска да сключи с Вашингтон, предупреждава Тръмп, цитиран от Франс прес. Плановете на Мей за Брекзит \" \"Е добре, аз мисля, че с , това не е сделката, която бе поставена на гласуване на референдума\", допълва Тръмп. \"Споделих с Тереза, която аз харесвам, споделих с нея моето виждане за онова, което да се направи и как да се преговаря. Бих казал, че тя направи противното. Това е ОК, тя трябва да преговаря по най-добрия начин, който тя знае, но това определено ще засегне търговската сделка със САЩ\", допълва Тръмп.   В интервюто Тръмп казва още, ч \"Не ги противопоставям един на друг.  . Мисля, че той има необходимите способности да успее\", казва Тръмп, цитиран от Ройтерс. Тръмп признава, ч  допълват Асошиейтед прес и ТАСС. Президентът заявява, че е много натъжен, че  . \"Мисля, че той е страхотен представител на вашата страна\", допълва той. В интервюто той  , който, според него, върши \"ужасна\" работа при управлението на британската столица. Тръмп казва още, че не се чувства добре дошъл в Лондон и че упреква за това Хан, предаде АП. Той споделя, че е бил информиран, че протестиращи ще пуснат над площада с парламента в Лондон огромен балон с бебе с лика на Тръмп. Пред таблоида Тръмп казва, че поради тази причина ще прекара толкова малко време в Лондон. \"Смятам, че когато те пускат балони, за да ме накарат да се почувствам не добре приет, няма причина да отивам в Лондон\", казва той. Президентът упреква Садик Хан, който е мюсюлманин, за атмосферата и неотдавнашните терористични атаки в Лондон. Той казва, че Хан е свършил \"ужасна работа\" в противопоставянето на тероризма.   В интервюто Тр , предаде АП. Той я нарича   \"Тя представлява страната толкова добре\", допълва Тръмп. Той признава, че една от причините да се възхищава на кралицата е, че през годините, през които тя е представлявала страната си, тя наистина не е допуснала никога грешка.Тръмп и съпругата му Мелания ще пият чай с кралицата днес в Уиндзорския замък, припомня АП. В интервюто Тръмп казва също, че  предаде ДПА. \"Мисля, че онова, което стана в Европа, е срам. Да се позволи на имиграцията да се случи в Европа, това е срам. Мисля, че тя промени структурата на Европа и докато не действате много бързо, Европа никога няма да бъде онова, което беше\", заявява Тръмп. \"  Мисля, че вие губите своята култура\", казва той. \"Сън\" вече пусна туит със снимка на заглавната си страница и обяви, че пълният текст на интервюто с Тръмп ще бъде качено онлайн в скоро време, предаде ДПА. На заглавната страница на \"Сън\" се чете \"Мей разруши Брекзит... Американската сделка се отменя\". се срещна с Тереза Мей на гала вечеря в негова чест в дворец край Оксфорд.", "date": "2018.07.13", "title": "Тръмп е нетърпелив да се срещне с кралица Елизабет II, смята я за „страхотна жена”"}
{"url": "http://epicenter.bg/article/Britanskata-Byala-kniga-za-Brekzita-be-privetstvana-predpazlivo-v-Bryuksel-/159134/7/0", "text": "Бялата книга с предложенията на Великобритания за споразумение по Брекзита беше предпазливо приветствана в Брюксел, където делегацията на Европейския парламент заяви, че текстът отива в желаната от ЕП посока, предаде Ройтерс, цитирана от БТА.  Парламентарната група за Брекзита, която има право на вето над споразумението, заяви, че обхватна сделка, която покрива икономиката, външната политика и сигурността, е била предпочитаният за ЕП вариант от самото начало.  Групата обаче отбеляза, че има много детайли в плана на британския премиер Тереза Мей, които ще трябва да се променят.  В предложението на Мей се говори за тесни връзки в много области, включително свободното движение на стоки, обаче групата на ЕП е скептична по отношение на митническата част.  Лондон казва, че може да прилага митата на ЕС за вносни стоки, предназначени за ЕС, и свои мита за стоки, които са предназначени за Великобритания.  Парламентарната група на ЕП заяви, че няма възможност за аутсорсване на митнически правомощия на ЕС. Тя също така напомни на Лондон, че той трябва първо да завърши преговорите по напускането на Великобритания, включително нерешения проблем как да се гарантира, че няма да има връщане към физическа граница между Република Ирландия и Северна Ирландия.  Във финансовите услуги Великобритания иска търговско споразумение, основано на взаимното признаване, тоест ЕС и Великобритания да се съобразят всеки с правилата на другия, и отхвърля режимите на еквивалентност, които дават ограничен достъп на някои партньори нечленове на ЕС до някои части от общия пазар.  Финансовият министър на Люксембург Пиер Граменя заяви, че подкрепя \"засилена еквивалентност\", която би дала на британските банки широк достъп до пазарите на ЕС.  Германският финансов министър Олаф Шолц обаче заяви, че не може и дума да става външни законодатели да участват в решенията на финансовите правила на ЕС след Брекзита.  Главният преговарящ на ЕС по Брекзита Мишел Барние припомни в туит какво е предложил ЕС - амбициозно споразумение за свободна търговия и сътрудничество в широк кръг области, включително сигурността.  \"Очаквам с нетърпение преговорите с Великобритания следващата седмица\", написа той в Туитър.  ", "date": "2018.07.13", "title": "Британската Бяла книга за Брекзита бе приветствана предпазливо в Брюксел "}
{"url": "http://epicenter.bg/article/204-sa-veche-zhertvite-na-navodneniyata-i-svlachishtata-v-Yaponiya-/159135/7/0", "text": "Двеста и четири станаха вече жертвите на катастрофалните наводнения и свлачища в Япония, предаде ТАСС, като се позова на нови данни на японската полиция. За безследно изчезнали се водят над 60 души.  Това е най-голям брой на загинали при наводнения в Япония от 1953 г. насам. Тогава на остров Кюшу в наводнения загинаха 759 души, а над 450 000 останаха без покрив над главите си.   ", "date": "2018.07.13", "title": "204 са вече жертвите на наводненията и свлачищата в Япония "}
{"url": "http://epicenter.bg/article/Haos-i-stres-na-sreshtata-na-vatreshnite-ministri-ot-ES-zaradi-portret-na-Hitler-/159139/7/0", "text": "Малко преди началото на неформалната среща на министрите на вътрешните работи на страните от Европейския съюз в Инсбрук, портрет на Адолф Хитлер предизвика истински хаос в организацията на събитието, съобщава австрийският национален ежедневник Die Presse, цитиран от \"Фокус\".  Оказало се, че в ресторанта, избран за приема на европейските министри, има окачена снимка на нацисткия фюрер. Новината буквално „взриви“ медиите, които не пропуснаха да отразят скандала.  В крайна сметка, за да успокои обстановката, министерството на вътрешните работи във Виена обяви, че приемът след неформалната среща ще се проведе в друг ресторант.  Порталът dietiwag.org/blog съобщи още през март, че портретът на Хитлер стои окачен в популярния ресторант „в продължение на години“. За „определени поводи или в определени общи кръгове\" картината е била сваляна, но след това отново са я окачвали на стената.  След публикуването на тази информация австрийските служби са започнали разследване срещу собствениците на ресторанта.  От Виена се опитаха да потушат скандала, като увериха, че заведението за приема е сменено „по няколко причини“, най-вече „организационни“.  ", "date": "2018.07.13", "title": "Хаос и стрес на срещата на вътрешните министри от ЕС заради портрет на Хитлер "}
{"url": "http://epicenter.bg/article/S-cherni-pari-ruskite-agenti-i-monasi-ot-Aton-se-opitali-da-udaryat-gratskoto-pravitelstvo-/159147/7/0", "text": "Мощно лоби на Путин на Атон в сътрудничество с руски агенти, покривани от дипломатически имунитет, са създали мрежа за изнудване на гръцки депутати, с крайната цел падане правителството на Ципрас преди гласуване на споразумението за Македония от гръцкия парламент, пишат днес гръцки медии.  Това е най-голямата политическа акция за дестабилизиране в Гърция, която бе възпрепятствана и разкрита от американските тайни служби.  Заповедта от Москва към мощното лоби е била: Дестабилизирайте правителството на Алексис Ципрас, преди да започнат процедурите за присъединяване на Македония към НАТО.  Последвалото развитие провали плановете на Москва, която е инвестирала в дестабилизиране и на македонския премиер Заев, за да контролира политическото развитие в съседната държава.  Според добре информиран източник руското лоби на Атон е развило силни връзки с депутати от коалиционната партия „Независими гърци“. Някои от тях са избрани с помощта на това лоби, пишат още медиите в Гърция. Тайните служби са записали срещи, разговори и опити за закупуване на депутати.  Финансовата помощ на Москва за определени манастири на Атон е постъпвала в „черен фонд“, чрез който са финансирани няколко дейности, свързани с руската стратегия за проникване в ключови области на гръцката политическа и икономическа система. С руското проникване на Атон са били ангажирани през последните години американските служби. Всъщност американският посланик неотдавна посети Света гора, за да добие представа какво точно се случва с манастирите, които са се превърнали в руски бази.  В кабинета на премиера Ципрас през последните няколко седмици бяха изпратени тайни информационни листове, съдържащи подробности за финансирането на македонските митинги. Според тях руското лоби на Атон е покривало почти всички разходи за организирането им.  Разбира се, дестабилзацията на правителството е била първата част от плана. Вторият е включвал отстъплението на депутатите и падане на правителството.  Добре информиран източник разкри пред изданието Контранюз, че един от депутатите, който се отцепи и стана независим, е получил силен натиск за този си ход от лобито в Атон, което изглежда има мощна информационна мрежа, научавайки, че депутатът е уверил всички, че няма да напусне партията си. Необходими са били няколко телефона и частно посещение от игумен и двама сътрудници, за да промени решението си и да обяви независимостта си. Същите методи лобито на Атон е приложило и върху още четирима депутати, пише изданието.  Тази ситуация е принудила гръцкото правителство да предприеме драстични мерки и забрани влизането в Гърция на двамата руски дипломати, които в момента са в Москва, и да депортира двама други, които също са отговорни за ключовата шпионска мрежа заедно с Атонското лоби относно плана за дестабилизация на гръцкото правителство и споразумението със Скопие за името на Македония.  ", "date": "2018.07.13", "title": "С черни пари руските агенти и монаси от Атон се опитали да ударят гръцкото правителство "}
{"url": "http://epicenter.bg/article/Zigmar-Gabriel--Tramp-da-ni-varne-miliardite--koito-poharchihme-za-byagashti-ot-amerikanskite-voyni-/159152/7/0", "text": "Бившият министър на външните работи на Германия Зигмар Габриел (ГСДП) призова управляващите в Берлин за по-твърда линия срещу държавния глава на САЩ Доналд Тръмп, отбелязва водещото издание Der Spiegel, цитирано от Агенция \"Фокус\".  „Той даде гаранции на севернокорейския диктатор, а в същото време призова за смяна на режима в Германия. Трудно бихме преглътнали това“, категоричен бе Габриел пред редакцията.  „Не трябва да храним илюзии. Тръмп познава само силата. Следователно, трябва да му демонстрираме, че сме силни. Ако той иска от нас да харчим милиарди за армията, тогава, моля, нека ни върне милиардите, които дадохме за бежанците, напуснали страните си заради военните интервенции на САЩ, например в Ирак“, категоричен бе бившият председател на Германската социалдемократическа партия (ГСДП).  Според Габриел Германия трябва едновременно да инвестира в САЩ и да търси контакти с политици и млади американци. „Тъй като Америка се променя. След няколко години, по-голямата част от гражданите на САЩ няма да имат европейски корени, а азиатски, латиноамерикански и африкански. Тя ще бъде различна от тази, която познаваме днес, тази на Тръмп. Това е чудесна възможност за нас“.  Габриел призова федералното правителство да намери творческо решение за разходите за отбраната.  „Бихме могли да инвестираме 1,5% във въоръжените сили на Германия и 0,5% в европейската отбрана, както и за Източна Европа в рамките на НАТО. Досега това правеха САЩ. Ние, германците, трябва да докажем, че ще поемем отговорността за сигурността на Източна Европа. За балтийци, поляци, които се чувстват заплашени от Русия. Само така ще бъдем независими от САЩ“, са предложенията, които Габриел отправи към Берлин.  ", "date": "2018.07.13", "title": "Зигмар Габриел: Тръмп да ни върне милиардите, които похарчихме за бягащи от американските войни!"}
{"url": "http://epicenter.bg/article/Germanski-vestnik--Sreshtata-mezhdu-Tramp-i-Putin---golemiyat-gubesht-e-ES-/159155/7/0", "text": "Дипломати и политици непрекъснато ни повтарят, че диалогът е важен. Дори и да няма какво да се каже, трябва да се говори. Означава ли това, че трябва да има диалог, само, за да бъдат нанесени обиди и за да бъде генерирано напрежение, питат в редакцията на германския национален ежедневник Die Zeit, съобщава Агенция \"Фокус\".  В сряда и четвъртък, президентът на САЩ Доналд Тръмп проговори на държавните и правителствени ръководители на страните от НАТО, и това бе катастрофа. След три дни той ще разговаря с руския си колега Владимир Путин в Хелзинки и е много вероятно дискусията помежду им да протече много по-гладко. Дали преговорите във финландската столица ще завършват с конкретни решения, е въпрос, който засега остава отворен.  Руснаците са представили проект на американците, но както в Москва, така и във Вашингтон демонстрират сдържаност в очакванията си. Дори и да не завърши със заключителен документ, тази среща така или иначе няма да бъде историческа. Но все пак ще бъде много важна. Защото атаките на Тръмп срещу европейците всъщност засилват властта му само благодарение на Путин.  Европейците разбират заплахата, че този човек може да злоупотребява със световния ред по начин, който му се хареса. Въпреки че говори много за солидарност и споделяне за тежестта, Тръмп гони единствено собствените си (американски) интереси. Той поставя под въпрос съществуването на НАТО, тъй като повечето държави-членки отделят малко средства за отбрана, с което доказва, че не е загрижен за крехката сигурност, а за това дали европейците са готови да платят повече за въоръжаване – от американски компании, разбира се!  Ако Тръмп изисква два процента разходи за армията, то е защото той измерва успеха в парично изражение. И ако Тръмп определя Германия като „заложник на Русия“ заради доставките на газ, то това е, само защото подобна ситуация застрашава американския енергиен пазар.  ", "date": "2018.07.13", "title": "Германски вестник: Срещата между Тръмп и Путин - големият губещ е ЕС "}
{"url": "http://epicenter.bg/article/Tramp--Mey-provali-Brekzit--nyama-da-ima-svobodna-targoviya-mezhdu-SASht-i-Velikobritaniya--/159158/7/0", "text": "Вариантът „мек Брекзит“, който беше избран от правителството на Тереза Мей, ще направи невъзможно сключването на споразумение за свободна търговия между САЩ и Великобритания, е заявил президентът на Съединените американски щати Доналд Тръмп в интервю за английския таблоид „Сън“, цитирано от БГНЕС.  „Ако те сключат подобно споразумение, то ние ще имаме работа не с Великобритания, а с Европейския съюз и това вероятно ще убие сделката“, цитира Тръмп журналистът Том Нютон.  Пред него Тръмп е заявил, че Мей е пренебрегнала неговия съвет относно преговорите за „Брекзит“.  „Щях да го направя по съвсем различен начин. Всъщност аз ѝ казах на Тереза Мей как трябва да го направи, но тя не ме послуша“, добавил Тръмп.  И изпуснал фраза, която трябва да забие камбаната на тревога на \"Даунинг стрийт\" 10\", отбелязва \"Сън\", като добавя, че новият враг на Тереза Мей - напусналият правителството външен министър Борис Джонсън \"би бил страхотен премиер\".   Президентът обяснява, че бившият външен министър е \"много талантлив мъж\" и добавя: \"Аз много го харесвам\".  \"Изпитвам огромно уважение към Борис. Той също явно ме харесва и говори добри неща за мен. Бях много натъжен да видя, че напуска правителството и се надявам да се завърне в един момент. Мисля, че той е страхотен представител на вашата страна\", добавя Тръмп.  Запитан дали бившият министър може да поеме правителството, Тръмп отговаря: \"Аз няма да противопоставям двамата (Мей на Борис, бел. ред.). Само казвам, че според мен той би бил страхотен министър-председател\". БГНЕС припомня, че по-рано британският премиер заяви, че излизането на Великобритания от Европейския съюз ще даде възможност на страната да постигне споразумение за свободна търговия със Съединените щати и да премахне бюрократичните пречки пред търговските взаимоотношения между двете държави. Мей направи това изявление по време на банкет, организиран в замъка Бленхайм, родното място на Уинстън Чърчил (1874 - 1965), в чест на президента на САЩ Доналд Тръмп.  „Сега, когато напускаме Евросъюза, ние разполагаме с безпрецедентната възможност да направим повече. Имаме възможността да постигнем договореност за свободна търговия, която ще осигури нови работни места и икономически ръст, както тук във Великобритания, така и в Съединените щати. Ще ни се даде възможност да премахнем бюрократическите бариери, които толкова обезсърчават бизнес лидерите от двете страни на Атлантика.  Това е възможност да изградим бъдещето на света на основата на сътрудничество и върхови технологии като изкуствения интелект“, отбеляза британският премиер в кратка реч по време на банкета. Освен лидерите на двете държави, на събитието присъстват представители на водещи световни компании от финансовия, туристически, инженерен, технологичен, фармацевтичен, хранително-вкусов и сектора сигурност.  Според Мей, присъстващите на събитието представители на британски компании осигуряват поне четвърт милион работни места в САЩ. Тя припомни също, че Великобритания е сред най-големите инвеститори в американската икономика с дял от около 20% от всички чуждестранни инвестиции.  ", "date": "2018.07.13", "title": "Тръмп: Мей провали Брекзит, няма да има свободна търговия между САЩ и Великобритания! "}
{"url": "http://epicenter.bg/article/V-Makedoniya-publikuvaha-brutalno-pismo-na-srabskiya-patriarh-sas-zakani-kam-BPTs-i-patriarh-Neofit-/159160/7/51", "text": "Македонският специализиран информационен сайт религия.мк публикуваха \"скандалното писмо на Сръбския синод\" до Българската православна църква /БПЦ/, предава БГНЕС. Редакцията публикува и факсимиле от писмото и уточнява, че е \"получено от източници от Сръбската патриаршия\".  \"Сръбският патриарх Ириней използва обидни и заканителни изрази, както към българския патриарх Неофит, така и към Македонската православна църква - Охридска архиеископия\", Ириней открито се противопоставя и заплашва главата на бългаската църква за опита БПЦ да помогне за разрешаване на кононичния статут на МПЦ- Охридска архиепископия. Според Ириней \"опитите на БПЦ да помогне МПЦ-ОА и да бъде нейна Църква-майка\" ще нанесат щети на отношенията между двете сестрински църкви\".  Писмото е изпратено на 17 април тази година.  Миналата есен Македонската православна църква - Охридска архиепископия поиска от Българската православна църква съдействие за уреждане на нейния каноничен статут и тя да бъде нейна Църква - майка. В края на ноември Св. Синод на БПЦ създаде и специална комисия са уреждане на статута на МПЦ начело с митрополит Киприан.  В началото на месец януари в Св. Синод на БПЦ се проведе среща с архиепископ Стефан - главата на МПЦ- ОА и няколко митрополити. На Великден България даде и благодатния огън на Македония, която за първи път го получи официално.  Съвсем неочаквано и в противоречие на всички нейни стъпки от ноември месец 2017 г., на 14 май Св. Синод на БПЦ реши да не изпраща свои представители за празнествата по повод 1000-годишнината на Охридската архиепископия, която се проведе на 28 май в Охрид, Р Македония.  ", "date": "2018.07.13", "title": "В Македония публикуваха брутално писмо на сръбския патриарх със закани към БПЦ и патриарх Неофит "}
{"url": "http://epicenter.bg/article/Teheran--Shte-se-izteglim-ot-Irak-i-Siriya--ako-pravitelstvata-im-go-poiskat-/159164/7/0", "text": "Иранските военни съветници ще напуснат Сирия и Ирак, когато правителствата на двете страни отправят молба към Техеран да ги изтегли. Това увери съветникът на аятолах Али Хаменей по международните въпроси – Али Акбар Велаяти, предава руската информационна агенция TACC, цитирана от Агенция \"Фокус\".  Той подчерта, че военните съветници на Техеран са на иракска и сирийска земя в отговор на молба от Багдад и Дамаск.  „Когато те кажат, че вече не се нуждаят от нашите военни съветници, Иран няма да се поколебае да ги изтегли“, увери съветникът на върховния духовен лидер на близкоизточната република.  Съгласно думите му, когато Иран и Русия напуснат Сирия, в страната отново ще се върнат терористите.  „Веднага, щом си тръгнем, ще напусне и Русия и тогава ще дойдат терористите. Щом подкрепата на Иран и Русия за сирийското правителство отслабне, терористите веднага ще се завърнат“, изрази увереност Али Акбар Велаяти.  ", "date": "2018.07.13", "title": "Техеран: Ще се изтеглим от Ирак и Сирия, ако правителствата им го поискат "}
{"url": "http://epicenter.bg/article/ES-odobri-poslednoto-plashtane-ot-spasitelnata-programa-na-Gartsiya-/159167/7/0", "text": "Съветът на директорите на Европейския механизъм за стабилност (ЕМС) одобри плащането на последния транш от спасителната програма на Гърция, предаде БГНЕС.  Средствата в размер на 15 милиарда евро ще бъдат прехвърлени след приключване на националните процедури.  Страните-членки на еврозоната изразиха готовността си да платят последния транш за Гърция снощи, но средствата ще бъдат прехвърлени в началото на август, поради възраженията на Германия към намалените ставки на Данъка добавената стойност за някои гръцки острови.  ", "date": "2018.07.13", "title": "ЕС одобри последното плащане от спасителната програма на Гърция "}
{"url": "http://epicenter.bg/article/Vav-Finlandiya-pusnaha-bira--posvetena-na-sreshtata-Putin-Tramp-/159168/7/0", "text": "Бира, произвидена от пивоварната RPS Brewing в чест на срещата на президентите на Русия и САЩ Владимир Путин и Доналд Тръмп, вече се продава в магазините във Финландия, съобщава \"Русская весна\". В някои от тях количествата вече са разграбени.  На етикета са изобразени двамата лидери, а между тях стои надпис: \"Хайде да се разберем като възрастни хора\". Първата произведена партида от бирата е била 10 000 бройки.  Бирата се продава в много финландски градове и се порзва с интерес сред клиентите.  Продавач в един от магазините в Хелзинки разказва, че получил 24 каси с по 24 бутилки. Те се продали за по-малко от два дни, като цената на една бутилка е 4,2 евро.  \"Купуваха от една бутилка до цяла каса. Сред купувачите бяха различни хора, но повечето бяха колекционери или туристи. Самият аз още несъм опитвал бирата, защото на работа ми е забранено да пия\", отбелязва продавачът.  Срещата на двамата лидери е насрочена за 16 юни, понеделник, в Хелзинки. Путин и Тръмп ще обсъдят на четири очи широк кръг въпроси, сред които ситуацията в Украйна и Сирия.  Превод и редакция: Епицентър.БГ  ", "date": "2018.07.13", "title": "Във Финландия пуснаха бира, посветена на срещата Путин-Тръмп "}
{"url": "http://epicenter.bg/article/Kadri-na-zalitashtiya-Zhan-Klod-Yunker---hit-v-mrezhata--VIDEO--/159169/7/0", "text": "Пиян или болен е Жан-Клод Юнкер? Дебатът беше предизвикан от кадри, заснети на срещата на НАТО в Брюксел. Председателят на Европейската комисия изпитва трудности да ходи или дори да стои прав, предаде Нова тв.  В един момент премиерите на Холандия и Португалия и президентът на Украйна го подхващат, за да не падне. В редица западни издания припомниха, че Юнкер често е обвиняван, че прекалява с алкохола. Депутат от крайнодясната германска партия \"Алтернатива за Германия\" нарече сцената „срамна”.  Самият Юнкер обяснява тези моменти със заболяване. Той твърди, че от години страда от ишиас. Възпаляването на седалищния нерв води до болки и изтръпване на краката.  Преди година в Женева Юнкер беше сниман в подобно състояние и тогава на директен въпрос отговори, че би му се искало да е пиян, но за съжаление има пристъп.  Малко след заснемането на тези кадри шефът на Еврокомисията се появи на официалната вечеря в инвалидна количка.   Говорител на Европейската комисия съобщи, че председателят на институцията Жан-Клод Юнкер е имал спазми от ишиаса си, когато се появи в сряда вечер на обществено събитие, неспособен да се държи на краката си.  По думите на говорителя Юнкер изпитвал силни спазми. Юнкер е благодарен на премиерите на Холандия Марк Рюте и на Португалия Антониу Коща за оказаната подкрепа. Юнкер взима лекарства и се чувства по-добре, увери говорителят.  По неговите думи председателят на ЕК ще продължи да работи усилено, както от началото на обществената си кариера. На никого не пожелавам да изпитва подобна болка, добави говорителят и съобщи, че в следващата седмица Юнкер се отправя на посещения в Пекин, Токио и Мадрид.  Кадрите с Юнкер, който се залива от смях и се затруднява да ходи и дори да стои изправен, са на челните страници на водещи медии по света. Кадрите са от церемонията около официалната вечеря на ръководителите на страните от НАТО в Брюксел.  ", "date": "2018.07.13", "title": "Кадри на залитащия Жан-Клод Юнкер - хит в мрежата (ВИДЕО) "}
{"url": "http://epicenter.bg/article/US-koalitsiyata-prizna--che-pri-neyni-udari-po-siriyska-teritoriya-sa-zaginali-desetki-mirni-zhiteli-/159178/7/0", "text": "Водената от САЩ коалиция срещу групировката \"Ислямска държава\"(ИД) каза днес, че тя или \"партньорски сили\" може да са нанесли вчера удари по сирийска територия, при които според Сирийския център за наблюдение на правата на човека са били убити десетки хора, предаде Ройтерс, цитирана от БТА.  \"Коалицията или партньорски сили може да са нанесли вчера удари в близост до ас-Суса и Багур Фукани\", написа в имейл говорителят на коалиционните сили полковник Шон Райън в отговор на въпрос на Ройтерс. Той отбеляза, че докладът за броя на цивилните жертви е бил поверен на \"Звеното за цивилните жертви за по-нататъшна оценка\", и допълни, че не разполага с \"повече информация за момента\".  Сирийският център за наблюдение на правата на човека междувременно съобщи, че 54 човека са загинали при въздушния удар срещу район, контролиран от ИД в източната сирийска провинция Дейр аз Зур, предаде ДПА.  \"26 от убитите са членове на ИД, а останалите са предимно бежанци от Ирак\", заяви ръководителят на базираната във Великобритания неправителствена мониторингова организация Рами Абдел Рахман.  По данни на центъра късно снощи самолети са поразили фабрика за лед близо до село Суса, край град Букамал, в района на границата с Ирак. За момента не е ясно дали ударът е бил нанесен от иракски военен самолет или от оглавяваната от САЩ коалиция.  ", "date": "2018.07.13", "title": "US коалицията призна, че при нейни удари по сирийска територия са загинали десетки мирни жители "}
{"url": "http://epicenter.bg/article/Lavrov--SASht-iskat-da-sprat--quot-Severen-potok-2-quot--po-ideologicheski--a-ne-po-ikonomicheski-prichini-/159179/7/0", "text": "Руският министър на външните работи Сергей Лавров каза в интервю за известния американски журналист Лари Кинг, че позицията на САЩ по газопровода \"Северен поток-2\" има не икономически, а идеологически характер, предаде ТАСС, цитирана от БТА.  \"Президентът Тръмп нарече Путин силен конкурент. Но когато говорим за конкуренция, аз винаги съм смятал, че свободният пазар предполага честна конкуренция. Министърът на енергетиката на САЩ Рик Пери каза, че \"Северен поток-2\" трябва да бъде спрян, а онези европейски страни, чиито компании участват в проекта, да бъдат подложени на санкции от САЩ, защото САЩ се конкурират с авторитарния газ от Русия. Това не е икономика, това не е конкуренция, това е чиста идеология\", подчерта руският външен министър.  Интервюто на Лавров ще бъде излъчено довечера в полунощ българско време по руската телевизия RT (преди \"Russia today\"). За него предварително съобщи пред ТАСС говорителката на руското външно министерство Мария Захарова.  Лари Кинг е известен като забележителен майстор на интервюто. В продължение на 25 години той водеше своето токшоу, известно като Larry King Live, по американската телевизия CNN. От 2012 г. той е водещ на своето шоу Larry King Now по руския тв канал RT America.  В интервюто Лавров засяга и водещото се в САЩ разследване за предполагаемата намеса на Русия в президентските избори през 2016 г. Според него докладът на американските спецслужби по въпроса не съдържа потвърждаващи факти за такова вмешателство. Той обръща внимание на факта, че този доклад е подписан от представители само на три спецслужби, докато обикновено при съставянето на доклад от името на цялата американска разузнавателна общност участват над 10 такива спецслужби.  \"После аз прочетох и доклада на сенатската комисия на САЩ по разузнаването, в който се твърди, че Русия се е намесвала в хода на изборите, но в него не се посочва нито един факт\", казва Лавров, отвръщайки на реплика на Кинг, че спецслужбите на САЩ единодушно са стигнали до извода за намеса на Русия в американските избори.  Руският външен министър отбелязва още, че политиката на Запада спрямо страната му се гради на формулировки като \"твърде вероятно\" и \"няма друго правдоподобно обяснение\". Той дава за пример разследването на отравянето на Скрипал баща и дъщеря в Солсбъри, в което според него \"отново няма никаква прозрачност\".  Лавров изразява безпокойство от плана на френските власти да създадат списък на медиите, заслужаващи доверие. Това според него е проява на цензура.  \"Още по-голямо безпокойство поражда фактът, че на ниво правителство и законодатели се предлага да се създаде списък на надеждни медийни ресурси и той да бъде препоръчан на националните регулатори на киберпространството... Ако това не е цензура, аз нищо не разбирам в този живот\", посочва той.  Самият интервюиращ, Лари Кинг, официално заяви, че създателите на неговото токшоу по RT \"никога не са се сблъсквали с каквато и да било цензура по този тв канал\". \"RT никога не се е намесвала в нашите работи, не ни е налагала никакви редакционни решения\", подчерта той.  Руският президент Владимир Путин ще даде интервю по американската телевизия \"Фокс нюз\" след своята среща с американския си колега Доналд Тръмп в Хелзинки на 16 юли, предаде ТАСС.  То ще продължи половин час, като не са поставени никакви ограничения за темите, по които да се говори. Интервюто ще вземе кореспондентът на \"Фокс нюз\" Крис Уолъс.  ", "date": "2018.07.13", "title": "Лавров: САЩ искат да спрат \"Северен поток-2\" по идеологически, а не по икономически причини "}
{"url": "http://epicenter.bg/article/Tereza-Mey--Velikobritaniya-i-SASht-se-razbraha-da-pristapvat-kam-Rusiya-sas-sila-i-edinstvo-/159188/7/0", "text": "Британският министър-председател Тереза Мей заяви по време на срещата си с американския президент Доналд Тръмп, че Великобритания и САЩ са се разбрали, че към Русия трябва да се пристъпва „със сила и единство“, предава AFP, цитирана от Агенция \"Фокус\".  „Ние се разбрахме, че е важно към Русия да се пристъпва от позицията на силата и единството“, заяви Тереза Мей.  На свой ред Тръмп заяви, че е „по-категоричен към Русия в сравнение с всеки друг“. „Аз съм извънредно строг към Русия“, уточни той.  На 16 юли Доналд Тръмп ще се срещне със своя руски колега Владимир Путин в Хелзинки.  Британският министър-председател Тереза Мей заяви още, че Лондон И Вашингтон са се разбрали след Брекзит да сключат „амбициозно търговско споразумение“.  „Разбрахме се, че след като Великобритания напусне ЕС, ние ще се устремим към амбициозно споразумение за свободна търговия“, заяви Мей по време на съвместна пресконференция заедно с президента на САЩ Доналд Тръмп, който по-рано разкритикува нейната стратегия за Брекзит и заяви, че тя би „убила“ възможностите за подобен договор.  Същевременно Доналд Тръмп уточни, че всъщност няма проблеми с нейната стратегия и допълни, че и той се надява двете страни да успеят да сключат търговското споразумение.  ", "date": "2018.07.13", "title": "Тереза Мей: Великобритания и САЩ се разбраха да пристъпват към Русия със сила и единство "}
{"url": "http://epicenter.bg/article/Izvanredno--Britanskata-politsiya-e-otkrila-malka-butilka-s--quot-Novichok-quot--v-doma-na-otroveniya-Charli-Rouli-/159190/7/0", "text": "Британската полиция смята, че е открила източника на нервнопаралитичното вещество \"Новичок\", което уби жена в Югозападна Англия този месец и доведе до критично състояние нейния партньор Чарли Роули, предаде Ройтерс, цитирана от бТВ.  \"В сряда на 11 юли при претърсване на дома на Чарли Роули в Еймсбъри беше открита малка бутилка\", каза полицията.  \"Учени вече потвърдиха пред нас, че съдържащото се в бутилката вещество е \"Новичок\", заявиха органите на реда.   Миналата неделя съпругата на Чарли - 44-годишната Доун Стърджес, която също бе открита в критично състояние, почина в резултат на въздействието на отровното вещество.  Новият случай на контакт с веществото се случи в близост до Солзбъри, където през март бившият офицер от руското Главно разузнавателно управление (ГРУ) Сергей Скрипал и дъщеря му Юлия бяха отровени с „Новичок“.   От британската полиция съобщиха, че при по-нататъшното изследване ще се опитат да установят дали веществото, което е засегнало Роули и Стърджис, е било от една и съща партида, каквато е била използвана при аферата „Скрипал“.  \"Проучванията са в ход, за да установят откъде идва бутилката и как е стигнала в къщата на Чарли“, казаха от полицията.  Нийл Басу, ръководител на британската антитерористична полиция, които ръководят разследването, заяви, че откритието е „значително и положително развитие“.  „Въпреки това не можем да гарантираме, че няма останало вещество и че огражденията ще останат на място за известно време. Това ще позволи задълбочените търсения да продължат при предпазни мерки за обществената безопасност “, каза той.   ", "date": "2018.07.13", "title": "Извънредно! Британската полиция е открила малка бутилка с \"Новичок\" в дома на отровения Чарли Роули "}
{"url": "http://epicenter.bg/article/Myuler-povdigna-obvineniya-sreshtu-12-ruski--quot-shpioni-quot--haknali-kompyutarnite-sistemi-na-demokratite/159191/7/0", "text": "Специалният прокурор Робърт Мюлер повдигна обвинения срещу 12 руски граждани за проникване в компютърните системи на националния комитет на Демократическата партия на САЩ с цел да саботират провеждането на президентските избори в страната през 2016 година, предава изданието Politico, цитирано от Агенция \"Фокус\".  Обвиненията, обявени от заместник-министъра на правосъдието на САЩ Род Розенщайн, са повдигнати едва дни преди насрочената за понеделник среща на високо равнище между президентите на САЩ и на Русия Доналд Тръмп и Владимир Путин.  Тези обвинения са последните от разследването, което вече призна за виновни трима бивши служители от предизборната кампания на президента на САЩ Доналд Тръмп. Самият държавен глава в момента е разследван от Мюлер за възможни правонарушения.  Междувременно най-високопоставеният представител на опозиционната Демократическа партия в Сената на САЩ Чък Шумър призова президента на страната Доналд Тръмп да отмени предстоящата си среща със своя руски колега Владимир Путин, след като днес бяха повдигнати обвинения срещу 12 служители от руското разузнаване, че са проникнали в кореспонденцията на демократите по време на президентските избори през 2016 година, предава ABC News.  Според разузнавателните агенции на САЩ намесата е целяла помощ за предизборната кампания на Тръмп в ущърб на неговия опонент от Демократическата партия Хилари Клинтън.  Шумър заяви, че повдигнатите обвинения са „по-нататъшно доказателство за това, което всички разбират освен президента: Путин е противник, който се е намесил в изборите, за да помогне на Тръмп да спечели“.  Сенаторът допълни, че Тръмп трябва да отмени планираната си в понеделник среща с Путин в Хелзинки, докато Русия не докаже, че повече няма да се меси в избори в други страни.  ", "date": "2018.07.13", "title": "Мюлер повдигна обвинения срещу 12 руски \"шпиони\", хакнали компютърните системи на демократите"}
{"url": "http://epicenter.bg/article/Lyubomir-Levchev-posveti-stihotvorenie-na-Svetlin-Rusev/159182/6/0", "text": "    Видях миячите  да мият улицата през нощта.  А през небето гръмотевица предупредителна премина.  Като че ли там горе  някой друг  търкаляше такава макара с маркуч  по някакъв си друг паваж.  И ето че след малко заваля.  Разтекоха се светлините на града,  подобно грим на плачеща жена.  И някаква жена притича през градинката.  И някакъв прозорец се строши със звън...  Но двамата миячи и змията  невъзмутими продължаваха.  Това е работа!  Тя трябва да се свърши!  Макар че и небето е поискало  да мие заедно със тях сега.  Това е работа!  Тя трябва да се свърши!  Валеше дъжд.  И миеха миячите.  Небето пламваше –  ту черно,  ту оранжево.  Почти ритмично.  Като семафор, оставен на „Внимание!”  Така че  и двамата миячи пламваха –  ту черни,  ту оранжеви.  Почти ритмично...  Не съм видял човеци по-небесни  от тези двама възрастни работници,  които продължаваха да мият,  макар че и небето миеше...  Да!  (колкото и рядко да се случва)  човек е равен на небе!  ", "date": "2018.07.13", "title": "Любомир Левчев посвети стихотворение на Светлин Русев"}
{"url": "http://epicenter.bg/article/Ivan-Granitski-za-Boyan-Angelov-i-poetichnite-horugvi-na-chestta/159186/6/0", "text": "  1.  У малцина от съвременните български лирици живеят духовните послания на поети като Александър Геров, Христо Фотев и Андрей Германов. А е необходимо постоянно да се връщаме към мъдрите им стихове, които ще помогнат на заразения от безпътица днешен делник да види светлия лъч в тъмния тунел на безпросветието, омразата, злобата, дивашките страсти, и ужасяващите плебейщини, обладали обществото ни. Слава богу, на превала на XX и XXI век, време драматично и даже трагично, време заредено с взривни социални напрежения и катаклизми, работят лирици, посветили своя талант и енергия на развитието на българската поезия и продължение на благородните традиции, започнати от споменатите творци, както и техните душеспасителни морални поуки и високи естетически критерии.  Боян Ангелов е един от тези поети. Може би, защото години наред живееше и работеше извън България около името му не се шумеше. Той бе чужд на празното самоизтъкване, евтините рекламни рецензии и анотации, и пазарската суетня. Ето защо, едва напоследък сериозната критика започна да преоткрива художествените му постижения.  Нека насочим нашето внимание към две негови лирически сбирки, появили се в последно време, които дават цялостна представа за поетическите му търсения.  2.  Ако търсим обобщаваща метафора за лирическите пулсации в книгата на Боян Ангелов „Поледица“, ще кажем, че тя проследява скиталчествата на духа в реалния и илюзорните светове. През годините този автор е бил все по-властно и магнетично привличан от невероятното многообразие и причудливост на духовните пейзажи. Именно поради това лириката му понякога натежава от трансцендентални внушения, натоварва се със сложни интелектуални асоциации, архетипни конструкции и многопластови културни алюзии. В “Поледица” виждаме в развитие многогодишните усилия на автора да осмисли посланията на живата и неживата материя, на социума и въображаемото. Можем да откроим условно казано няколко насоки на неговите внушения – първата без съмнение е интелектуално-философската интерпретация, която цели да се осъзнае дълбинното познание – невидимото, необяснимото, неназовимото. Тук трябва да посочим стихотворения като: “Шепнешком”, “Утеха”, “Дихотомия”.  В “Продавачът на вяра” авторът заявява:  Продавачът на вяра не повярва, че зла  и презрителна мощ стъпка всички идеи.  Всеки устрем потъна в зеленикава прах  и пътеките сочат само слепи посоки.  Продавачът на вяра стана дилър на страх,  стана каменен под на тъмници дълбоки.  Човекът е необяснимо кълбо от противоречия и хармония, наречено Живот. В него си дават среща преходността и повторяемостта, страховете и възторзите на конкретното време. Авторът се опитва да разгадае космогоничния кръговрат – превъплъщенията на живота в смъртта и обратно, постоянното прераждане на човешките души, но и всяка частица от Натурата. Понякога той не може да определи дали сънува наяве и дали в съня не е действителната реалност. Емблематично в това отношение е стихотворението “Косите на нощта” където виждаме по какъв парадоксален и в същото време органичен начин се преплитат и превъплъщават едно в друго реалното и фантазното:  Умората, превъплътена в гном,  е бледо отражение на ваза  в събуденото за съня съзнание,  но нямото джудже не ми разказа,  че пеперудите са оседлани,  че феите все още спят и, щом  повика ни на совата зовът,  по мост от паяжина ще преминем:  над езеро, осеяно с русалки;  над кълбовидни църкви с цвят карминен  и над планети като нокът малки –  отвъд материалното, отвъд…  Нека споменем тук и стихотворението “Емпириокритицизъм”, което емблематизира не само невъзможността философски да си обясним абсурдите на нашето време, но и фрагментарността на човешкото съзнание и вътрешно присъщата му наклонност да търси в противоречието хармонията, в контрастите и антитезите – единството.  В книгата не случайно се редуват творби, натоварени с висока степен на абстрактност и други, които представляват преклонение пред благородния патос на възрожденското време, пред величавите примери на националната чест и доблест. Програмно тук е стихотворението “Добри Чинтулов”. Днешното време на продадени идеали, стъпкани кумири, фалшиви идеи, омерзява авторът и той търси спасение от грубата материалност и просташкото блъскане с лакти, в безкористния пример на възрожденските ни дейци. Слепият мъдрец Добри Чинтулов Не вижда, но чува как стене Балкана: Опипом търси из тъмната памет.  Говори си нещо, нещо намира.  Несръчно препасва сабя френгия,  знамето после развива, развива  и тръгва в мрака –  къде отива?…  3.  Още по-категорично звучи гласът на поета в “Кураж”.  Тъгата по покрусените национални идеали, възмущението от пълзящия нихилизъм, който превзема днешното българско общество, ражда острия критицизъм на стиха:  Куражът ни къде отиде,  къде се скри, къде изчезна?  Пълзим по турски керемиди,  отляво и отдясно – бездна.  Рушим стени, ала дувари  върху мечтите ни издигат  плъхоподобни господари.  Те дрънкат старите вериги  и ни изправят пред стените  на черквите окървавени...  И затова авторът търси светлия лъч на надеждата в героичните примери от нашата история, както е и в стихотворенията “Македония 1919–2016” или “Юмрукчал”. Историческите събития, места, личности активират поетическото въображение на автора (“Възкресение”, “Римски терми”, “Виена”, “Градините на Арлесхайм”) и го тласкат към оригинални и плодотворни внушения. Усещането за преходност и мимолетност отстъпват място на вечните ценности, които надживяват хилядолетия и епохи. Творбите от “Поледица” са заредени с безпощадна искреност, вътрешна строгост и самокритичност, която понякога стига до саморазголване. Но това е поезия на нравствената съпротива, а не на гръмогласните публицистични изблици, поезия на алегорията, иносказанията, подтекстовите внушения, поезия, която буди заспалото ни национално самосъзнание, и припомня на човека истинското му предназначение – да живее в хармония с природата, да усеща себе си като част от Абсолюта и да осъзнава своята отговорност в процеса на неговото саморазвитие и самоусъвършенстване.  4.  След „Поледица“ поетът поднесе на читателите още една лирическа сбирка – „В сянката на хоругвите“, в която той не случайно в самото начало е поставил като програмно стихотворение творба, посветена именно на Александър Геров. Впечатляват психологическото вглъбяване в света на големия поет, диалогът с него и размишленията върху тайната на преминаването от едни в други светове. Действително Александър Геров притежаваше качеството да преминава с въображението си в други по-добри и възвишени пространства и селения. Той знаеше езика на птиците и разговаряше с тях, черпеше своето вдъхновение от тяхната невинност, безкористност и волност. ...и вече готов е отново да литне,  където беседва с човеци хвърчащи.  Лети и приказва, лети и приказва...  За всекиго има слова най-изящни  и всяка усмивка с любов го наказва.  Поезията на Боян Ангелов е изцяло подчинена на търсенето на трудните въпроси, които мислещият човек си поставя. Затова той често се насочва към символиката на гръцката митология или история. Потъвайки във времето на Зенон Елейски, Талес или Емпедокъл той иска да се поучи от мъдростта на древните и в нея да намери спасение от просташката врява на нашето всекидневие. Често пъти го привлича глобалната антитеза за романтичното минало и скверното настояще. В стихотворението „Емпедокъл” той се удивлява на вселенския кръговрат, в който ерите стават моменти, в „Оскъдица” бленува за появата на един нов Фауст, който да преобрази пошлото блато на днешния ден в кристално чист ручей. Понякога лирическият герой е така отчаян от плебейщините на деня, че горко заявява:  С мисълта, че умората е удобно укритие  за онези, които ще търгуват с куража ни,  в пещера от страдание ще захвърля мечтите  и ще потърся убежище  в някой дом за прокажени.  5.  В „Сянката на хоругвите“ Боян Ангелов продължава да разгръща и развива търсения, започнати още в предишните му стихосбирки – „Далнина” и „Поледица”. И тук виждаме същите знакови думи, зад които стоят глобалните символи и метафори, емблематизиращи понятия като свобода, волност, непокорност, вярност и достойнство, подлост и храброст, дълг и чест, усещането за мимолетност и преходност на земното, както и предчувствието за вечността на духовното.     Поетичните внушения в тази книга се разгръщат главно в три пласта. Първият почива върху философски веяния и реминисценции от исторически или литературни идеи, занимавали през столетията съзнанието на не един и двама склонни към философициране лирици. А нашият автор в различни свои книги е показвал своето пристрастие към метафизическото осмисляне на вечните въпроси, които никой век не разреши, и убеждението си за амбивалентната същност на човешката личност. Вторият пласт отразява способността на поета да мелодизира и ритмизира така стиха, че често пъти той придобива песенен характер. Появяват се баладични мотиви, метафорите и сравненията се преплитат със специфичния за народното творчество приказен сказ. А третият пласт извежда моралистичните поуки. В стихотворението „Понеже“ лирическият герой, покрусен от несправедливостите и жестокостта на делника, възкликва:  Понеже няма доброта,  а справедливостта е сляпа,  пред незаключена врата  животът като свещ  се стапя.  А в едноименното стихотворение, дало название на цялата книга, героят се усеща като духовен приемник на делата и примера на велики предци  В сянката на хоругвите  срещал съм се с апостоли  и преминавах мълком  в другия край на предела,  където събирах стръкове  от прецъфтели недели.  Не в облаците витаех,  а на гнева в утробата…  Поезията на Боян Ангелов в новата му книга „В сянката на хоругвите” следва и още един завет на поети като Александър Геров, Христо Фотев и Андрей Германов – главната задача на твореца е да защитава мечтата, да продължава порива към красотата, да поддържа устрема към благородното и възвишеното, да насърчава надеждата, да воюва за съхранението на националната идентичност, да осъзнава своя дълг пред Отечеството.", "date": "2018.07.13", "title": "Иван Гранитски за Боян Ангелов: В книгите му намират израз поетичните хоругви на честта"}
{"url": "http://epicenter.bg/article/Do-liberalizma-i-nazad/159157/11/0", "text": "  През 80-те години на XX век светът започна да се дебалансира с бързи темпове.   Установеният след Ялта и Потсдам (1945 г.) световен ред на двуполюсност загуби устойчивост и вторият полюс – социалистическият, напусна заеманата в продължение на почти половин век паритетна позиция. По икономически, военнополитически и идейно-психологически причини соцдържавите, начело с Михаил Горбачов, приеха наложения им от Рейгън и Тачър модел на „западна демокрация”. С лека ръка те зачеркнаха теорията и практиката на социалната държава, която беше изградена в Източна Европа, под лозунгите на марксизма-ленинизма.   С две думи, социализмът беше заклеймен, а капитализмът - обявен за победител в Студената война.   Плачевните резултати от тази пирова победа на Запада днес се виждат с просто око. Самозабравилият се Запад се раздира от собствените си противоречия, възникнали в условията на еднополюсния свят, доминиран и доктриниран от „евро-атлантическо единство” на основата на „евро-атлантически ценности”.   Защо това въобще стана възможно? Защото победилият империализъм на Запада днес е разединен по оста консерватизъм-либерализъм. След като смачкаха с общи усилия социализма от съветски тип, установявайки пълно световно господство в условията на технологично глобализирания свят, те започнаха да воюват помежду си. Неовладяната лакомия за пари и власт на неолибералните елити и транснационалните компании на Вашингтон и Брюксел наложи пълен контрол в световната политиката и икономика, без оглед на различията в култура, вяра и морал сред 7-милиардното население на Земята. За известно време се създаде впечатлението, че след социализма, неолиберализмът е „смачкал” и консерватизма. Но последните 2-3 години показват, че това не е така. И в Европейския съюз, и в НАТО, и в САЩ консерватизмът възвръща позиции. Ултралибералните властови центрове недоволстват, ругаят и харчат милиарди за правителствени и неправителствени акции, за да възпрепятстват разрушаването на неолибералния еднополюсен модел. Но не успяват и това е все по-видимо. Възстановяването на идеологическия триъгълник от XX век: „консерватизъм – социализъм – либерализъм”, като философска база на обществения живот във всичките му измерения ще доведе и до възстановяване на многополюсния модел на икономически и политически междудържавни отношения.   Конструкцията „по вертикала”, при която един световен хегемон налага силово на всички останали своя цивилизационен модел, се трансформира в конструкция „по хоризонтала”, при която държавите от различни цивилизационни кръгове общуват помежду си, отчитайки интересите и потребностите на всички, в условията на мир и устойчиво развитие на природата и обществото.   Ултралибералният подход на XXI век губи позиции след сблъсъка както с американския президент Тръмп, така и с лидерите на „Вишеградската четворка”, а и с турския президент Ердоган. От друга страна, Евро-атлантическият запад губи позициите си пред проспериращия социалистически Китай, необвързаната Индия и търсещата социален изход от неолиберализма Латинска Америка.   А това вече е исторически оптимистично на фона на „смешния плач” на обречените неолиберали!    ", "date": "2018.07.13", "title": "Проф. Димитър Иванов: До либерализма и назад"}
{"url": "http://epicenter.bg/article/Simeon-Nikolov--Kauboy-v-sartseto-na-NATO--Strahat-splotyava/159163/11/0", "text": "    Демонстрираното поведение на американския президент Тръмп е свързано от една страна с процесите на промените в света и от друга - с   има корени в борбата му с неоконсерваторите на Хилари Клинтън в САЩ, защото Меркел е техният човек в Европа. Всичко останало от Обама, като договора с Иран, се атакува от Тръмп.  А критиките срещу НАТО се базират върху това, че неговото ръководство не прояви гъвкавост и ефективност, продължава познатата антируска линия без никаква иновативност, отчитане на геополитически и геоикономичеси интереси, в които    Спрямо Германия, освен споменатото, има и втора причина – отказът на Германия да разшири участието си в операции по обучаване на въоръжени сили в Близкия Изток. Но тя обучава кюрдите в Ирак.  Третата причина за отношението към Европа:  , например новото правителство на Италия смята Ф-35 за излишни. А сделката беше за 14 млрд. долара. От 131 милиарда бяха намалени на 90 млрд., а сега и те са под въпрос. В Италия е единственият завод за сглобяване на Ф-35.  А съгласно очертаната инициатива на ЕС ПЕСКО страните ще се обединяват в общи проекти, а няма да купуват американски бойни платформи.   бяха неоснователни: – САЩ осигуриха в бюджета за 2018 г. за така наречената „Европейска инициатива за въздържане” 48 млрд долара, т.е. с 40% повече от предишната година.  – Не поставиха под съмнение оставането и дори модернизирането на ядреното оръжие в Европа.  – През 2017 г прехвърлиха в Полша 1000 военни.  – САЩ не биха се отказали от действен инструмент като НАТО, който им служи не само в Европа.  Говореното на Тръмп преди и по време на срещата съдържа много своеволно използвани думи и твърдения,    Той   с обвиненията, че Германия плащала на Русия за доставките на газ и нефт. Стремежът да окаже натиск за отказ от Северен поток 2 го вкара в абсурдни твърдения. Русия контролирала енергийния пазар на Германия, страната била заложник на Русия и т.н. Пределно ясно е, че САЩ искат да поемат контрола над европейския енергиен пазар и за това яростно нападат проекта Северен поток 2. Показателно е как говоренето на Тръмп по повод на финансовите ангажименти на страните към НАТО предизвика паника на втория ден от срещата. След запознаване с пресата и явно недоволен от отразеното,  Тръмп пусна поредния си пост в Туитър. На сутрешното заседание на Съвета в 20–минутно изказване се върна на темата от предишния ден, въпреки че декларацията вече бе приета, като заплаши, че ако страните не изпълнят условието за 2% щял да поеме самостоятелен курс по въпросите на отбраната, или   Познавайки обстоятелството, че президентът се влияе от пресата, не може да се пропусне и предложението на The American Conservative готовността на САЩ да окаже подкрепа при война в изпълнение на член 5 от Договора да бъде поставена в зависимост от решение на Конгреса. Няма вероятност обаче Тръмп да възприеме такова предложение, защото би загубил решаващо средство за натиск срещу европейските държави. На последвалата пресконференция обаче Тръмп говори за „огромен напредък” по въпроса за разходите и не се съмнявал, че ще се изпълни това условие. Той призна, че Европа прави много, но все пак САЩ са по-полезни на Европа, отколкото обратно и т.н.  Въпросът за процента  военни разходи от БВП не се поставя за първи път от Тръмп. Същото правеха и Обама и Джордж Буш. Като цел той бе поставен още през 2002 г., а през 2014 г. предложението само бе подновено. Записаното тогава обаче гласи, че „страните членки ще се стремят в рамките на 10 години да се придвижат до ориентировъчната стойност”. Тоест, Германия е права, че никога не е вземано решение за твърда граница, а само за движение към нея.  По–важното обаче е, че  . Отделените в Германия 37,6 млрд. евро са с 2 млрд. повече от м.г. , а 2019 ще са 42 млрд. Но Бундесверът е водещ в участието в мисии.  НАТО прие още 2014 г. в Уелс 11 измерители, от които само първият е процентът от БВП за военни цели, а №2 – за  закупуване на основно въоръжение, т.е. инвестиционните измерители. Отчитащите принос измерители са:  № 3 - процент изпълнени национални цели; № 4 - процент личен състав от СВ, ВВС и ВМС, отговарящи на изискванията за участие извън страната– 50% от СВ, 40% от ВВС и 80% от ВМС № 5– процент личен състав, самолети и кораби, които могат да се поддържат в операции – за СВ– 10%, ВВС– 8%, ВМС –28% Отчитащи фактическия принос измерители № 6, 7 , 8 – процент личен състав в операции.  Някои западни експерти изчислиха, че само 15% от американските средства отиват за ангажименти по Европа. Но привържениците на президента посочват, че откакто той е президент, финансирането на американското присъствие в Европа се е повишило с 40%.  Предмет на обсъжданията на срещата на върха трябваше да бъдат: – Реформи на командната структура и изграждане на способности, включително Европейската инициатива за възпиране 4х30; – Мисия за обучаване на иракските ВС; – Тероризмът; – Отношенията НАТО–ЕС  Но финансовите въпроси излязоха на преден план. Характерен бе опитът на Тръмп да ги обвърже с открит натиск по чужди на Съюза въпроси като междудържавни договори за газопровод.  Пример за прагматичен подход демонстрира генерал Джеймс Ставридис, бивш върховен командващ Съюзното командване по операциите. Той счита, че трябва да се обсъдят стратегията и тактиката, включитено „безкрайните мисии в Афганистан”; защитата на балтийските страни и отбрана от кибератаки; ролята на Съюза в Близкия Изток и борбата срещу тероризма. В периода преди срещата бе определено, че ще се изградят 2 нови командвания– за силите за бързо реагиране и за транспорта през Атланика и в рамките на Европа– едното в Улм, Германия и другото - в Норфолк. Европейската инициативата за въздържане 4х30 фактически означава 30 батальона, 30 ескадрили и 30 кораба в готовност до 30 дни. Не бе решено обаче коя страна колко сили и колко военна техника ще трябва да предостави, но безпокойство може да възникне от това, че не всички изпълняват задължителното изискване за готовност на 10% от СВ, 8% от ВВС и 28% от ВМС за такива случаи.   Защото преди срещата с многозначителен отговор по Крим събуди страховете, че може да се съгласи на международното му признаване. НАТО включи в декларацията обаче категорична позиция „осъждайки най–остро нелегитимното и нелегално анексиране на Крим” и т.н.    Нелогичните заплахи, че ще изтегли ВС от Западна Европа, че ще има последствия при неизпълнение на условието от 2% военни разходи, доведоха до там, че НАТО включи в декларацията си потвърждение за изпълнението му, въпреки позицията на страни като Германия. Това е голямо отстъпление от Меркел, защото военният бюджет би нарастнал от 38 милиарда евро на близо 70 милиарда през 2024 г., което е около 40%.  Растящото отчуждаване между САЩ и Русия е основание Европа да потърси по-конкретно материализиране на политиката си за сигурност и фокусиране върху източните и югоизточните европейски държави.  Потвърждава се правилният избор „Стратегическа антономия”, направен в Глобалната стратегия и намерил израз в инициативата ПЕСКО на ЕС. Консервативният американски политик Пет Бюкенън  казва за положението в Европа: „Днешна Европа не се страхува от това, че Владимир Путин може да достигне до Рейн. Европа се страхува от това, че Африка и Близкият Изток могат да достигнат Дунав.”  Президентът на Германия Франц-Валтер Щайнмайер много трезво отбеляза, че   Надявам се,   между нас да не става по-дълбока.”  Това трябва да си го запишат българските русофоби.    Поведението на Тръмп, обаче, може да раздели Европа на Западна и Източна, подкрепяйки съсредоточаването на въоръжения и въоръжени сили в източната част на континента към границите на Русия. В икономически план има също опити за разделяне, като например предложението на Тръмп към френския президент Макрон от април 2017 г. за напускане на ЕС и в замяна двустранен договор с изгодни условия.   на генералния секретар Столтенберг бе зададен журналистически въпрос (интервюто му за АРД-Германия)   Всъщност атаките на Тръмп допринесоха за сплотяване на европейските страни-членки.  обаче Столтенбрег завърши интервюто си с изречението: „НАТО трябва да се готви за по-големи войни”, което констратира от досегашните му изявления „Ние не искаме война, но се готвим да порещнем всяко предизвикателство“.    Тя обхваща 79 точки на 23 страници. Въпреки привидния основен спор за финансовите ангажименти, декларацията е доминирана от темата Русия.  Независимо от някои категорични оценки като тази за Крим, която е лишена от реализъм, и дългия списък от обвинения срещу Русия, някои от които недоказани (като отравянето в Солсбъри),  НАТО остава открит за отворен, редовен и смислен диалог в Съвета НАТО –Русия. От 2016-а той е заседавал 7 пъти. Показателно е изречението: „Продължаваме да вярваме, че партньорството, основано на респект и междунардно право и задължения, би било от стратегическо значение. „ Потвърждението на целта 2% от БВП се интерпретира различно. От една страна, държавите приеха това условие още в Уелс. От друга страна, германското правителство вижда само формулировка за „движение в посока 2%”. Но докато в декларацията от 2014 г. наистина се говори само за „движение в посока 2%”, както посочих по–горе, в тази от сегашната среща на НАТО бе записано, че „страните трябва да увеличат” приноса си на 2% от БВП, и се напомня, че  националните планове за реализацията на тази цел трябва задължително да бъдат представени, а има страни, които не са го направили. А може би повечето трябва и да се актуализират. Европа и Канада вече показват ръст от 3,8% , което означава 750 млн. евро повече или 1,17 млрд. евро. До края на годината към отличниците Великобритания, Гърция и Естония с над 2% военни разходи вероятно ще се присъединят още Полша, Румъния, Латвия и Литва.    Приканва се Русия „да изтегли войските си от суверенни територии на Молдова, Украйна и Грузия”, което ще предизвика сериозни разногласия на срещата Путин Тръмп. На реципрочен принцип много по-голямо основание има Москва да иска САЩ незабавно да се изтеглят от Сирия, където нито са поканени, нито са там по силата на резолюция на ООН.  , се казва в декларацията. Това    Новият момент в декларацията относно това, че Германия имала проблем с енергийните доставки, намек за Северен поток 2, очевидно добавен след натиска на Доналд Тръмп, представлява един доста нереалистичен упрек.  Подчертава се, че регионът на Западните Балкани е регион от стратегическо значение, а връзките между НАТО и Сърбия са полезни за Алианса и за Белград, както и за целия регион.   Подновената преди срещата инициатива за приемане на Грузия в НАТО под силния натиск на САЩ очевидно не стигна и този път до финала и причините са разбираеми. След няколко години на настояване и информационно-пропагандна обработка на казуса,   Това стана без да се дискутира, без да се оповестява от медиите под димната завеса на темата за 2% разходи за военни цели.    До 2019 г. 7 страни членки на НАТО (САЩ, Германия, Великобритания, Норвегия, Испания, Дания и Холандия) ще разработят принципи за водене на кибервойна, за да предоставят на войските правила кога използването на кибер-оръжията за нападение е оправдано. Франция и източноевропейските страни не участват в тази разработка.                                                                                                                                                                                                                                           , която ще продължи, е най-вероятен в три насоки на база зависимостите на континента: 1. Влияние чрез вътрешно–натовски механизми като този за процента военни разходи, както например и заплахи за намаляване броя и обхвата на военни учения и ангажименти в Афганистан 2. Изграждане на двустранни отношения с отделни натовски страни – разполагане на американски ВС, привилигерован достъп до американско въоръжение. Създавайки по-дистанцирани или по-близки отношения всъщност се ерозира вътрешната спойка в Съюза 3. Политика на пренебрегване на европейски въпроси на сигурността. ", "date": "2018.07.13", "title": "Симеон Николов: Каубой в сърцето на НАТО. Страхът сплотява"}
{"url": "http://epicenter.bg/article/Gratski-ikonomist--Mirat-na-Balkanskiya-poluostrov-se-klati--vazmozhni-sa-promeni-na-granitsite/159184/11/34", "text": "     Тези постъпки на гръцкото правителство, според мен не са резултат от така наречения македонски проблем, а от геополитическите игри между Америка и Русия. Нашата страна се намира на средата на тази политическа схема, това се подразбира, защото видяхте как в новото-старо правителство на Ердоган президентът на Турция е клониран и то си продължава от толкова години насам. Но видяхме на инаугурацията му в Анкара да присъстват руският премиер, българският президент, но не и гръцкият премиер или българският премиер. Така че това са геополитически игри. Разбира се, че няма мирис на мир в това напрежение. И между Гърция и Русия в момента, и между Турция и Гърция, и Америка и т.н. Но със сигурност не става въпрос за името на този нов проект, който искат да се нарича Македония. За сериозните анализатори играта е по-дълбока и със сигурност трябва да сме много будни, защото се очакват сериозни промени. Геостратегически и геополитически.     Промените може и да са и промяна на границите на страните, възможно е в Балканския полуостров. Този процес се започна още от разпадането на Югославия и създаването на новите проекти. Аз казвам проекти, някои ги наричат страни. Както Босна, Косово и Скопие. Така че започналите преди години процеси може би намират в момента пространство за изява и реализиране.     Със сигурност от тази цялата история, ако продължи този процес, ще излезе временен победител Турция. Тя има и няма 100 г. история вече като страна, новоизграждаща се страна. От Османската империя минахме на проект Турция. Много добре знаем, че 1922 г. Турция наброяваше не повече от 17 милиона граждани. За половин век близо, не става въпрос за нивото на раждането в Турция, а става въпрос за нови граждани от азиатски страни, които се включиха в така нареченият народ \"турци\", тя наброява над 75 милиона души. Турция ще излезе временен победител, тъй като православието, както виждате в нашите страни, гине. За мен има обяснение, разбира се, подкрепата на Русия за този проект, турският проект и геостратегически, и геополитически. Разбира се, че не го възприемам от гледна точка на православието и на християнството. Една страна, на която всички православни страни разчитат за морална, социална, икономическа и най-вече в извишението на вярата, да се предава в геополитически аспект в интересите на Турция, говоря за Русия.     Вижте, в момента имаме един огромен парадокс – в Гърция управляват комунистите, не левите, комунистите, атеистите. Най-ниското политическо ниво, което може да си позволи една съвременна страна в ЕС. При положение, че „Сириза“ произлиза от комунистическата партия или от анархистите, би трябвало и би било нормално да има хармонични отношения с Русия. Говоря като идеологическо минало на тази страна и сходните черти, които има самата партия с партиите в бившия Съветски съюз и днес Русия. Т.е., парадоксът е огромен. Така че, какво доказва? Доказва, че парите нямат цвят и не познават, и не разпознават идеологии. Идеологиите избледняха в 21 век, време беше политическите идеологии да не съществуват. Защото са били единствено инструмент за манипулиране на масите. Това доказва и постъпката на „Сириза“ с реакцията й спрямо руското правителство. Разбира се, че не възприемаме подобни усилия в кавички от гръцкото правителство, но тук не става въпрос въобще за мнението на дипломатическия ресурс на Гърция. Става въпрос за решение на ниво премиер. И за ангажименти, които той получава от едната и от другата страна. Със сигурност не помага в кризисната ситуация, в която в момента е Гърция – финансово, социално и политически.     Възможни са финансови канали и тяхното изграждане от гледна точка на дипломатическо и етническо влияние, със сигурност е възможно. Но не мисля, че страна като Русия има именно тази нужда или използва подобни канали. Тя има по-сериозни позиции в гръцкото общество на политическо ниво, за да повлияе. Тук става въпрос, че Русия застана зад Турция, зад този мегаломан, наречен президент, единствен и само на Турция господин Ердоган. А политическата ярост срещу Турция в момента води, повтарям, до политическото решение. Защото не е тайна, че гръцката страна, както и българската страна са много близо до американската страна. Да говорим реално – ние принадлежим на Запада, нашите страни. И Запада принадлежи на нас. Това, което трябва да пожелаем, е наистина хармонизирано отношение с Русия. Но на база на балансирани мерки между тези страни и усилия.     Лято е – период, в който целият народ се отпуска, целият политически състав, ако щете, е в отпуск, избраното време за това действие не е правилно, явно ще трябва да очакваме по-голямо развитие, то няма да спре само с освобождаването на дипломати и от страна на Гърция, и от страна на Русия. Ще има огромно напрежение. Не забравяйте, че двама православни войници над 150 дена се намират в Одрин в затвора, където са били арестувани на гръцка територия от турски войници. Православната Русия, за съжаление, не въздейства на турския диктат за освобождаването на европейски войници, защото би трябвало така да се третират гръцките войници. И ЕС си мълчи. Ама нали затова сме в един съюз. Защото се нарича съюз, не само в изпращане на послания за европейска интеграция и ангажименти за внасяне на такси, но и за геополитически моменти. Русия пое пътя на неутрална позиция в този процес. Двама православни войници се намират в Одрин 150 дена и светът мълчи. ЕС мълчи. Русия мълчи.     Въпросът е поставен, точно когато случи този процес преди близо 4 месеца – 4 месеца и половина. Но НАТО също не взе позиция. Знаете ли, Европейският съюз и НАТО ми заприличват на организации, за съжаление, които, когато няма нужда, ни подават чадър и когато започне да вали, ни го отнемат. Така че гръцкото правителство направи постъпки към тях, но отговор от там няма. Обявено е пред Европейската комисия, обявено е пред НАТО, но предприети мерки не са взети за решаване на въпроса. Ако реши г-н Ердоган, султанът на новоизграждащата се Турция, тогава явно ще ги освободи. Това говори най-вече за хуманитарен проблем. Пак казвам, това означава, че осемте турски войници, които са поискали политическо убежище в Гърция, това е отмъщението на Турция чрез арестуването на двамата православни войници в турските бодруми в Одрин. Знаете много добре, че тези осем войници от турската страна, които намериха, разбира се, политическо убежище, казвам „разбира се“, защото международният закон е един за всички и би трябвало турските власти да го знаят. Но те не разпознават правдата, не разпознават справедливостта, не разпознават международното право. А би трябвало да приемат и да възприемат законите и международното законодателство, но не го приемат и отговориха по този начин, арестувайки двамата гръцки войници. Разбира се, че в българската страна също не виждам да се разпространяват информации за случващото се, няма и новини за него. Не казвам от вас, но от много други медии. Разбирам, че това не е притеснение, защото те са гърци, някакви други войници. Но, знаете, скоро може би ще се наложи, ако заедно не обединим гласовете си за свободата на словото и на делата, ще ни настигне опасност за това, което от години и векове ние заедно сме постигнали – да се пазим и да запазваме мира. От сегашната ситуация в региона едно може да се разбере – че мирът на Балканския полуостров се клати. Извинявам се, че използвам термин като този, но не мога да намеря друг, за да призова всички хора, които са родолюбци, православни, да запазват всички тези святи традиции, които имаме от нашите деди, и да обединим усилията си за разрешение на този проблем. Не можем да бъдем приятели с тези, които влизат в Сирия и окупират през 21-ви век други държави и да застанем зад техните каузи. В началото на интервюто казах, че принадлежим на Запада и Запада ни принадлежи. Не принадлежим на Азия, не сме азиатски нации, не сме азиатски народи. Нямаме тези нрави и култури и това не е дискриминация, това са факти. Ние сме Европа. Ние сме старата Европа.     Нашите страни – България и Гърция – те са малки страни или може би политическите навремето ръководители ги направиха още по-малки, както изглеждат днес. Наистина е много трудно нашите политици да балансират върху голямото напрежение между Русия и Америка. В момента виждаме, че Америка има доста сериозно влияние в Гърция, в България, в Румъния. Виждаме, че Русия има влияние в Турция, в Сърбия, вече Албания и Косово – не. Случват се неща, тези две големи сили не тръгват на открита война, а използват по-малки държави, за да споделят техните интереси. Така че е ясно, ако се случи това, което мислят най-сериозните анализатори и предвиждат – някои от страните ще бъдат съюзници, някои други – не.     Гърция и България нямат избор, те трябва да са заедно. Както са сега в момента геополитическите неща, аз ги виждам заедно. Но не мога да знам дали ще бъдат с правилния партньор, стратегически говоря, или не. Но времето ще покаже. Досега толкова векове не сме сгрешили, надявам се и този път да не сгрешим.     И аз ви благодаря. Съжалявам, че съм песимист, но това показват фактите.   ", "date": "2018.07.13", "title": "Гръцки икономист: Мирът на Балканския полуостров се клати, възможни са промени на границите"}
{"url": "http://epicenter.bg/article/Kola-blasna-dete-na-peshehodna-pateka-vav-Vratsa--8-godishno-momche-e-seriozno-postradalo/159173/3/0", "text": "8-годишно момче е сериозно пострадало, след като е било блъснато на пешеходна пътека. Това съобщиха от пресцентъра на МВР.   Сигналът е постъпил в полицията около 13.30 часа днес.   Според първоначалните данни, детето, което се придвижвало с тротинетка и било блъснато на пешеходна пътека от лек автомобил „Форд“, шофиран от 67-годишна жена.   Незабавно е откарано в болница за оказване на медицинска помощ.   Полицаи са на място и работят с водачката на автомобила.", "date": "2018.07.13", "title": "Кола блъсна дете на пешеходна пътека във Враца! 8-годишно момче е сериозно пострадало"}
{"url": "http://epicenter.bg/article/Mashtabna-politseyska-operatsiya-sreshtu-kriminalniya-kontingent-se-provezhda-v-tsyalata-strana-/159174/3/0", "text": "Мащабна специализирана полицейска операция по противодействие на конвенционалната престъпност и опазване на обществения ред се провежда на територията на страната. В нея освен полицейските сили на областните дирекции са включени и служители на Дирекция „Жандармерия. Това съобщиха от пресцентъра на МВР.  През вчерашния ден планирани действия са извършени на териториите на ОДМВР-София и Перник. В хода на операцията служителите на ОДМВР-София и жандармеристи са проверили общо 1715 лица и 1060 МПС. Задържани са 77 души, издирените са шестима. За констатирани административни нарушения са съставени 309 акта.  Проверки са извършени в 22 пункта за черни и цветни метали, 27 заложни къщи и 22 автоморги, автосервизи и депа.  На територията на РУ-Ботевград са проверени 470 лица и 215 МПС. Съставени са 38 акта за установени административни нарушения. Задържани са 18 души. Установени и задържани са и двама, обявени за общодържавно издирване, които са предадени на инициатора на издирването.  Множество нарушения са констатирани по време на операцията в два пункта за изкупуване и съхранение на отпадъци от черни и цветни метали в Самоков и с. Райово. При проверките, извършени съвместно със служители на икономическа полиция в ОДМВР-София и РИОСВ, е установено, че площадките не отговарят на изискванията и са допуснати нарушения при воденето на документацията, за което са съставени констативни протоколи. В друг инспектиран обект в Самоков - за преработка и съхранение на дървесина, е установено несъответствие в електронния дневник по отношение на наличната дървесина. Съставен е констативен протокол. В рамките на спецоперацията на територията на РУ-Самоков са проверени общо 512 лица и 395 МПС; съставени са 61 акта за установени административни нарушения; задържани са 14 души.  На територията на РУ- Костенец, при извършените съвместни проверки от служители на ОДМВР- София, РУ- Костенец, Зонално жандармерийско управление- София, Регионална дирекция по горите и общинската администрация, на осем адреса в с. Костенец е установено съхранение на общо 30 кубика дърва за огрев без контролна горска марка и документи за законен произход. Съставени са девет акта по Закона за горите и незаконно добитата дървесина е иззета по надлежния ред.  От служители на РУ-Правец, при проверка в къща в с. Видраре, са установени и иззети общо 14.5 литра алкохол, разпределен в 29 половинлитрови пластмасови бутилки, без български акцизен бандерол. Материалите по случая са подготвени за изпращане в Митница- Столична за реализиране на административно- наказателна отговорност.  В рамките на проведената на територията на Пернишка област операция смесените екипи са извършили проверки и в седем автоморги, за констатирани нарушения са издадени четири констативни протокола с предписания към собствениците.  ", "date": "2018.07.13", "title": "Мащабна полицейска операция срещу криминалния контингент се провежда в цялата страна "}
{"url": "http://epicenter.bg/article/Namerena-e-kniga-s-mnogo-pari--politsiyata-tarsi-sobstvenika/159175/3/0", "text": "Книга с голяма сума пари между страниците ѝ е предадена от мъж в Първо районно управление на полицията в Пловдив. Пред служителите той обяснил, че находката била открита от три деца на 2 юли в кутия за книги в парк “Белите брези”.   Към момента средствата са на съхранение в сградата на Първо РУ на бул. “Никола Вапцаров” 91 в Пловдив, съобщи Dariknews.   Собственикът може да се обади на тел. 032/932 001 или в най-близкото полицейско управление.   В края на юни в автобус на градския транспорт в София мъж е открил изгубени над 1000 лева, които предаде, за да бъдат върни на собственика.    ", "date": "2018.07.13", "title": "Намерена е книга с много пари, полицията търси собственика"}
{"url": "http://epicenter.bg/article/Boyko-Borisov-stana-dyado-na-vtori-vnuk/159148/2/0", "text": "Премиерът Бойко Борисов се сдоби с втори внук. Дъщеря му Венета роди момченце, съобщи Dir.bg.   Първородният й син се появи на бял свят на 31 януари, 2016 година. Детето, което се роди с тегло 3,6 кг, бе кръстено Бойко на дядо си.  Венета Борисова е дъщеря на Борисов от единствената му съпруга Стела. Младата жена е родена през 1983 година и е завършила висше образование в САЩ.  ", "date": "2018.07.13", "title": "Бойко Борисов стана дядо на втори внук"}
{"url": "http://epicenter.bg/article/Nankov--Predlagame-vavezhdane-na-uikend-vinetka--koyato-tryabva-da-bade-po-evtina-ot-sedmichnata/159153/2/0", "text": "С  въвеждането на електронните винетки от 1 януари ще има и уикенд винетки. Те са за хората, които пътуват с леките си автомобили по републикански пътища няколко пъти в годината. Целта е да бъдем по-гъвкави. Това каза в кулоарите на Народното събрание министърът на регионалното развитие и благоустройството Николай Нанков, съобщиха от пресцентъра на МРРБ.   Той посочи, че внесеният от народни представители проект за изменение на Закона за пътищата е свързан с поетия ангажимент при въвеждане на електронната система за таксуване да има и уикенд винетка, като благодари на вносителите.   Николай Нанков обърна внимание, че в законопроекта няма конкретно предложение за времеви диапазон – той ще бъде въведен с наредба. Времетраенето ще се дебатира, след като бъде приет законът.   . Според министъра обаче едва ли има български граждани, които тръгват от работните си места в 12 часа в петък.   „Може би ще обсъдим срокът да е от по-късния следобед в петък до понеделник сутринта, тъй като много хора се прибират в първия работен ден от седмицата. Предстои дискусия по тази тема. Ще вземем най-доброто решение“, каза министър Нанков.   Той коментира, че  . На база нормативните промени ще бъде създадена необходимата администрация в рамките на Агенция „Пътна инфраструктура“, която ще работи по внедряването на системата и всички детайли по нея, каза още той.   Регионалният министър посочи, че според поетия ангажимент,   а електронната винетка ще влезе в сила от януари следващата година. Това е последната година, в която ще имаме хартиени стикери по стъклата на леките автомобили, каза министърът.   До края на юли ще имаме първоначалните предложения за тарифирането на отделните услуги, а през месец август ще започне общественото обсъждане на ценовите предложения с всички заинтересовани страни – граждани, неправителствени организации и транспортния бранш, като решението ще бъде взето от Министерския съвет, информира още регионалният министър.   . Целта е да облекчим гражданите, както ще направим с начина на купуване на електронната винетка от следващата година – чрез мобилно приложение, през интернет, от бензиностанции или областните пътни управления, а разпознаването ще е само с номера на автомобила, посочи Николай Нанков.  ", "date": "2018.07.13", "title": "Нанков: Електронната уикенд винетка ще струва около 10 лева"}
{"url": "http://epicenter.bg/article/Ovtsevadi-blokiraha-glavniya-pat-Sofiya---Varna--SNIMKI-VIDEO-/159159/2/0", "text": "Овцевъди и козевъди на национален протест днес на главния път София – Варна. Те блокираха пътното платно и ще унищожат и част от продукцията си в знак на протест, съобщи bTV. Според тях секторът се неглижира от години.   Следващият им протест ще бъде пред Народното събрание, а ако исканията им не бъдат уважени се заканват, че ще блокират и граници.   По думите им държавната помощ не покрива загубите им.   „Ситуацията е такава от вашата помощ, но тази година имаме влошаване. За две години ние генерираме загуби на една овца от минимум 28 лв. Обезщетението, което ни се предлага е 5 лева”, поясни Янка Попова, председател на НОКА.   Красимир Бурмов от село Руня е на 55 години и от над 30 е активен животновъд. Семейството му има стопанство от 1000 овце-майки, но е на път да се откаже. „Има според мен прекалено голяма администрация, която е загърбила нашия бранш във всички посоки едновременно”, казва той.   Разходите за овца майка с приплод са 340 лв. на година. Животновъдът успява да възвърне като печалба 150 лв. Държавата му покрива 120 лв. от разликата, останалите обаче са за негова сметка.   Овцевъдът използва около 3000 дка пасища под наем. По закон е длъжен да ги поддържа, за което също прави разходи. Видимо районът е планински, но според земеделското министерство – равнинен. „Лишени сме от добавките за планински район. Също така бяхме в район, където стопанисваме земя, пасища с висока природна стойност. Тези права от тази година също ни бяха отнети”, казва Бурмов.   Така с всеки стопански сезон недостигът на средства се увеличава. „Ние не можем да си покрием загубите и без тази помощ след известно време ще трябва да обявим фалит”, казва животновъдът.  ", "date": "2018.07.13", "title": "Овцевъди блокираха главния път София – Варна (СНИМКИ+ВИДЕО)"}
{"url": "http://epicenter.bg/article/Kray-na-opashkite-v-NOI---zapazvame-chas-za-poseshtenie-onlayn/159161/2/0", "text": "След като направите резервацията, системата ви дава четирицифрен код, който при пристигането в НОИ въвеждате в специално устройство   Клиентите на НОИ ще могат да си запазват ден и час за посещение онлайн и така да свършат работа без да чакат на опашка, съобщи  bTV .   Правите си регистрация, избирате услуга - например „Болнични”, след това ден и час, когато искате да дойдете.   \"Системата показва само свободните часове за съответната услуга и ден\", уточни Светлин Николов, експерт \"Информационни услуги\" в НОИ.   След като направите резервацията, системата ви дава четирицифрен код, който при пристигането в НОИ въвеждате в специално устройство. Системата потвърждава резервацията и ви дава билет.   Въвеждането на кода в устройството се прави до 1 час преди резервирания час. А чрез система за повикване ще чуете номера на билета си и гишето, на което да отидете.   Доскоро Боян е бил безработен, но вече има препитание. Посещава НОИ, за да подаде документ за спиране на обезщетението за безработица и казва, че при следващ път, ще се възползва от новата услуга.   Около 2000 души на ден посещават НОИ - София. Новата система струва около 40 000 лв.", "date": "2018.07.13", "title": "Край на опашките в НОИ – запазваме час за посещение онлайн"}
{"url": "http://epicenter.bg/article/Ivo-Hristov--V-Bryuksel-balgarskiyat-prezident-beshe-glasat-na-razuma-/159162/2/0", "text": "\"  Това написа във Фейсбук началникът на кабинета на Румен Радев - Иво Христов.  \"При разстроеното доверие между съюзниците парите в повече не гарантират сигурността на хората, а печалбите за производителите. Нужни са средства за овладяването на рисковете, които нарастват, но не и самоцелни харчове.   Постави пред турския президент въпроса за ненамесата в изборния процес и уважението на суверенитета като гаранция за добросъседството. Повдигна проблема за обезщетяването на тракийските бежанци\", пише още Христов.  Началникът на кабинета на президента продължи традицията да публикува черно-бели снимки на Радев. Преди няколко дни негов фотос от самолета от Анкара предизвика фурор в мрежата.  Сега Христов е снимал Румен Радев и американския държавен глава Доналд Тръмп на срещата на върха на НАТО в Брюксел.  ", "date": "2018.07.13", "title": "Иво Христов: В Брюксел българският президент беше гласът на разума "}
{"url": "http://epicenter.bg/article/Remontite-v-Sofiya-prodalzhavat--Kade-shte-bade-spryano-dvizhenieto---VIDEO--/159165/2/98", "text": "Сезонът на летните пътни ремонти е в разгара си. В София предстои да бъдат реновирани още няколко основни булеварда, предава Нова тв.  Продължава асфалтирането на бул. \"Тодор Каблешков\". Участъкът ще бъде четирилентов. Предстои на 19 юли да бъде пуснато изцяло движението по него.  Заради строежа на метрото в понеделник, 16 юли, затварят част от бул. „Пенчо Славейков”. Движението около Медицинска академия ще бъде затруднено. Ще има обходни маршрути. Предстои Столична община да се срещне с директорите на всички здравни заведения в района, за да се уточни откъде ще влизат линейките на Спешна помощ.  Скоро започва затварянето и на част от бул. „Монтевидео” за разширение, което ще е до ул. „Бояна”.  След месец пък ще бъде затворена и една от основните артерии на път за Летище София, а именно Източната тангента. Това ще се случи, когато приключи ремонтът на бул. „Христофор Колумб”.  Вече 80% от бюджета за ремонти на междукварталните улици е свършил. Останали са още малко пари, но не се знае докога ще стигнат те.  За всеки ден закъснение столичният кмет Йорданка Фандъкова обясни, че фирмите ще бъдат глобявани със 75 000 лева за всеки ден. Ако бъде констатирано лошо изпълнение на ремонтите, глобите стигат до 300 000 лева.  ", "date": "2018.07.13", "title": "Ремонтите в София продължават: Къде ще бъде спряно движението? (ВИДЕО) "}
{"url": "http://epicenter.bg/article/Shte-ni-iznenada-li-vremeto-v-sledvashtite-dni--/159172/2/0", "text": "Времето ще е предимно слънчево в следващите дни, с възможност обаче за превалявания днес и във вторник следващата седмица. Превалявания са възможни в следващите дни и по Северното Черноморие. Това сочи средносрочната прогноза за времето, базирана на компютърни модели и представена в \"Дарик кафе\".  В петък след обяд на много места ще се развива купеста и купесто-дъждовна облачност и главно в планинските и източните райони от страната ще има краткотрайни, временно интензивни валежи и гръмотевична дейност.  През почивните дни ще има променлива облачност, по-значителна над източните и планинските райони, но само на отделни места краткотрайно ще превали. Ще продължи да духа слаб до умерен северозападен вятър.  Температурите ще бъдат с летни стойности - от 28 до 34 градуса.  Няма особена промяна в атмосферната циркулация на Балканите и времето, каквото бе вчера, каквото е днес и през почивните дни, ще се задържи и в началото на следващата седмица.  ", "date": "2018.07.13", "title": "Ще ни изненада ли времето в следващите дни? "}
{"url": "http://epicenter.bg/article/Porozhanov--Nelegalno-vkarvane-na-zhivotni-prez-granitsa-e-dokaralo-chumata-po-ovtse-i-kozi/159181/2/0", "text": "Случаите на чума по дребните преживни животни вероятно се дължат на нелегално вкарване на заболели животни през граница, каза днес в парламента министърът на земеделието Румен Порожанов, предаде БНР. Заболяването може да се получи чрез досег с друго заболяло животно.   Порожанов отговори на депутатски въпрос, свързан с масовото избиване от Агенцията по безопасност на храните на домашни животни в Странджа планина поради регистрирани случаи на чума.   „През месец юни 2018 г. за първи път в България и ЕС са констатирани огнища на болестта чума в непосредствена близост до турската граница. Това заболяване е стартирало от Северна Африка. Болестта е тръгнала от Мароко, завъртяла се е през Азия, а за съжаление точно районите на Странджа са в близост до турската граница, където е достигнала болестта“, обясни министър Порожанов.   До този момент заболяването е констатирано в намиращите се в района села Воден и Кости, а в засегнатите райони се изпълнява Програма за надзор на трансгранични болести по животните.   Министър Порожанов увери народните представители, че Българската агенция по безопасност на храните (БАБХ) веднага е предприела мерки за контрол и ликвидиране на заболяването, включващи умъртвяване по хуманен начин и обезвреждане на труповете на всички дребни преживни животни в засегнатите заселени места. Определена е и 3-километрова предпазна и 10-километрова наблюдавана зона, откъдето са взети проби за лабораторен анализ.   Болестта е опасна за овцете и козите, но не и за хората, увери земеделският министър. „Предприетите действия от страна на БАБХ, в частност на областните дирекции в Бургас и Ямбол са в съответствие с изискването на националното и европейското законодателство“, допълни той.   Румен Порожанов потвърди, че заболелите животни не подлежат на лечение и изолация, а политиката на ЕС не предвижда извършване на профилактична ваксинация за особено опасни вирусни заболявания, каквото е чумата по дребните преживни животни. В двете първи констатирани огнища са унищожени общо 1946 животни, а земеделските стопани ще бъдат обезщетени.  ", "date": "2018.07.13", "title": "Порожанов: Нелегално вкарване на животни през граница е докарало чумата по овце и кози"}
{"url": "http://epicenter.bg/article/Stanishev--PES-zapochva-borba-sreshtu-neravenstvoto-i-populizma-/159185/2/0", "text": "Проведох среща с ръководството на Европейската конфедерация на профсъюзите с основна тема за дискусия предизборната кампания за европейските избори през 2019 г. Като основни посоки на кампанията се очертаха борбата срещу неравенство и популизма, както и необходимостта от повишаване на равнища на заплащане.  Това написа във Фейсбук президентът на Партията на европейските социалисти Сергей Станишев.  ПЕС винаги е имала близки работни взаимоотношения с ЕКП и професионалните му съюзи. Организациите ни споделят решимостта да постигнат социално, икономическо и данъчно сближаване и да гарантират благополучието на гражданите на ЕС. Обединихме се около становището, че Европейската комисия и Европейският съвет трябва да изпълнят обещанията си за прилагане на практика на Стълба на социалните права преди изборите през 2019 г., съгласно Плана за социални действия, който ПЕС вече формулира, пише още Станишев.  ПЕС ще представи своите конкретни предложения по политиките по време на Конгреса ни през декември. Проектите се изготвят чрез консултации със синдикатите, неправителствените организации и организациите на гражданското общество, както и с партиите-членки и активистите на ПЕС.  ", "date": "2018.07.13", "title": "Станишев: ПЕС започва борба срещу неравенството и популизма "}
{"url": "http://epicenter.bg/article/Hasan-Azis-zavede-70-kmeta-ot-Obshtina-Kardzhali-v-Srebrenitsa--pokloniha-se-pred-zaginalite-v-klaneto/159187/2/0", "text": "Кметът на Кърджали инж. Хасан Азис с неговия екип и с още 70 кмета от община Кърджали посетиха босненския град Сребреница във връзка с отбелязване на 23 години от клането, което е извършено там по време на войната в Босна през 1995 г.   На 11 юли Босна отбеляза годишнината от най-жестокото престъпление след Втората световна война, клането в Сребреница - едно от най-ужасяващите събития по време на войната в Босна, където хиляди загиват за броени дни.   В дните около 11 юли 1995 г. повече от 8000 босненски мюсюлмани са убити в района на Сребреница. Наричат това най-масовото и жестоко убийство след Втората световна война. Телата са заровени в масови гробове. Повечето от тях са мъже на възраст над 18 години. Сред жертвите с установена самоличност има 13 жени и много малко деца. Масовото унищожение на човешки живот и разрушаването на съдбата на хиляди хора надхвърля човешката способност за разбиране. И до днес учените търсят самоличността на много от жертвите. Тази година бяха изпратени индентифицираните останки на 35 убити в онези дни.   „С кметовете от Община Кърджали посетихме гробовете, за да отдадем дължимата почит към нашите братя и сестри. Когато човек се докосне до историята, до много от раните, които са се стоварвали върху човечество, и съумее да усети страданието, може да извлече поуки за своето бъдеще и за бъдещето на цивилизацията изобщо. Наше е задължението да се присъединим към това, което правят хората по цял свят – да отдадем дължимото на жертвите и най-вече да запазим паметта, за да не позволим и най-малкото съмнение, че подобно нещо може да се случи отново на когото и да било“, каза инж. Хасан Азис в свое обръщение пред мемориала на загиналите.   Той изтъкна още, че паметта за политиката на геноцид трябва да бъде непрекъснато предупреждение към всички хора, които днес отново се намират в опасността от омраза, фанатизъм, расизъм и предразсъдъци.   „В момента най-силно се нуждаем от активна толерантност, имаме нужда от повече гражданска солидарност пред лицето на агресивните претенции за налагане на определена културна мярка. Забравата е по-лоша от смъртта, равнодушието към трагедията на другите е път към собственото ни разрушение.   За нас това е поредното ни докосване до най-новата история, която трябва да се знае, помни и да се борим всеки ден това да не се повтаря никога“, подчерта още кметът на Кърджали. Той изрази надежда, че ще бъдат разпознати всички убити, за да бъдат положени отново в земята, така както се полага на всеки човек.   Екипът на инж. Хасан Азис, заедно с всички присъстващи на събитието кметове поднесоха венец пред мемориала на гробището в босненския град.  ", "date": "2018.07.13", "title": "Хасан Азис заведе 70 кмета от Община Кърджали в Сребреница, поклониха се пред загиналите в кланeто"}
