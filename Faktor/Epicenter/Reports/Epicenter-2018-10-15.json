{"url": "http://epicenter.bg/article/-----------------/165871/2/0", "text": "Партийната телевизия на \"Атака\" спря излъчване на програмата си. От няколко часа единственото, което се показва е черен екран с надпис \"Телевизия Алфа спря. Питайте правителството защо\".   Посланието беше разпространено и от едно от ключовите лица на партията - бившата депутатка Магдалена Ташева.   Към момента няма никаква официална информация от \"Атака\" за спирането на партийната ѝ телевизия.   Причините са случилото се все още не са ясни. В сайта на телевизията липсва обяснение. Коментар от лидера на партия Атака - Волен Сидеров също няма.  ", "date": "2018.10.15", "title": "Партийната телевизия на \"Атака\" спря излъчване на програмата си"}
{"url": "http://epicenter.bg/article/BSP-vnasya-nov-vot-na-nedoverie/165795/2/0", "text": "Очаква се днес БСП да внесе третия си поред вот на недоверие срещу кабинета \"Борисов 3“. Той е за сектор \"Здравеопазване“. Този път социалистите сами ще внесат искането без да провеждат консултации с другите политически формации.   От столетницата проведоха редица срещи с лекарски и пациентски организации, с Националното сдружение на общинските болници, с Лекарския съюз, с представители на общопрактикуващи лекари, на групите от хора, засегнати от сегашното състояние на здравеопазването.   Първият вот на недоверие беше внесен от БСП в началото на годината на тема \"Корупция“, а вторият през юни - в сектор \"Сигурност“. И двата не успяха да минат през Народното събрание.  ", "date": "2018.10.15", "title": "БСП внася нов вот на недоверие"}
{"url": "http://epicenter.bg/article/-Krasimir-Karakachanov-/165796/2/0", "text": "Съкратеното съдебно следствие не се допуска при причиняване на смърт или при пияно състояние на извършителя. Това предложихме през 2016 година, но не бе прието. Това заяви в ефира на \"Здравей, България\" вицепремиерът по отбраната Красимир Каракачанов относно намаленото наказание, което може да получи Северин - обвинен за убийството на журналистката Виктория Маринова в Русе.   Според Каракачанов опитите да се правим на прекалено либерални и толерантни не водят до нищо добро. \"С тази съкратена процедура може да се получи максимално наказание 30 години например и след 15 да се иска помилване и престъпникът да излезе\", заяви вицепремиерът.   \"Аз мисля, че като има такива зверски престъпления, трябва да има смъртно наказание. Наясно съм обаче, че обществото няма да е съгласно и няма да мине в парламента\", каза Каракачанов.    \"Във всички тези убийства виждаме, че става въпрос за хора, които са изпаднали от обществото. Те обикновено вече са извършили престъпление. Тези хора няма да се оправят за 20 или 30 години. Тези хора трябва да получат доживотен затвор без право на замяна\", смята вицепремиерът.   \"Един изнасилвач и убиец ще остане същият в затвора. След първите 2-3 години ще прави същото с други затворници. Относно идеята за химическа кастрация при доказани престъпления от сексуален характер, вицепремиерът каза, че тази идея се обсъжда в обществото. „Това не сме го предложили като законодателна инициатива, но нека се обсъди“, добави той.\", каза той, коментирайки предложение на депутата Искрен Веселинов.   \"Този младеж - Северин - смята, че има права, но няма задължения. Проблемът е, че гетоизираното общество не трябва да живее на гърба на държавата. Тези хора лъжат социалната и здравната система - те събират по над 1000 лева на месец. Те не живеят зле, но живеят неправилно. Най-големият проблем е, че не са грамотни. Не са получили елементарни знания кое е добро и кое е лошо. Редно е, като някой иска да получи нещо от държавата, да направи нещо за нея\", каза Каракачанов.   \"Суданецът е карал без българска книжка в България. Кара незаконно автомобил. Все пак полицията си е свършила работата. Младен Маринов е истински професионалист. Един ден по това убийство в Русе ще излязат някакви подробности. Аз не съдя Маринов за едно ПТП, а за това как е действал в други много по-тежки ситуации. Аз мисля, че той само трябва да бъде поздравен за конкретния случай с убийството\", заяви лидерът на ВМРО.   \"Преди година и половина на едно кръстовище беше ударена и жена ми. Нормално реагира Сидеров, защото става въпрос за негов роднина, но няма нужда от оставки в момента\", каза Каракачанов.    Обсъждат се  4-5 имена за главен секретар на МВР, когато се спрем на име ще го оповестим, каза вицепремиерът.  ", "date": "2018.10.15", "title": "Красимир Каракачанов: Нека идеята за химическа кастрация бъде обсъдена с обществото"}
{"url": "http://epicenter.bg/article/Premierat-se-sreshtna-s-poslanika-na-Velikobritaniya/165827/2/0", "text": "Министър-председателят Бойко Борисов се срещна с посланика на Великобритания Ема Хопкинс, съобщиха от Правителствената информационна служба.   Двамата обсъдиха развитието на преговорите за излизането на Обединеното Кралство от Европейския съюз. В разговора беше потвърдено, че и двете държави ще положат усилия за гарантиране правата както на българските граждани във Великобритания, така и на британските граждани в страната ни. Министър-председателят заяви, че британските граждани са добре приети и ще бъдат добре приети в България и след Брекзит.   По време на срещата българският премиер Борисов и британския посланик Хопкинс отчетоха отличното сътрудничество между България и Обединеното кралство в сферата на сигурността. Двамата потвърдиха, че българските и британските служби ще продължат да работят съвместно в борбата с тероризма, контрабандата, нелегалната миграция, криминалните разследвания и корупцията.   Посланик Хопкинс запозна българския премиер Борисов и с хода на разследването по случая „Скрипал“.", "date": "2018.10.15", "title": "Премиерът се срещна с посланика на Великобритания"}
{"url": "http://epicenter.bg/article/Korneliya-Ninova--Sledobed-shte-vnesem-vota-na-nedoverie-na-tema--quot-Zdraveopazvane-quot-/165828/2/0", "text": " Това каза лидерът на БСП Корнелия Нинова в изявление след среща с представители на Българския лекарски съюз (БЛС), предаде агенция „Фокус“.   , каза още Нинова. Тя уточни, че най-вероятно вотът ще бъде внесен към 15.30, но часът ще бъде уточнен допълнително. „Днес и последната ни среща мина.  . По някои от въпросите срещаме съгласие, разбиране. Днес беше изключително професионална и много полезна среща за нас.  “, обясни Нинова.    каза още лидерът на БСП.   „Постоянно се внушава на обществото, че алтернатива на сегашния модел няма.  \", обясни тя.   \"Алтернатива има и за нас е важно дали тази алтернатива среща разбиране или критика, или препоръки от различни съсловия, които биха били засегнати от нашето предложение. В този контекст бяха разговорите ни днес.  “, заяви още Нинова.   По думите й идеята е алтернативата на БСП да е подкрепена от всички посоки. „Чух и коментари от колегите от ГЕРБ, че БСП само критикува, но не предлага нищо. Това е старо и изтъркано клише. БСП предлага алтернатива, включително и в здравния модел“, допълни още Нинова. Тя уточни, че  . „Това за нас е силна оценка“, заяви лидерът на БСП.    Това каза    Според него вотът на недоверие е нормален инструмент в ръцете на опозицията и тя решава кога да го използва. Той посочи, че БЛС няма да се ангажира с коментар по темата, тъй като не се занимава с политически въпроси.   Д-р Маджаров определи срещата на ръководената от него организация с БСП като полезна. „Тя е част от дебата, който тече в здравеопазването.  “, каза още д-р Маджаров.   „За нас е важно да чуем мнението на всички политически сили, казахме своите виждания, споделихме ги с колегите от ръководството на БСП“, коментира д-р Маджаров. ", "date": "2018.10.15", "title": "Нинова: Следобед ще внесем вота. Предлагаме  кардинална промяна в здравеопазването"}
{"url": "http://epicenter.bg/article/Agentsiyata-po-vpisvaniyata-e-obyavila-speshna-porachka-za-dopalnitelna-pamet-za-sahranenie-na-danni/165835/2/0", "text": "  става ясно от справка на сайта на институцията.     Осигуряването на допълнителен дисков ресурс до 120 ТВ е във връзка с подсигуряване на продукционните бази на всички регистри необходимо за нормалното обезпечаване на регистрите както и осигуряване на една превенция относно предотвратяване на възможности от сривове по работоспособността на регистрите.     , защото вследствие на ежедневните дейности и процеси свързани с работата, обслужването, надграждането на информационните системи на всички регистри, свободното пространство намалява с много бързи темпове.   Към момента, вследствие на седмичните архивни и резервни копия, както и заради реализацията на проекти свързани с надграждането, както на Търговския регистър, така и на Имотния регистър, съществуващото свободно физическо дисково пространство намалява с около 1.5 ТВ на ден.  . Това ще доведе до спиране на базите данни на регистрите и спирането на функционалностите предоставяни от регистрите, както и спиране на работа на цялата ИТ инфраструктура на Агенцията.   Поради спешността на поръчката от Агенцията са отправили покани до няколко компании за директно договаряне - „Сиенсис” АД, ССАРМ ЕООД, „Парафлоу Комуникейшънс” ООД и „Телелинк бизнес сървисис” ЕАД. Стойността на поръчката е 190 хил. лв. без ДДС.   През август Търговският регистър не работи 18 дни.", "date": "2018.10.15", "title": "Търговският регистър може да спре отново до 20 дни"}
{"url": "http://epicenter.bg/article/Yordanka-Fandakova---quot-Dzhi-Pi-Grup-quot--se-otkaza-ot-remonta-na-traseto-na-tramvay--5/165838/2/0", "text": "Строителната фирма \"Джи Пи груп\" се е отказала от обществена поръчка на Столичната община за ремонт на трамвайното трасе на линия 5 по бул. \"Цар Борис III\", съобщи днес кметът Йорданка Фандъкова пред журналисти. В поръчката за ремонта на линия 5 от Съдебната палата до Княжево \"Джи Пи груп\" участваше в консорциума \"Инфра груп 2018\" заедно с \"РВП Илиенци\", като той беше класиран на първо място с оферта за 45.7 млн. лева. Парите за изпълнението се отпускат по оперативна програма \"Региони в растеж\".   В петък премиерът Бойко Борисов поиска от Агенция \"Пътна инфраструктура\" да намери форми \"още днес \"Джи Пи груп\" да се извади от проектите с европейско и държавно финансиране\".   Малко по-късно от фирмата съобщиха, че се отказват от да бъдат строител на най-дългия в България тунел - \"Железница\", който е част от магистрала \"Струма\".", "date": "2018.10.15", "title": "Йорданка Фандъкова: \"Джи Пи Груп\" се отказа от ремонта на трасето на трамвай №5"}
{"url": "http://epicenter.bg/article/Stolichna-obshtina-kupuva-kashtata-na-Yavorov--darzhavata-dava-parite/165845/2/0", "text": "Държавата ще отпусне пари на Столична община, за да купи обявената на търг къща на Яворов. Това съобщи столичният кмет Йорданка Фандъкова, която преди дни написа в профила си в социалната мрежа „Фейсбук“, че къщата е ценен архитектурен паметник и тя е разговаряла с премиера Бойко Борисов и министъра на културата Боил Банов за придобиването й от общината.   \"Къщата на Яворов трябва да бъде отворена свободно за граждани и пълноценно да изпълнява функцията на музей на един от най-великите български поети. Нашата задача е тя да бъде съхранена като архитектурен паметник, заедно с всички изключително ценни сбирки от ръкописи, книги и вещи на поета Пейо Яворов\", коментира кметът на София.   Тя обяви, че очаква различни варианти от експерти за по-бързото стартиране на процедурата по придобиване на знаковата сграда.   От десетилетия къщата е частна собственост, но поради отказ на собственика да я реставрира и поддържа му е наложена най-високата глоба от 100 хил. лв. Преди години бе направен ремонт на фасадата, но състоянието на конструкцията остава тежко.  ", "date": "2018.10.15", "title": "Столична община купува къщата на Яворов, държавата дава парите"}
{"url": "http://epicenter.bg/article/Obvinyaemiyat-za-ubiystvoto-na-Viktoriya-shte-bade-ekstradiran-ot-Germaniya/165807/3/0", "text": "Обвиненият за убийството на телевизионната водеща Виктория Маринова трябва да бъде върнат в България тази седмица.   Северин Красимиров да бъде екстрадиран от германските власти с полет от Хамбург до София. А от там ще бъде поет от българските власти, които ще го прехвърлят в Русе ,  съобщи Нова телевизия .   Решението на съда в Целе за екстрадиране вече е предадено на България.   Разследващите засега няма следи Северин да е имал и съучастник.", "date": "2018.10.15", "title": "Обвиняемият за убийството на Виктория ще бъде екстрадиран от Германия"}
{"url": "http://epicenter.bg/article/Rast-na-letniya-turizam-s-3-6-na-sto--otchete-Angelkova/165839/4/0", "text": ", отчете министър Николина Ангелкова пред медите след приключване на работната среща с бранша, на която бяха обобщени резултатите от сезона и подготовката за следващия.  , предаде Канал 3.   , което се случва за първи път, коментира Ангелкова. От Испания, например, са почивали у нас 30 хил. туристи, което е впечатляващо, тъй като страната ни е конкуренция в летния туризъм.   . Най-често те са били за липса на спасители, по-малко оборудвани спасителни постове и медицински пунктове, както и заета допълнителна търговска площ без разрешение.  ", "date": "2018.10.15", "title": "Ангелкова: За 7 месеца от международен туризъм в хазната са постъпили 2 милиарда евро"}
{"url": "http://epicenter.bg/article/Kevork-Kevorkyan--Martvilo-2--Tronove-eshafodi/165853/11/0", "text": "Днешните поколения трябва да се презират сами, че милиони българи са докарани до такава нищожност. Те не живеят истински живот, пребивават в някакво подобие на живот - човек, който трябва да просъществува с 200-300 лева просто вегетира. До там ги докараха милиони хора. Ура.   Няма и кой да търси милост за вегетиращите. Дори собствените им деца и внуци не искат да се нагърбят с това, и те са Пукали – родни, милички. Изучили са се покрай техните усилия, а сега сякаш се срамуват от тях - иначе не може да се обясни оглушителното им мълчание. Ако имаше някаква енергия в днешните Млади, те нямаше да се примирят и да мълчат. Сякаш не съпреживяват ужаса от скотското съществуване на близките си.   Учили в чужбина, пък се върнали тук, уж за да извисят Блатото, такава е стандартната им дрънканица. Ако е така, покажете състраданието си - изтикайте на един площад родителите си, дядовците и бабите си и хубаво им се нагледайте. И дано се попитате, кой ги превърна в аборигени в собствената им страна, кой ги обедни и оскърби до такава степен.   Соца бе изметен преди 30 години – но продължават да се оправдават с пороците му. Това е оправдание за идиоти. Защо тогава Младите приемат да ги заблуждават с елементарни блъфове. Не изпитвате ли поне мимолетен срам, когато видите в какво са се превърнали родителите ви?   От време на време, някоя медия ще изпищи, когато се натъкне на мизерията на „звезда“ от миналото. Ами, милионите хорица, които са в самото Сметище на Живота, тях защо не ги забелязвате? Или в нашия рай и с Изтреблението се свиква?   А то е единствената тема, с която трябва да се занимават медиите. Нека се видят, какви са Пукалите – защото извън всичко останало, те нямат никаква представа за себе си. Живеят затворени във фантазиите си и това им е напълно достатъчно. Най-голямото наказание, което може да ти наложи Животът, е докрай да не разбереш, какво представляваш. Но не можеш да правиш политика без познание за себе си.   Тук се краде, за да се напудри фасадата - а бедняците все си остават, вградени в някакъв изоставен, полуразпаднал се фундамент. За да се позакърпи той, са нужни хора с друго мислене. Обаче мнозина от днешните властници всяка заран се чудят как са се домогнали до постовете си, как са се качили на трончетата си, които усърдно цапотят със златен варак, сакън, да не ги помислят за обикновена дървения.   Те дори не схващат, че седят на собствените си ешафоди, нямат толкова ум. Буквално всеки нов ден ни замерва с поредния факт за Разгрома, който причини Сектата и който е очевиден 30 години след Промяната. Ето и сега - повишаването на автомобилните данъци. След 30 години я докарахте до там, че българите карат най-големите боклуци из европейския рай. Нали се подигравахте на ладите, жигулите, москвичите - 30 години се изнизаха, соца отиде по дяволите и изведнъж се оказа, че България е подвижна автоморга.   И накъдето и да погледнеш е все същото. А Историята стои пред вас и очаква някакъв отговор. Сега харчат огромни пари, за да преместят Парламента – вместо да го закрият, ако съдим по репутацията му. Правели го за удобство на депутатите – така щели да бъдат по-близо до кабинетите си. Сега, докато стигнат от Парламента до бившия Партиен дом, където са офисите им, умните им мисли изветрявали.   От какво бягат? От прокобата на Парламента, строен върху турски гробища – така казват? И къде отиват – в Партийната Цитадела – а там и досега скитат духовете на комунистическата върхушка, с тях сигурно по-добре ще се разберат. Показност и оскотяваща бедност. Само дето трябва да си знаят, че хората, колкото и скотски да живеят, са изначално встрастени по други правила, от друг Господ. И няма лесно да се отървете от тия бедняци. Ще си управлявате, те ще оскотяват все повече, но нямат да се изпарят. Това не е като да изчезнат тефтерите на някаква крадлива фирма.   А ония некадърници от соца правеха автомобили още през 60-те години на миналия век, и то френски, но се отказаха, защото беше много по-разумно да внасят руски срещу домати, накрая дори вкиснали. А сега се хвалят, че правят чаркове за някакви автомобили – открият някаква цехче с 80 работника - и ето ти повод за голям водосвет. 80 души, които работят за пет пъти по-малки заплати, отколкото в Германия. Не е малък прогрес - хайде още един водосвет.   В края на краищата, Големият Разлом трябва някак да бъде обяснен – а на хрантутниците му също да им направят един водосвет… Софийските ремонти се превърнаха в една метафора. Дори плочките се съпротивяват - няма място, където да са сложили плочки, и те да не са накриво. Плочки не можете да наредите, а ще правите нов фундамент.   Мъртвилото в немалка част от България е пред очите ни, отчаяно гледа да привлече вниманието ни - обаче ние си лепим афишите на успеха. То дава непрекъснато знаци - от Бисер до Своге - само че, когато свикнеш с Мъртвилото, то започва да ти изглежда поносимо, хайде да лепим афишите.   Сега сложиха плочата за свободата на словото – заради убийството в Русе. Тя обаче отдавна е накърнена, защото е позволено да оглеждаме предимно фасадата, плочките - а не онова, което се крие под тях. Кривите плочки са израз и на бутафорното, което властва навсякъде. Извън тази бутафорност, единственото реално нещо е гладът, той е реален и видим. Единственото реално нещо са бедняците. Но за тях все не стига времето, дори и на медиите.   И по начало, да живееш след толкова знаци на бутафорното и да смяташ, че всичко е наред, е лудост. Страхът на някои хора да напуснат Бутафорното е унищожителен - и те не смеят на направят и една стъпка встрани.   И все се хвалят, че безработицата била рекордно ниска. Ето какво пък прикрива този рекорд: 400 хиляди от работещите българи получават заплати под линията на бедността. Това означава само едно: че са експлоатирани абсолютни бедняци, дрипави аргати.  И се хвалят с това… *** * На   може да намерите: Публикации, Книги, Списания, Галерия, Всяка Неделя, Нови свидетелства, Интимно от профила.  ", "date": "2018.10.15", "title": "Кеворк Кеворкян: Мъртвило 2. Тронове ешафоди"}
{"url": "http://epicenter.bg/article/Balgariya-se-otkazva-ot--quot-Evroviziya-quot-/165820/6/0", "text": "няма да участва в конкурса „ “ през . Управителният съвет на Българската национална телевизия е взела решение обществената медия да не участва в изданието на международния песенен конкурс „ “, който ще се проведе в средата на месец май 2019 г. в Тел Авив. Това стана ясно от официално съобщение, изпратено от  до медиите. От БНТ аргументираха решението си с част от мерките, които ръководството на телевизията е предприело за оптимизиране на публичните разходи. През последните две години  организира българското представяне в международния конкурс с подкрепата на партньори - продуцентски компании или професионални екипи, които участваха и във финансирането. Независимо от това, разходите за подготовката на българския участник, създаването и продуцирането на песен, сценичното представяне, производството на телевизионен клип и включване в събитията от програмата на конкурса, значително надхвърлят разумните разходи, които обществената телевизия би могла да си позволи. Освен преките разноски за подготовка на съответния представител, държавите – участнички си поделят и част от разходите за самото провеждане на конкурса, които тази година са в размер на 5 300 000 евро. В членуват 73 компании от 56 държави в  , Северна Африка и Близкия Изток. Всеки от обществените оператори взема своето независимо решение за участие в конкурса за всяко отделно издание.  получи право за провеждане на конкурса след победата на певицата Нета Барзилай в \"Евровизия 2018\" в Лисабон.   Българската песен, изпълнена от група \"Екуинокс\" ( ), зае 14-то място.   След събитието израелският   обеща песенният конкурс да бъде проведен в Ерусалим. По-късно вследствие на възраженията на редица страни участнички в конкурса бе взето решение за провеждането му в Тел Авив.", "date": "2018.10.15", "title": "България се отказва от \"Евровизия\""}
{"url": "http://epicenter.bg/article/Salvini-sled-izborite-v-Bavariya--Arivederchi--Merkel-/165798/7/0", "text": "Резултатът от гласуването в германската провинция Бавария означава, че избирателите отхвърлят \"старата система\" в Европа, каза италианският вътрешен министър Матео Салвини, цитиран от DPА.   \"В Бавария победи промяната, а Европейският съюз загуби\", заяви Салвини, който е лидер на дясната партия \"Лига\".   Според него това е \"историческо поражение за християндемократите и социалистите, а приятелите от \"Алтернатива за Германия\" за първи път влизат в провинциалния парламент\".   \"Ариведерчи (довиждане - на италиански), Меркел, Шулц и Юнкер\", заяви Салвини, имайки предвид канцлера Ангела Меркел, бившия председател на Европейския парламент и някогашен лидер на социалдемократите Мартин Шулц и председателя на Европейската комисия Жан-Клод Юнкер.   Управляващият в Бавария Християнсоциален съюз, който е партньор на християндемократите на Меркел на федерално ниво, загуби абсолютното си мнозинство в провинциалния парламент, след като получи 37,2 процента от гласовете на вчерашните избори - с над 10 пункта по-малко, отколкото на предишното провинциално гласуване през 2013 г.   Социалдемократите, които също участват в управляващата коалиция на Меркел, спечелиха 9,7%, почти наполовина в сравнение с резултата им през 2013 г.   Зелените се наредиха на второ място на провинциалните избори със 17,5 процента, а дясната популистка партия \"Алтернатива за Германия\" събра 10,2 на сто и за първи път влезе в парламента на Бавария.   Свободните избиратели спечелиха 11,6%, а свободните демократи едва прескочиха 5-процентовата бариера, за да влязат отново в законодателното събрание, получавайки 5,1 процента от гласовете.", "date": "2018.10.15", "title": "Салвини след изборите в Бавария: Ариведерчи, Меркел!"}
{"url": "http://epicenter.bg/article/Tramp--Nito-edin-ot-sayuznitsite-na-SASht-ne-se-darzhi-taka-vrazhdebno-s-neya--kakto-ES-/165800/7/0", "text": "\r\n \r\n   \r\n \"Какво значи съюзник? Ние имаме чудесни отношения с мнозина. Но никой не се отнася към нас толкова зле, колкото ЕС. ЕС беше създаден, за да се възползва от нас в търговията, и той прави именно това\", каза Тръмп в интервю за телевизия Си Би Ес. Президентът заяви, че Китай представлява по-сериозна заплаха за САЩ от Русия  от гледна точка на намеса в избори. \r\n   \r\n Той каза, че САЩ не разполагат с точна информация дали Северна Корея произвежда нови ракети, и изтъкна, че напоследък Пхенян не е извършвал нови ракетни изстрелвания, посочва ТАСС. \r\n Тръмп, изглежда, призна, че климатичните промени са реални, но все пак изрази съмнение дали те са предизвикани от човешка дейност, отбелязва ДПА. \r\n \"Мисля, че нещо се случва. Нещо се променя и отново ще се промени обратно. Не мисля, че това е измислица, мисля, че вероятно има разлика\", каза президентът в интервюто. \r\n \"Но не знам дали е човешко дело. Не искам да давам трилиони и трилиони долари. Не искам да губя милиони и милиони работни места. Не искам да бъда поставян в неизгодно положение\", заяви той. \r\n", "date": "2018.10.15", "title": "Тръмп: Нито един от съюзниците на САЩ не се държи така враждебно с нас, както ЕС "}
{"url": "http://epicenter.bg/article/Stivan-Segal-pravi-maystorski-klas-po-aykido-v-Moskva/165815/10/99", "text": "След като предизвика истински скандал като напусна разгневен интервю за Би Би Си заради неудобни въпроси по-рано тази седмица,   явно е загърбил инцидента, съобщава в. „Дейли мейл”, цитиран от Дарик. 66-годишният актьор  като демонстрира няколко хватки от айкидото по време на  през уикенда. Звездата от „Под обсада” бе  в руската столица. Облечен в традиционното за айкидото кимоно - бяла риза и широкоразкроени черни панталони, Сегал демонстрира някои от знаковите си хватки.   Актьорът, който поддържа близки отношения с руския президент Владимир Путин, през август бе назначен от Кремъл за специален посланик по хуманитарните връзки със САЩ.", "date": "2018.10.15", "title": "Стивън Сегал прави майсторски клас по айкидо в Москва"}
{"url": "http://epicenter.bg/article/Kak-Melaniya-poddarzha-perfektnata-si-figura--Eto-kakvo-e-menyuto-na-parvata-dama-na-SASht/165830/9/0", "text": "Преди да стане първа дама на САЩ, Мелания Тръмп беше успешен модел. Тя отлично знае как да поддържа тялото си в добра форма. \r\n \r\n В различни интервюта и в Туитър тя издаде тайната на своята фигура. , каза първата дама за тайната на своята линия. Но в какво се състои менюто на съпругата на Доналд Тръмп?   Според \"Вашинготн Пост\" Мелания става около 5:30 сутринта.    , разкрива Мелания пред Refinery 29 през януари 2013 г.   През същата година, попитана за рецептата във Фейсбук, тя споделя следните съставки за смутито:    В напрегнатото ежедневие на първа дама, витаминовата бомба е чудесен вариант. Важното обаче смутито да е приготвено от вас, за да не съдържа изкуствени подобрители. \r\n \r\n \r\n \r\n Понякога Мелания хапва овесени ядки и сок за закуска.   Мелания приема много пресни плодове и зеленчуци и избягва мазни и калорични вещества. Бързата храна е абсолютно забранена! За здравословния ѝ начин на живот избира плодове: \"С , разкрива първата дама пред GQ.   За вечеря Мелания избира протеинови ястия като сьомга със зелен фасул или лека зеленчукова супа с крутони. Ако вечерята трябва да е съвсем лека, си хапва салата с авокадо или домати с моцарела.   Мелания е дисциплинирана и по отношение на пиенето - тя предпочита вода. В Белия дом, според \"Ню Йорк Таймс\", тя се грижи и за здравословното хранене на сътрудниците си. Тя поддържа фигурата си и с пилатес, йога или тенис.   Това че се храни здравословно, не означава, че понякога не си позволява и някои малко изкушения.    , разказва първата дама пред нюйоркското списание \"Бела\" през 2011.      Понякога си хапва и парченце черен шоколад или чаша диетична кола, за да задоволи глада си за сладко.   За основно хранене понякога си позволява и нещо мазно. През 2010 г. тя споделя, че любимото ѝ ястие е \"Пиле пармиджано\", а понякога дори хапва пица, но домашна и от органични продукти.   Източник: Дир.бг", "date": "2018.10.15", "title": "Как Мелания поддържа перфектната си фигура: Ето какво е менюто на първата дама на САЩ"}
{"url": "http://epicenter.bg/article/Malniya-udari-samoleta-na-Hari-i-Megan/165818/10/99", "text": "Самолетът на британския принц Хари и съпругата му Меган Маркъл, която след сватбата вече е известна като херцогинята на Съсекс, бе ударен от мълния по време на полет от Лондон за Амстердам, пише в. „Дейли Мейл“. Ужасяващия за всички фенове на кралското семейство от острова инцидент се е случил на 21 септември, но информацията достига до обществото едва сега, пише \"Монитор\".  Светкавицата е уцелила луксозния Dassault Falcon 7X по обтекателя – на сантиметри от важното за самолета оборудване, свързано с навигацията – без него машината става сляпа. Все пак самолетът, чиято цена е 40 милиона паунда, успешно е кацнал на амстердамското летище Схипхол, след което бил пратен за проверка и ремонт. Самолетът е останал на земята в продължение на цели девет дни, след което отново е бил допуснат до полети.  Никой от важните персони на борда по време на полета с щастлив край не е пострадал, а Хари и Меган дори не им хрумнало да пропуснат парти за избрани в клуб Soho House в Амстердам.", "date": "2018.10.15", "title": "Мълния удари самолета на Хари и Меган"}
{"url": "http://epicenter.bg/article/Blizkite-na-pochinaliya-Adrian-shte-se-boryat-i-za-drugite-chakashti-za-belodrobna-transplantatsiya/165797/2/0", "text": "Близките на 29-годишния Адриан Петков, който почина, докато чакаше за белодробна трансплантация, ще водят битка и за съдбата на останалите 16 души, които чакат за трансплантация на бял дроб, предаде БТВ.   Семейството на младия мъж заяви, че са били „нагло и безочливо излъгани от държавата”. Решени са също доведат битката докрай в Европейския съд по човешките права.   „Обещал съм на брат ми, че останалите, които чакат трансплантация, няма да минат по същия път, по който мина той. Ще създадем кауза, с която да защитаваме правата на тези хора, защото вярваме, че всеки има правото да се излекува и да живее”, подчерта братът на Адриан.   „8 месеца ни лъгаха по най-грозния начин и чакаха брат ми да си замине. Спасение в България няма, нито за младите, нито за тези, които са болни”, категоричен беше братът на Адриан –  Алберт Петков.   Близките допълниха, че са били лъгани, че има договор с Евротрансплант, а преди седмица са разбрали, че всъщност  такъв не съществува.   „Първата лъжа беше, че Адриан трябваше да бъде изпратен във Виена, след което трябваше да отиде във Франция, после за Германия, за Италия”, посочи Анжела Цветанова, майка на младия мъж.   „Накрая вчера избрахме на брат ми италиански ковчег. Той не замина за нито една от държавите, за които ни лъжеха, за нито една от държавите, за които нямаше шанс да замине реално, защото нямаме договор. Нарушиха най-голямото ни право – да може да се излекуваме в чужбина, след като няма решение за нас в България”, допълни братът.   След твърденията на здравното министерство, че е направено всичко възможно за Адриан, близките на младия мъж са категорични, че от ведомството не са направили абсолютно нищо през последните 8 месеца. „448 часа имаше г-н Ананиев да отвори писмото и да му върне отговор”, каза братът на Адриан.   По думите му проблемите не са в липсата на донорство. „Само преди месец присъствахме на конференцията на Марияна Симеонова при напускането на агенцията по трансплантации. Там твърдо убеждаваше как имаме договор с Евротрансплант и имаме донори”, посочи той. ", "date": "2018.10.15", "title": "Близките на починалия Адриан ще се борят и за другите чакащи за белодробна трансплантация"}
{"url": "http://epicenter.bg/article/Upravlyavashtite-otnovo-otlozhiha-Koalitsionniya-savet/165799/2/0", "text": "И днес няма да се събира Коалиционният съвет, съобщи вицепремиерът и лидер на ВМРО Красимир Каракачанов по Нова телевизия. По думите му няма друга причина за отлагането му, освен ангажиментите на част от лидерите.   Шефът на депутатите от ГЕРБ пътува, а в провинцията е също и лидерът на НФСБ Валери Симеонов. Самият Каракачанов също имал ангажимент сутринта.   \"Спекулация отвсякъде\" нарече Каракачанов слуха за Светлозар Лазаров и евентуалното му назначение на поста главен секретар на МВР. Обсъждат се няколко имена, но той не е сред тях, натърти вицепремиерът.   Каракачанов защити и вътрешния министър Младен Маринов от атаките на Волен Сидеров. Няма основание да си подава оставката заради пътно произшествие, свърши си чудесно работата по убийството в Русе, е оценката на вицепремиера с ресор сигурност. Каракачанов отново се обяви за връщане на смъртната присъда с ясното съзнание, че това няма как да се случи.", "date": "2018.10.15", "title": "Управляващите отново отложиха Коалиционния съвет"}
{"url": "http://epicenter.bg/article/-nton-Stankov-/165801/2/0", "text": "Има две опасности: забавено или прибързано правосъдие за убийството в Русе. Това каза адвокат Антон Станков, министър на правосъдието в правителство на Симеон Сакскобургготски и бивш съдия.   Той бе категоричен, че известното за МВР до момента не трябва да бъде изнасяно в медиите и достъпно до всички, като уточни, че тайната на разследването е уредена в законодателството.   Адвокат Антон Станков не се ангажира с мнение относно версия за убийството без наличието на категорични факти и доказателства. „Не ми допада това, че този криминален случай се използва с политически цели. В България все още има много неразкрити убийства и това ескалира недоверието към действията на МВР и разследващите органи. В конкретния случай според мен органите се справиха отлично.   Проблемите в съдебната власт обаче започват от квалификацията, минават през кариерното развитие и оценката на работата на съдиите.   Проблеми нямаше, когато бяхме тоталитарна държава. Сега въпросът е проблемите да бъдат извеждани в политически приоритети и да бъдат решавани. Нужни са по-дългосрочни стратегии в политически план, конкретно в областта на правосъдието, и приемственост в реформите“, обясни адвокат Антон Станков.   Според него връщането на смъртното наказание у нас е абсурдно, въпреки възникналите дебати, най-вече заради международните ангажименти на България. Няма пропуски в работата на МВР и разследващите органи по случая с убитата журналистка в Русе, коментира той и допълни, че тежката работа по делото в юридически план по защитата и проверката на версиите предстои.", "date": "2018.10.15", "title": "Антон Станков: Връщането на смъртното наказание у нас е абсурдно,"}
{"url": "http://epicenter.bg/article/TsIK-poiska-nastoyashtata-sgrada-na-Narodnoto-sabranie/165803/2/0", "text": "Централната избирателна комисия (ЦИК) да се подслони в старата сграда на Народното събрание, след като депутатите се преместят в Партийния дом. Да се обсъди тази възможност, предлагат от комисията в писмо до премиера Бойко Борисов и шефката на парламента Цвета Караянчева, изпратено до двамата в края на миналата седмица, пише „Монитор“.   Сагата с търсенето на централа, където ЦИК да се премести, продължава вече повече от година, а подходящо помещение така и не беше намерено. В писмото си до премиера и шефката на НС от изборната администрация съобщават, че след всички огледи от страна на ЦИК на сгради, предоставени от регионалното ведомство и областната управа, нито една не отговаря на изискванията за настаняване на ЦИК.   От комисията посочват, че това показват и становищата на специализираните органи – МВР и ДАНС, които са идвали на огледите и са излезли с експертно мнение. Наред с това от ЦИК отбелязват, че са правили собствено проучване и са оглеждали сгради, извън списъка, даден им от властта. В тази връзка те настояват, когато им се предлага сграда за оглед, то тя да бъде в състояние за такъв или за настаняване, но с минимална нужда от ремонт. В заключение от ЦИК предлагат да се проучи възможността и за закупуване или евентуално построяване на сграда за работата на изборната администрация. Като приложения към писмото си до Борисов и Караянчева от ЦИК са дали подробна информация за всички сгради, който са посещавали, становищата на отделните институции и тяхното състояние.   Всъщност последно от ЦИК ходиха на оглед в средата на месец юли когато от държавата, в лицето на регионалното ведомство, им предложиха бившата резиденция „Банкя“ на Тодор Живков. Тя обаче е в окаяно състояние и пред разруха и не е подходящо настаняването на комисията там. Това показвало и мнението на МВР и ДАНС, според които състоянието на резиденцията не е позволило да се установи дали има връзка с електропреносната система, нито с комуникационната и информационната инфраструктура.   След това от изборната администрация бяха на оглед в централата на КТБ, чиито няколко етажа се дават под наем от синдиците на фалиралата банка. Над 10 пък бяха имотите, които от властта бяха предложили на ЦИК, но след 6 - 7 огледа обаче се оказа, че нито една от сградите не отговаря на нужните условия за сигурност, размер и логистика.", "date": "2018.10.15", "title": "ЦИК поиска настоящата сграда на Народното събрание"}
{"url": "http://epicenter.bg/article/Haralan-Aleksandrov--Upravlenieto-e-v-triumfelistka-pozitsiya/165806/2/0", "text": "Никой на никого не вярва в български условия. Това е част от ситуацията, в която живеем. Фактите са смазващи и ще ни се наложи да бъдат приети. Доверието в институциите отдавна е под санитарния минимум.   \r\n Това каза Харалан Александров по БТВ. \r\n   \r\n   \r\n Умовете са сериозно увредени от конспиративни обяснения. Хората предпочитат да вярват в нещата, в които вярват. Светът стана твърде сложен за умовете на нашите сънародници. Разбира се, че има хибридна война. Въпросът  е да си даваме сметка в колко сложен свят живеем. \r\n   \r\n Много хора се чувстват жертви и застрашени. Ромската общност мислят себе си за жертва. Така действат племената. Българското племе избира да се държи не като племе,  а като нация. Има много окуражаващи сигнали. Племенният рефлекс  винаги е в режим на регрес. Трябва да бъдем много внимателни като говорим за кръв и земя. Управлението е в триумфелистка позиция. Не препоръчвам такова поведение. Това не значи, че управлението е идеално. \r\n", "date": "2018.10.15", "title": "Харалан Александров: Управлението е в триумфелистка позиция"}
{"url": "http://epicenter.bg/article/Patriarh-Neofit-navarshva-73-godini/165809/2/0", "text": "Негово Светейшество българският патриарх Неофит навършва днес 73 години. Рождения си ден той посреща в Троянския манастир, където е подстриган за монах.   Там патриарх Неофит ще отслужи литургия и благодарствен молебен, както и ще бъде удостоен със званието Почетен гражданин на Троян.   След Светата литургия, която ще е оглави, патриарх Неофит ще освети ремонтираното основно най-старо крило на Троянската света обител - Антимовото, което е строено през 1835 година.   Българският патриарх призовава всички, които искат да го уважат, да дарят средства в кампанията за купуването на медицински апарат за столичната АГ- болница \"Шейново\".  ", "date": "2018.10.15", "title": "Патриарх Неофит навършва днес 73 години"}
{"url": "http://epicenter.bg/article/Liderat-na-BSP-Korneliya-Ninova-shte-se-sreshtnat-s-predstaviteli-na-Lekarskiya-sayuz/165810/2/0", "text": "На 15 октомври 2018 г. от 10.30 ч. председателят на НС на БСП Корнелия Нинова, членове на ИБ на БСП и народни представители от ПГ на „БСП за България“ ще се срещнат с представители на Българския лекарски съюз в централата на БСП, на ул. Позитано №20. Това съобщиха от пресцентъра на партията. След 11.00 ч. ще бъде дадено изявление.  ", "date": "2018.10.15", "title": "Лидерът на БСП Корнелия Нинова ще се срещнат с представители на Лекарския съюз"}
{"url": "http://epicenter.bg/article/Kristian-Vigenin-prizova-premiera-Borisov-da-se-vazdarzha-da-nalaga--varhovenstvo-na-zakona-/165811/2/0", "text": "\r\n Редно е ОЛАФ да дойде и да провери какво се случва с „Джи Пи Груп“, но да раздаваш присъди през медиите има тежки последици. Това коментира в предаването „Преди всички“ по БНР Кристиан Вигенин, бивш външен министър от БСП и председател на Комисията по европейските въпроси и контрол на европейските фондове. \r\n Поводът за този коментар бе изказването на премиера Борисов, който настоя строителната фирма да бъде извадена от проектите с европейско и държавно финансиране. \r\n \r\n \r\n Кристиан Вигенин призова премиера Борисов да се въздържа от такива коментари:„Това е едно неразбиране, вероятно, на съдържанието на думата „върховенство на закона“. Другият проблем е, че подобни нареждания пред медиите започват да се изпълняват, а би трябвало да имаме стабилни институции, които да кажат, че това не е възможно по този начин. Трябва да има ясно разграничение на властите. Нека се фокусираме върху създаването на работещи институции, а не да заместваме тях с висшата политическа воля от „Дондуков“, заяви депутатът от левицата. \r\n   \r\n Имаме позиция „против“ обвързването на европейските фондове с върховенството на закона, категоричен е Кристиан Вигенин и обясни: \r\n „Такъв тип мерки предоставят възможност да се злоупотребява с този факт за други цели, т.е. заради финансови или други интереси, да се представят някои проблеми в прекалено тежка светлина, без те да са такива. Струва ни се, че това малко надхвърля нормалната практика в един Съюз на равнопоставени държави, какъвто е ЕС. Дискусиите предстоят. Моето мнение и мисля, че и на държавата, е, че такова обвързване е контрапродуктивно“. \r\n   \r\n За убийството на журналистката Виктория Маринова Вигенин коментира, че „този случай не трябва да бъде използван за нагнетяване на етническо напрежение. Много е лесно да пламне искрата. Никой няма интерес от това. Вината не е на един или друг етнос, тя е индивидуална“. \r\n   \r\n Делегация от Комисията по европейските въпроси и контрол на европейските фондове днес и утре ще бъде на работно посещение в Букурещ. Според статистиките Румъния е една от страните, които сравнително добре се справят с усвояването на средствата по европейските програми, посочи Вигенин и добави: \r\n „И за двете страни тези фондове са важни. Ние имаме общи цели в дискусиите на европейско равнище. И по други въпроси имаме общи задачи. Смятам да обсъдим въпроса за Дунавската стратегия. Трябва да гарантираме, че и по тази стратегия ще има достатъчно заделен ресурс, че тези макрорегионални стратегии ще останат важен фокус за ЕС. Надявам се румънското председателство, което ще започне през януари, да продължи, да фокусира малко повече върху този приоритет, върху Черноморския регион в по-общ план и да видим какво от това, което ние успяхме да постигнем по време на нашето председателство, може да намери продължение и при тях“. \r\n   \r\n „Ние като комисия се опитваме не просто откъм София да си общуваме с ръководствата на съответните министерства и на оперативните програми, а да видим хората как гледат на тях. Определено такъв тип срещи са полезни. Сега започваме в Русе, ще посетим и други области. Текущо ще предоставяме на управляващите органи на оперативните програми и когато осъществяваме изслушване и контрол, ще поставяме и въпросите, които хората поставят на нас“, коментира още Вигенин. \r\n   \r\n \r\n", "date": "2018.10.15", "title": "Кристиан Вигенин призова премиера Борисов да се въздържа да налага „върховенство на закона“"}
{"url": "http://epicenter.bg/article/Vasil-Vasilev--Kakvo-e-obshtoto-mezhdu-Viktor-Orban-i-Korneliya-Ninova---/165812/2/0", "text": "Какво е общото между Виктор Орбан и Корнелия Нинова ?   - И двамата са атакувани от своите партийни съмишленици в Европейския парламент.  -  Орбан осуети намеренията на големите западни страни да превърнат Централна и Източна Европа в резервоар на мигрантска работна ръка.  -  ЕНП не може да му прости това.  - Нинова отхвърли Истанбулската конвенция и допринесе България да стане основната преграда пред джендъризма в Европа.  - ПЕС не може да й прости това.    Васил Василев анализира в “ Не се страхувай “ съчетаните усилия на управляващите и на новоочерталата се опозиция в БСП да разклатят и свалят Корнелия Нинова. Как Борисов и Станишев бият в една точка ? Властта вдъхнови превратаджиите с 43 милиона лева, а отвън ПЕС разчита на тях, за да пробута Истанбулската конвенция.    Могат ли партийни обединения като ЕНП, ПЕС, АЛДЕ и други да диктуват условията си на националните партии ? Ако ПЕС настоява за определена позиция, но избирателите на БСП са на различно мнение, кой следва да надделее ? Не е ли противопоказен на демокрацията прекаленият европейски централизъм, пита Василев. - Остава седмица до крайния срок за подаване на офертите за летище София. БСП сезира главния прокурор и поиска да спре престъпната сделка като противоконституционна и застрашаваща националната сигурност. Ще успее ли Цацаров да спаси летището и да защити интересите на държавата ?    Предаването, което се излъчва довечера от 20.00 по Евроком, се спира и на кризата около Саудитска Арабия. Наскоро Тръмп заяви, че кралството не би издържало и две седмици без американска подкрепа. След това обяви, че Риад може да бъде “жестоко наказан”. Не е ли това ултиматум към саудитците да престанат да съгласуват цените на петрола с Москва     Предложенията на Кирил Ананиев породиха много тревожни въпроси за бъдещето на здравеопазването - тема на седмицата в “Не се страхувай”. Държавата се опитва да свали от себе си отговорността за общественото здраве и да я прехвърли на гражданите. Който се застрахова, т.е. плати допълнително, ще бъде лекуван. Ако остане само на здравните осигуровки, може да бъде лекуван, но в рамките на 700 лева. После ?     Държавата отделя почти 4 милиарда за здраве, здравната каса се пълни от осигуровките ни, а българинът продължава да е най-болният човек на Европа. Има ли изход от кризата ? Разговор на живо в студиото с д-р Илко Семерджиев, два пъти министър на здравеопазването.     “ Не се страхувай “, понеделник, 15 октомври, 20.00, Евроком.", "date": "2018.10.15", "title": "Васил Василев: Какво е общото между Виктор Орбан и Корнелия Нинова ? "}
{"url": "http://epicenter.bg/article/Prezidentat-Rumen-Radev-podnese-ventsi-pred-Pametnika-na-balgarskiya-letets/165814/2/0", "text": "Под съпровода на българския химн държавният глава и върховен главнокомандващ на Въоръжените сили Румен Радев поднесе венци пред Паметника на българския летец по случай Празника на авиацията и Българските военновъздушни сили, предаде агенция „Фокус“.   На събитието присъства и вицепремиерът и министър на отбраната Красимир Каракачанов, който поднесе венци от името на Комисията по отбрана в Народното събрание.   Военновъздушните сили отбелязват 106-ата годишнина от първия боен полет и своя професионален празник. Военнослужещи от ВВС също поднесоха венци и цветя пред Паметника на българския летец на пл. „Народно събрание“ в знак на преклонение пред повдига на поколения военни авиатори, отдали живота си в защита на Родината. ", "date": "2018.10.15", "title": "Президентът Румен Радев поднесе венци пред Паметника на българския летец"}
{"url": "http://epicenter.bg/article/Georgi-Markov--Merkel-ima-ambitsii-pak-da-stava-shef-na-partiyata--ochevidno-ne-razbira-kakvo-se-sluchva/165817/2/0", "text": ". Това прогнозира за Радио „Фокус“ Георги Марков, народен представител от ГЕРБ и бивш конституционен съдия.    уточни той и допълни, че за сметка на това крайнодясната „Алтернатива за Германия“ влиза в баварския парламент с над 11%, а Германската социалдемократическа партия – под 10%.   Според Георги Марков резултатите от изборите в Бавария не са изненадващи, макар да са определени като шокиращи.    „Алтернатива за Германия“ е втора политическа сила в страната и на път да стане първа. Тя загуби шестото място в собствената си парламентарна група.  , обясни Георги Марков.   , прогнозира той и допълни, че това ще проличи на конгреса на ЕНП в началото на ноември.   - социалистите в цяла Европа са разгромени, а социалдемократическите партии от ЕНП печелят избори, но неубедително, обясни той.   , които френския президент Еманюел Макрон определи като бъдещата опозиция: прогресисти срещу националисти, уточни Георги Марков.", "date": "2018.10.15", "title": "Георги Марков: Меркел има амбиции пак да става шеф на партията, очевидно не разбира какво се случва"}
{"url": "http://epicenter.bg/article/Prezidentat--Prizovavam-i-premiera--i-ministrite--i-deputatite-da-zapazyat-radiomalchanie/165819/2/0", "text": "Нека покажем, че сме цивилизована държава и прозрачност, обективност и равнопоставеност не са празни приказки. Това каза президентът на Република България и върховен главнокомандващ Румен Радев пред журналисти след приемането на почетния караул по случай Празника на авиацията и Българските военновъздушни сили, предаде агенция „Фокус“.   „Искам да пожелая на всички хора със сини пагони много здраве, сили, енергия и вяра. Вяра за едно по-добро бъдеще на Българските военновъздушни сили, което те заслужават. Бъдеще, в което нашите прекрасни летци и авиационни специалисти ще могат да разгърнат своите способности, защото Българските ВВС не са само стожер на националната сигурност, те са извор и школа по родолюбие, патриотизъм, чест и достойнство. Благодарност и за всички наши ветерани и за семействата на военнослужещите и цивилните служители\", допълни той.   Президентът коментира и процедурата по разглеждане на офертите за закупуване на самолети за българската авиация. По думите му в авиацията има един много хубав термин - радиомълчание.   \"Призовавам и премиера, и министрите и народните представители да запазят радиомълчание, докато тече работата на междуведомствената комисия. Нека покажем, че сме цивилизована държава и прозрачност, обективност и равнопоставеност не са празни приказки\", заяви той.  ", "date": "2018.10.15", "title": "Радев: Призовавам и премиера, и министрите, и депутатите да запазят радиомълчание"}
{"url": "http://epicenter.bg/article/Premierat-kam-patriarha--Vyarvam--che-shte-prodalzhite-da-vodite-uspeshno-BPTs-i-da-otstoyavate-idealite-y/165822/2/0", "text": "Премиерът Бойко Борисов изпрати поздравителна телеграма до Негово Светейшество българския патриарх Неофит по случай рождения му ден. Това съобщиха от правителствената информационна служба.   „В съзнанието на нашите съвременници Вие сте достоен архипастир. Уверен съм, че и занапред добрите взаимоотношения между държавна и църковна власт, ще продължат да се развиват в името на нашия народ. Затова гледам с надежда и упование в бъдещето и вярвам, че с Вашето човеколюбие, търпение и искрен оптимизъм ще продължите да водите успешно Българската Православната църква и да отстоявате нейните идеали“, пише министър-председателят Борисов, като подчертава преклонението си пред истинската вяра и отделеността на патриарха.   „Нека Бог Ви дари с още повече сили и дълголетие. Бъдете все така търпелив и съпричастен към всяка човешка болка и надежда – истински изповедник на вярата и духовна опора в житейските трудности на българите“, допълва премиерът.   В поздравителната телеграма министър-председателят Бойко Борисов пожела още крепко здраве и сполука във всички бъдещи начинания на Негово Светейшество.", "date": "2018.10.15", "title": "Премиерът към патриарха: Вярвам, че ще продължите да водите успешно БПЦ и да отстоявате идеалите й"}
{"url": "http://epicenter.bg/article/Karakachanov-napomni--Iztrebitelyat-ne-e-rent-a-car/165823/2/0", "text": "Министърът на отбраната Красимир Каракачанов коментира пред журналисти процедурата по купуване на изтребители.  , каза той.   , предаде Novini.bg.    „В България няма малцинства, България е правова държава. Не може обаче едни да живеят на помощи, да се издържат от кражби, а другите да работят, да плащат данъци и да се чувстват неоправдани. Затова трябва да бъдем с нулева толерантност към такива прояви“, заяви Каракачанов.   , което нагнети напрежението, министърът заяви, че от 2016 година има предложения да бъдат направени промени в НПК и да се върне старият закон, където убийците нямат право на съкратена съдебна процедура, за да не могат да получават по-лека присъда.   , Красимир Каракачанов заяви на журналистите да не търсят нещо извънредно и обясни, че той е имал ангажименти, Валери Симеонов пък е трябвало да остане в Бургас.   каза вицепремиерът съобщи агенция „Фокус“. „Аз няма да влизам в обсъждането на една или друга кандидатура, защото не е редно аз да ги обсъждам публично тези неща. Когато професионалното ръководство на МВР уточни или взаимно уточним кандидатурите, те ще бъдат обявени и след това съгласувани с президента с цел издаване на указа от негова страна“, коментира Каракачанов.    ", "date": "2018.10.15", "title": "Каракачанов напомни: Изтребителят не е rent a car"}
{"url": "http://epicenter.bg/article/GERB-pecheli-chastichnite-izbori-za-kmet-v-selo-Suhodol/165824/2/0", "text": "ГЕРБ спечели частичните избори за кмет в село Суходол, община Главиница на Силистренска област, предаде БНР.   В надпреварата за кмет на село Суходол се включиха кандидатите Абедин Нури Рушид от ГЕРБ и Недред Йосеин Алил от ДПС.   Изборите спечели кандидатът на партия ГЕРБ Абедин Нури Рушид със 191 гласа срещу 189 гласа за кандидата на ДПС Недред Йосеин Алил, съобщиха от Общинската избирателна комисия в Главиница.   Избирателната активност на вчерашните избори е била 62,85 на сто.", "date": "2018.10.15", "title": "ГЕРБ печели частичните избори за кмет в село Суходол"}
{"url": "http://epicenter.bg/article/Natsionalnata-bolnitsa-po-hematologiya---pod-lupata-na-Meditsinski-odit/165831/2/0", "text": "Националната болница по хематология - под лупата на медицинския одит. Здравният ДАНС ще разследва организацията на работата, лечението и хигиената в хематологията, предаде Нова телевизия.   Повод за нея е сигнал на близките на петима млади пациенти, починали няколко месеца, след като са минали терапия през държавната хематология. Семействата нямат забележки към лечението, но описват липса на хигиена и консумативи, лоша организация в болницата и подозрения за вътрешноболнична инфекция, довела до усложнения и в крайна сметка смърт на синовете им.   Починалите пациенти са млади мъже между 21 и 40 години. Диагностицирани са с различни хематологични заболявания, които се повлияват от известните терапии. Лекувани са по така наречения „златен стандарт”. Повлияли са се положително от вливанията и са получили усложнения след последните фази на лечението. Момчетата са диагностицирани, лекувани и умират в рамките на по-малко от година.   Доклад на медицинския одит установява, че болницата има организационни проблеми, които не са отстранени въпреки предишни предписания. Резултатите от проверката са при ръководството на Министерството на здравеопазването.   Докладът касае „Специализираната болница за активно лечение на хематологични заболявания“ (СБАЛХЗ) ЕАД-София. С този доклад вътрешният одит на министерството проверява законосъобразното определяне, осчетоводяване и отчитане на вземания и задължения на болницата, ефективни ли са били дейностите по управление и контрол на изпълнителния директор и Съвета на директорите на болницата, законосъобразността на проведените обществени поръчки за доставки и услуги, както и адекватността и ефективността на подписаните от изпълнителния директор по това време договори с външни изпълнители и доставчици.   Изпълнителен директор по това време е Георги Михайлов, днес народен представител от БСП и основен говорител по темата „Здравеопазване“.   Ето какво констатират специалистите от Дирекция „Вътрешен одит“ на МЗ:   1. За периода 2014-2015 г. резултатите от дейността на дружеството са отрицателни, като през 2015 г. реализираната загуба се е увеличила почти два пъти. Болницата приключва годината със счетоводна загуба от почти 6 млн. лв., а просрочените вземания са се увеличили с над 77 %;   2. Не са предприети активни действия за снижаване на загубите и не е разработен план за действия за тяхното намаляване;   3. Допуснато е да бъдат закупувани лекарства на цени, надвишаващи определените стойности за опаковка,изчислени на база референтна стойност от Приложение № 2 на Позитивния лекарствен списък;   4. В СБАЛХЗ не е регламентиран процеса по сключване на договори, включващ иницииране, контролни процедури, отговорни лица, движение на документи, съхранение, архивиране и пр.;   5. Независимо от тежкото финансово състояние на болницата е допуснато да се изразходват средства на болницата в размер 264 872 лв. за проучвателни и проектни работи и консултантски услуги при липса на възможност за реализирането им;   6. При проверката на обществените поръчки се установяват множество нарушения на ЗОП и „Вътрешните правила за възлагане на обществени поръчки в „СБАЛХЗ“ ЕАД-София, пропуски, грешки и нередности;   7. По отношение на голяма част от сключените договори през одитирания период не е извършван и документиран предварителен контрол за законосъобразност. Регламентиран е такъв праг на същественост за осъществяване на предварителен контрол, който позволява много големи парични потоци при финансови задължения под установения праг да останат без контрол;   Изводите в резюмето са още няколко десетки позиции и всички те са в критична или силно критична насока на разсъждение. Интересното е, че изпълнителният директор на „СБАЛХЗ“ ЕАД-София по това време д-р Георги Михайлов приема изцяло направените препоръки.   Нека навлезем в тези детайли, за да видим до какви зеещи висини на лошото управление и загробването на една от най-важните болници е достигнал този човек.   Анализът на финансовото състояние към 31.12.2014 г. води до съкрушителния извод, че реализираната загуба от дейността на дружеството за 2014 г. е в размер на над 2 млн. лв., при това натрупана само за една година. Анализът на финансовото състояние към 31.12.2015 г. показва, че реализираната загуба е нараснала до близо 6 млн. лева. Заключението е безапелационно – резултатите от дейността на болницата и управлението й за еднозначно отрицателни. На стр. 20 от доклада е описан общия размер на задълженията на „СБАЛХЗ“ ЕАД-София – 23 604 000 лв. (двадесет и три млн. шестотин и четири хиляди лева)!   При извършената проверка на сключените от д-р Георги Михайлов договори са открити стряскащи нарушения на финансовите правила и дисциплина, както и договори с клаузи и реализация, които оставят основателни съмнения за източване на болницата:   Одиторите стигат до следното скандално заключение:   Извършените проучвателни и проектни работи и консултантски услуги, за които са платени 264 872 лв. със собствени средства на болницата, не са довели до предприемането на НИКАКВИ действия за тяхното приложение в практиката и довършване на започването чрез строителство, ремонт, реконструкция, подобрения и т.н.   Така изразходваните средства не са съобразени с тежкото финансово състояние на дружеството и невъзможността да бъдат реализирани проектите. Одиторите настояват, че липсата на ефективни контролни процедури и извършен предварителен контрол за законосъобразност от финансов контрольор е довела до плащания на основание САМО представени фактури, без посочване на конкретно извършена дейност, необвързани с реално свършена работа договори и документи. Констатирани са разлики между договорено и платени, без наличие на мотивиращи или обясняващи това документи.   Одиторите отчитат сключването на още договори, които те определят еднозначно като „неизгодни“ за болницата. Два от тях са особено фрапантни. В първия случай става дума за договор с юридическата фирма  „ Евролекс Консултинг“ ООД за извършването на услуги по текущо правно обслужване и правна помощ на болницата.   Срокът на договора е 2 (две) години, а стойността му – 86 400 лв. без ДДС. В сключените договори с тази фирма не е определен обем (количествени характеристики на възложената работа, брой становища или консултации), което да бъде обвързано със съответното заплащане. Договорите не са сключвани за изпълнение на конкретно възложена задача и заплащане в съответствие на извършеното, а е посочено твърдо месечно възнаграждение в размер на 3600 лв. без ДДС, НЕЗАВИСИМО от извършеното.   Одиторите са категорични, че този договор е крайно неизгоден за болницата, при положение, че има договор с фирма за правни услуги, част от предмета на който ги покрива изцяло, още повече, че заплащането е не са обем свършена работа, а конкретно определена месечна сума. Вторият крайно неизгоден за болницата договор е с фирмата „Оварас Вендинг“. Тя е собственост на Ленет Чакър, син на първата жертва на бандата на  „ Наглите“ Мехмед Чакър.   Договорът е за монтиране на система от телевизори във всички болнични стаи. Подписан е още през 2004 г. със срок на действие 7 г. През годините е удължаван няколко пъти с анекси, а в него пише, че след края на договора собствеността на телевизорите ще бъде прехвърлена на болницата. Към края на договора през 2015 г. директор продължава да бъде днешният депутат от БСП Георги Михайлов. Болницата отново продължава да плаща, без да е получила собственост върху тази техника. През всичките години на действие на договора печалбата е отивала само и единствено за  „ Оварас Вендинг“, а болницата остава без нито лев приход.   Сериозни нарушения са констатирани както в системата за получаване, отчитане, изразходване и контрол на получените дарения от „СБАЛХЗ“ ЕАД-София, така и при възлагането на обществени поръчки. Многократно е нарушаван ЗОП и Вътрешните правила за възлагане на обществени поръчки. Одиторският екип проверява и цените на доставяните лекарствени продукти.   Изводът им е безапелационен – в резултат на липсата на ефективен предварителен контрол е допуснато да бъдат закупувани лекарства на цени, надвишаващи определените стойности за опаковка, или 23 808 лв. над стойностите, изчислени на база референтна стойност от Приложение № 2 от позитивния лекарствен списък. Като пример одиторите дават лекарството Bacteripime. Флаконът от 1 гр. е купуван за 11,40 лв. с ДДС, а регулираната стойност по позитивния лекарствен списък е 6,83 лв.  ", "date": "2018.10.15", "title": "Националната болница по хематология - под лупата на Медицински одит"}
{"url": "http://epicenter.bg/article/Ninova--Spored-lekarskiya-sayuz-predlagame-kardinalna-promyana-v-zdraveopazvaneto--ne-karpene-na-dupki/165836/2/0", "text": "\"Според лекарския съюз предлагаме кардинала промяна в здравеопазването, а не кърпене на дупки.\" Това заяви пред медиите след среща с Управителния съвет на Българския лекарски съюз лидерът на БСП Корнелия Нинова.    Тя обясни, че срещата е била част от поредица разговори с различни съсловни организации за състоянието на здравеопазването у нас и възможните решения на проблемите в системата. \"По някои от въпросите срещаме съгласие и разбиране. Срещата беше професионална и много полезна за нас\", заяви Нинова.    Според нея БСП е получила конкретни мнения и препоръки както по \"Визия за България\", така и оценка на сегашното състояние и проблемите, които стоят днес пред здравеопазването - финансирането на системата , кадрите в здравеопазването, начинът на ценообразуване на  клиничните пътеки, на лекарския труд, на лекарствата, достъпът до здравеопазване и регионалното разпределение в страната, диспропорциите  между големите градове и малките населени места, монополът на НЗОК и вариантите за демонополизация.   Корнелия Нинова подчерта, че постоянно се внушава на обществото, че алтернатива на настоящия модел няма. \"Алтернатива има. Ние представихме своя проект- как да се случи тя и за нас е важно тази алтернатива да среща разбиране или критика и препоръки от съсловията, които биха били засегнати от нашето предложение\", каза още тя.   Председателят на БСП коментира, че разговорът е на масата и за разлика от правеното досега, левицата не слага нещо заковано и не казва: \"Това ще е\", а  се консултира и иска позицията и препоръките на максимално много хора, така че предлаганата алтернатива да е подкрепена със силни аргументи от всички посоки. Тя подчерта, че трябва да се сложи край на изтърканото клише на ГЕРБ, че БСП критикува, но не предлага нищо. \"БСП предлага алтернатива, включително и в здравния модел. Чухме от представител на БЛС, че това, което предлага БСП в сферата на здравеопазването, е кардинална промяна, а не кърпене на дупки  в системата, което не е правено от 15 години. Това за нас с силна оценка\", каза още тя.   Корнелия Нинова заяви, че след като БЛС са казали своето мнение, то ще бъде включено в мотивите за вота на недоверие и днес, следобед, вотът на недоверие ще бъде внесен в НС.     \"Срещата с ръководството на БСП беше изключително полезна, от гледна точка на това, че се запознахме с визията на БСП за бъдещи промени в здравеопазването.  Имахме възможността да споделим нашите виждания за мястото на лекарите и специалистите по здравни грижи в България\". Това каза председателят на УС на Български лекарски съюз Иван Маджаров.   Той изрази удовлетвореността си от това, че темата здравеопазване намери място в българското общество през последните месеци. Маджаров коментира, че кадровият проблем е изключително голям и никоя реформа не може да се случи без решаването му. \"Надявам се, че от срещи като днешната, ще изкристализира правилната реформа за българското здравеопазване\", заключи той.", "date": "2018.10.15", "title": "Нинова: Според лекарския съюз предлагаме кардинална промяна в здравеопазването, не кърпене на дупки"}
{"url": "http://epicenter.bg/article/Pusnali-falshiv-ruski-pasport-na-nachalnika-na-kabineta-na-prezidenta/165841/2/0", "text": "Фалшив руски паспорт на началника на кабинета на президента Румен Радев обикаля социалните мрежи. За това сигнализира Иво Христов през профила си във „Фейсбук“.   Проверка показва, че фейкът е пуснат от профила на Шериф Сюлейманов на 12 октомври и се разпространява в политически ориентирани групи.     \"Троловете на властта разпространяват този фалшификат. Отвъд вопиющата глупост на внушението, за отбелязване е, че главата ми е изрязана от една снимка в пресата, разтеглена по хоризонтала и монтирана върху несръчно обработени рамене. А подписът, който дори не търси да наподоби моя, потъва под някакъв ред.   Изводът е: политическите опоненти фабрикуват фалшификати. Следователно всяко тяхно твърдение трябва да се приема за измама, до доказване на противното. Второто наблюдение е, че въпреки очевидността на фалшификата, мнозина коментират. Възмущават се. Всеки повод за очерняне е добър, бил той и фалшив\".  ", "date": "2018.10.15", "title": "Пуснали фалшив руски паспорт на началника на кабинета на президента"}
{"url": "http://epicenter.bg/article/Prints-Hari-i-Megan-ochakvat-parvoto-si-dete/165821/10/99", "text": "Херцогът и херцогинята на Съсекс - принц Хари и Меган Маркъл, които се венчаха през май в църквата \"Сейнт Джордж\" в Уиндзор, са в очакване на първото си дете.   Щастливата вест бе съобщена официално от двореца Кенсингтън.   \"Техни кралски височества херцогът и херцогинята на Съсекс имат удоволствието да съобщят, че херцогинята на Съсекс очаква бебе през пролетта на 2019 г.\", се казва в официалното съобщение от двореца.   От двореца изтъкнаха още, ч  която им е била оказана от хора от цял свят по време на сватбата им през м.май и с радост споделят щастливата новина с обществеността. Детето на херцозите на Съсекс ще бъде  о на кралския престол на Великобритания.    Американски таблоиди написаха преди време, че са видели майката на херцогинята на Съсекс Дориа Рагланд да посещава курсове за грижи за бебета в град Пасадена, Калифорния. Образователната инициатива на бъдещата баба наля масло в огъня на спекулациите, който бе потушен официално днес.", "date": "2018.10.15", "title": "Принц Хари и Меган очакват първото си дете"}
{"url": "http://epicenter.bg/article/Vtorata-bulchinska-roklya-na-Yudzhini---vdahnovena-ot--quot-krasotata-na-Uindzorskiya-zamak-i-okolnostite-quot-/165825/10/84", "text": "След официалната церемония в Уиндзорския замък, на която принцеса Юджени и Джак Бруксбанк си казаха \"да\", двойката се насочи към приема, който даде по случай сватбата. \r\n \r\n Двойката пристигна с Aston Martin, а Юджени бе облечена в разкошна кремава рокля на Zac Posen. Докато дизайнерът подготвял тоалета на Юджени, той черпил вдъхновение от \"красотата на Уиндзорския замък и околностите\", където се състоя кралското събитие.   Цветът на втората рокля дизайнерът описва като \"нюанс на английската роза\", а в детайлите е вплел усещането за бялата роза на Йорк, която е пряко свързана със семейството. Тоалетът бе изработен от коприна, а драпираната материя показа Юджени по един нов начин и много по-различна от визията ѝ със сватбената рокля и начина, по който сме свикнали да я виждаме обикновено.   Набръчкана на гърдите и с яка преметната през раменете, роклята в бледоворозо-кремаво буквално преобрази булката и ѝ придаде вечерен блясък.   През деня на 12-ти Юджени носеше бяла рокля с дълги ръкави на британеца Питър Пилото, което изненада модните критици, тъй като деколтето умишено разкриваше белега на Юджени от операция от сколиоза, която преживяла в детството, пише Дир.бг   В жакардовия плат бяха вплетени различни символи, включително и магарешки бодил, който олицетворява любовта на двойката към шотландския Балморал, детелина в почит на ирландските корени на майката на булката - Сара Фъргюсън, и йоркса роза и бръшлян - символи на новия дом на двойката.   Когато напускаше Уиндзорския замъка за приема, Юджени все още бе облечена с булчинската рокля, което предизвика коментари сред феновете, които се чудеха, дали изобщо ще има втора рокля.   Приемът се състоя няколко часа, след като двойката размени сватбени обети. Гостите, сред които и родителите на булката - принц Андрю и Сара Фъргюсън, принц Хари и Меган, принц Уилям, Кейт и децата им - принц Джордж и принцеса Шарлот, присътваха на булчинското парти. То се състоя в семейния дом в Йорк. А събитието бе организирано като частно тържество. Гостите вероятно е трябвало да оставят телефоните, фотоапаратите или друга снимачна техника още при пристигането си.   Същото бе и по време на приема на принц Хари и Меган през май във Фрогмор Хаус.", "date": "2018.10.15", "title": "Втората булчинска рокля на Юджини -  вдъхновена от \"красотата на Уиндзорския замък и околностите\""}
{"url": "http://epicenter.bg/article/Britanskiyat-kralski-dvor-razprostrani-ofitsialnite-snimki-ot-svatbata-na-printsesa-Yudzheni/165829/10/99", "text": "Британският кралски двор разпространи официалните снимки от сватбата на принцеса Юджени и Джак Бруксбанк. \r\n \r\n Кадрите са направени от фотографа Алекс Бремъл. Единият от тях е особено красив. Черно-бяла снимка показва как двойката се целува по време на обиколката с карета.   На друга снимка принцеса Юджени и съпругът й са във вечерно облекло на път за сватбения прием.   Принцеса Юджени и Джак Бруксбанк сключиха брак в кралския параклис \"Сейнт Джордж\" на Уиндзорския замък. На церемонията присъстваха кралица Елизабет Втора и съпругът й принц Филип, принц Чарлз, родителите на булката - херцозите на Йорк принц Андрю и Сара Фъргюсън, сестрата на булката принцеса Биатрис, принцеса Ана, принц Едуард, принцовете Уилям и Хари със съпругите си и други членове на британското кралско семейство, много знаменитости.   На друга официална снимка младоженците са със шаферите, а на четвърта - с кралица Елизабет Втора, принц Филип, родителите си, шаферите, брата на Джак Бруксбанк и принцеса Биатрис. На нея принц Филип и Сара Фъргюсън са един до друг въпреки старата им вражда. Снимката е направена в Бялата всекидневна на Уиндзорския замък. \r\n \r\n \r\n \r\n Сватбената церемония, излъчвана от Ай Ти Ви, предизвика голям интерес сред зрителите. Тя беше гледана от около три милиона души - най-добрия рейтинг за този времеви отрязък на телевизионния канал след сватбата на принц Уилям и Кейт Мидълтън през 2011 г.   Източник: Дир.бг", "date": "2018.10.15", "title": "Британският кралски двор разпространи официалните снимки от сватбата на принцеса Юджени"}
{"url": "http://epicenter.bg/article/Prints-Hari-i-bremennata-Megan-zaminavat-na-parvata-si-tihookeanska-obikolka/165834/10/99", "text": "По-рано днес стана ясно, че внукът на кралица Елизабет Втора  през пролетта на 2019 година. Въпреки щастливата вест, кралските ангажименти за двойката, няма да спрат. Хари и Меган заминават днес на обиколка в Австралия.  С пристигането си в Сидни   която ще продължи 16 дни, предадоха световните агенции, цитирани от Дарик.   Във вторник херцозите на Съсекс ще плават на ферибот от пристанището в Сидни, като ще преминат край световноизвестната опера на града.   Кралската двойка  , ще се снима с коали в зоологическата градина и ще се срещне с фермери, силно засегнати от засушаването.   Визитата на херцозите съвпада с откриването на игрите \"Инвиктус\", които ще се проведат в Сидни от 20 до 27 октомври. Това са състезания, наподобяващи параолимпиадата,   По време на обиколката си херцозите на Съсекс ще посетят също Нова Зеландия и тихоокеанските острови Фиджи и Тонга.   Това е второто посещение на Австралия от по-младото поколение кралски особи, след като принц Уилям и съпругата му Катрин, заедно със сина им Джордж, бяха на визита в страната-континент през 2014 година.", "date": "2018.10.15", "title": "Принц Хари и бременната Меган заминават на първата си тихоокеанска обиколка"}
{"url": "http://epicenter.bg/article/Tereza-Mey-za-ochakvanoto-kralsko-bebe--Prekrasna-novina/165837/10/99", "text": "Това, че принц Хари и съпругата му Меган Маркъл чакат бебе е прекрасна новина, написа британският премиер Тереза Мей в Twitter.  Министър-председателят на Обединеното кралство поздрави херцога и херцогинята на Съсекс с очакваната през пролетта първа рожба.   \"Аз пожелавам на бъдещите родители всичко най-добро\", допълни стопанката на \"Даунинг стрийт\" 10 в системата на микроблогове.  Днес дворецът в Кенсингтън официално обяви, че принц Хари и бившата американска актриса ще стават родители за пръв път.   Източник: Новини.бг", "date": "2018.10.15", "title": "Тереза Мей за очакваното кралско бебе: Прекрасна новина"}
{"url": "http://epicenter.bg/article/Eto-vsichko--koeto-tryabva-da-znaem-za-bebeto-na-Megan-i-Hari-/165848/10/99", "text": "Вече цял свят се вълнува от новината за поредното кралско бебе. Меган Маркъл най-накрая обяви публично, че е бременна и след броени месеци двамата с Хари ще станат родители.   Дали в утробата на херцогинята расте момче или момиче, все още не знаем, но можем да си отговорим на други интересни въпроси, свързани с бебето.   Бебето на Меган и Хари ще бъде седмият в линията за наследяване на кралския престол. То ще предреди чичото на баща си – херцога на Йорк и той ще стане 8-и. Принцесите Юджийн и Беатрис ще останат 9-и и 10-и, а принц Едуард ще бъде 11-и.   То ще бъде правнук/чка на кралицата и принц Филип. Ще бъде внук/чка на принц Чарлз и племенник/чка на Уилям и Кейт.   Малко вероятно е. Наследникът на Меган и Хари ще има трима братовчеди – Джордж, Шарлот и Луи, които са по-напред от него в списъка с чакащи за кралското място.   Уилям и Кейт избраха често срещани в кралската фамилия имена. Но на какво ли ще се спрат Меган и Хари? Все пак, бъдещата майка е американка, така че е напълно възможно да избере име, необичайно за семейството. Ако двамата с бащата се спрат на класически вариант, вероятно то ще е Алис, Мери, Елизабет или Виктория, ако е момиче. Ако е момче – Джеймс, Филип, Фредерик или Артър. Но в случай, че Меган реши да има американски привкус, бебето може да се казва Ема или Лиам.   Не, няма да бъде принц или принцеса, тъй като Джордж V поставя ограничение на титлите през 1917 г.   А каква ще бъде титлата му/ѝ тогава? Ако е момче, то ще бъде граф на Дъмбартън, защото първият син на всеки херцог има правото да носи по-малка титла, която има и баща му. След като се ожени, освен херцог на Съсекс, Хари стана и граф на Дъмбартън.   Ако е момиче, ще бъде Лейди Маунтбатън – Уиндзор.   Да. Спомняте ли си, че преди да се роди принц Джордж, тя обяви с официално писмо, че наследниците на Уилям и Кейт ще имат титли. Само че бебето на Меган и Хари е много по-надолу в списъка с чакащите за трона.   В детството си Хари винаги е бил близък със своите бавачки и осъзнава колко важни могат да бъдат те. Затова е много вероятно той и Меган да прибегнат към услугите на бавачка, която да се грижи за бебето, когато имат официални ангажименти.   Кейт и Уилям също разчитат на бавачка, която всички добре познаваме – Мария Тереса Турион Борало.   Майката на Меган обаче е била забелязана да посещава курсове за гледане на бебета и се предполага, че тя ще долети чак от САЩ, за да помага на дъщеря си.   Кейт роди три пъти в крилото „Линдо“ на болница „Сейнт Мери“, където са родени и прицовете Хари и Уилям, така че вероятно Меган ще последва примера на Мидълтън. Освен това, тази болница е съвсем близо до двореца Кенсингтън. Но не е изключена и възможността бъдещата майка да роди у дома.   Детето на Меган и Хари ще има пълното право да кандидатства за двойно гражданство. От дълго време Меган планира да стане британски гражданин, но все още не е ясно дали ще има двойно гражданство. Източник: woman.bg", "date": "2018.10.15", "title": "Ето всичко, което трябва да знаем за бебето на Меган и Хари "}
{"url": "http://epicenter.bg/article/Shefat-na-FIA--Shumaher-mi-e-kato-sin--iskashe-mi-se-neshtata-s-nego-da-byaha-razlichni/165855/10/99", "text": "Президентът на Световната автомобилна асоциация и бивш шеф на легендата Михаел Шумахер във Ферари Жан Тод проговори за състоянието му.   Подобни новини са изключителна рядкост, като след удара в главата, който получи през 2013 година състоянието на Шумахер е забулено в мистерия. Тод говори пред \"Таймс\", а две неща се откроиха сред малкото, които склони да каже за Шумахер.   Шефът на ФИА призна, че посещава Шумахер в Женева често (два пъти месечно) и \"искаше ми се нещата да бяха различни\" относно състоянието му, което вероятно говори за нестабилност в здравето на германската легенда и бе изтълкувано точно по този начин от фенове и медии. Тод каза още, е Шумахер му е като син и безкрайно много обича него и семейството му. Прави впечатление, че в предишните си изказвания за Шумахер Тод е далеч по-оптимистичен и уверява всички, че германецът има сили да пребори контузията в мозъка.   Източник: Блиц", "date": "2018.10.15", "title": "Шефът на ФИА: Шумахер ми е като син, искаше ми се нещата с него да бяха различни"}
{"url": "http://epicenter.bg/article/Prikazno-fentazi--golyama-lyubov-i-iznenadvasht-final-v-novata-pesen-na-DIA/165869/10/0", "text": "„ “,  една от най-красивите народни песни, намери своя актуален  превод във версията на  . Вярна на своя стил, момичето, което вкара етното в клубовете, продължава тенденцията да миксира фолклор и трап с хитово звучене и рецептата явно е успешна. Интерес към проекта беше провокиран още преди официалната промоция на песента, когато популярни личности отговориха на въпроса: „Страхуваш ли се от голямата любов?“. ( )   „Девойко“, освен че демонстрира уникалните й гласови данни, задава и смели въпроси:    „ - споделя DIA-  “. DIA „облича“ идеята във визия под режисурата на  .   Във видеото камерата я отвежда в приказна гора, която въпреки красотата си крие опасности. Черен демон преследва изпълнителката, за да се всели в нея и да я унищожи… или да й покаже, че колкото и да опитва, човек никога не може да избяга от чувствата си. Вижте историята на една голяма любов с неочакван край:   Повече за DIA:   Димана Мирчева-DIA дебютира на българската сцена през лятото на 2015 година с „Егея”. Песента е комбинация от фолклор и трап с хитово звучене и бързо привлича вниманието на музикалните фенове и професионалисти в България, а не след дълго парчето се завъртя по радиостанциите в над 20 страни в Европа, Азия и САЩ, а видеото към сингъла бе гледано близо 400 000 пъти в YouTube.   Поп певицата и композитор Grimes направи shout-out за Egeya в YouTube и в личния си блог, а списание Vice – Италия, написа материал за нея, определяйки я като „богиня от другата страна на Европа“. DIA не спря дотук. Тя продължи да изпълнява обещанието си да върне фолклора в дискотеките и клубовете и създаде Veno Neveno.   За отрицателно време песента покори музикалните класации с народни носии и неонов бодиарт, хоро и хип-хоп танци, забравен български фолклор и хитова електронна музика. Оригиналната композиция никога не е записвана преди – DIA я открива в стар сборник с македонски народни песни и веднага се влюбва в текста. След това прави фолклорната обработка на музиката, а ANP Music Production изграждат хитовия електронен звук около нея.   Резултатът е завладяващ дъбстеп с трап и дръм енд бейс елементи и запомняща се мелодия, която разказва за девойка, чиято хубост кара всички да се влюбват в нея…    Песента „Огън“ е третият проект на младата певица. Той не прави изключение от предшествениците си и носи както етно заряд, способен да задвижи електроцентрала, така и здравословна доза патриотизъм. Парчето е истинска случка от живота на 19-годишната певица, която пише текста като любовно заклинание към момче, което харесва. В клипа самата DIA влиза в ролята на изкусителна магьосница, облечена единствено в цветя. В кулминацията на „Огън“ авторските шевици на майстор везбар Даниела Вълкова се превръщат в хипнотизиращ калейдоскоп.", "date": "2018.10.15", "title": "Приказно фентъзи, голяма любов и изненадващ финал в новата песен на DIA"}
{"url": "http://epicenter.bg/article/Dzhonsan-prizova-Velikobritaniya-da-se-vazprotivi-na-tormoza-na-ES/165802/7/0", "text": "Бившият британски външен министър Борис Джонсън призова за съпротива срещу натиска на Европейския съюз в преговорите за Брекзит.   \"След повече от две години безмилостен тормоз от страна на ЕС е време Великобритания да се възпротиви\", написа Джонсън в статия в британския в. \"Дейли телеграф\".   \"Допускайки промяна в конституционната уредба на Обединеното кралство, ЕС се отнася към нас с явно презрение\", заяви той.   Джонсън определи като \"погрешен\" плана на британската министър-председателка Тереза Мей за Брекзит и настоя Великобритания да се стреми към споразумение за свободна търговия с ЕС, подобно на това с Канада.   Според него преговорите за излизане на Великобритания от ЕС навлизат в \"момент на криза\" и Мей би трябвало да промени курса.", "date": "2018.10.15", "title": "Джонсън призова Великобритания да се възпротиви на тормоза на ЕС"}
{"url": "http://epicenter.bg/article/-quot-Figaro-quot--Istorichesko-porazhenie-za-Merkel/165804/7/0", "text": "  На изборите в южната провинция бе заложена съдбата на Християнсоциалния съюз (ХСС), а заедно с нея и балансът на управляващата коалицията с Християндемократическия съюз (ХДС) на канцлера. Тъй като ХСС е само баварска партия, тя не може да си позволи да губи позиции в провинцията. Но току-що понесе историческо поражение, получавайки по неокончателни данни само 37,3 процента от местата, което означава загуба на десет пункта.   ХСС, горда с непрекъснатите си победи от над пет десетилетия, обвини Берлин и централното правителство, че са повлияли негативно на нейната кампания и хвърли вината върху имиграционната политика на федералното правителство, която засегна преди всичко граничната провинция Бавария.   ХСС загуби абсолютното си мнозинство, пометена от устрема на Зелените и на крайната десница, пише френският в. \"Монд\". На тези избори Зелените са големите победители, печелейки 17,8 на сто, близо два пъти повече от другите съюзници на Меркел - Германската социалдемократическа партия (ГСДП), получила 9,5 %.   \"Тези резултати изобщо не успокояват германския канцлер особено когато се има предвид, че на 28 октомври нейната ХДС също се явява на избори в провинция Хесен, където управлява в коалиция със Зелените. Резултатите от изборите в тези две провинции ще окажат влияние на националната политика и като следствие - на репутацията на канцлера\", предупреди в петък председателят на Бундестага Волфганг Шойбле.   През декември самата Меркел ще се яви на избори, за да остане начело на ХДС. Те преживя трудна политическа година вследствие на решението си от 2015 г. да допусне в Германия над 1 милион търсещи убежище, коментира в. \"Монд\".   Резултатите от баварските избори означават, че ХСС ще трябва да управлява в коалиция - за втори път от 1962 г., отбелязва френският в. \"Еко\". Премиерът на Бавария Маркус Зьодер обяви вчера намерението си да се коалира с независимите консерватори от \"Свободните избиратели\".   Правителството на Зьодер може да реши да накара националната коалиция да плати цената, втвърдявайки позициите си на федерално равнище. Това вече пролича в петък: вместо Меркел, както е по традиция, на заключителния предизборен митинг на ХСС беше поканен австрийският канцлер Себастиан Курц, известен с твърдата си линия срещу миграцията, отбелязва в. \"Еко\".   Възможно е вътрешният министър Хорст Зеехофер да стане изкупителна жертва за провала на баварските консерватори, но оттеглянето на този отявлен противник на Меркел ще й даде само глътка въздух - още повече, че провалът на социалдемократите може да ги накара да се оттеглят от коалицията.", "date": "2018.10.15", "title": "\"Фигаро\": Историческо поражение за Меркел"}
{"url": "http://epicenter.bg/article/Donald-i-Melaniya-Tramp-otivat-pri-postradalite-ot-uragana-Maykal/165816/7/0", "text": "Президентът н ще посетят опустошената от урагана Майкъл северозападна част на щата Флорида, предаде Ройтерс, като се позова на съобщение на Белия дом. По-рано бе обявено, че  която също бе засегната от природната стихия. \"Майкъл\" достигна американския бряг на 10 октомври с ветрове, достигащи скорост от 250 км/ч. Най-малко 18 души в четири щата загинаха заради бурята, десетки още са в неизвестност. Спасителните екипи очакват броят на загиналите да се увеличи. Те използват обучени кучета и машини за претърсване на срутените от урагана къщи в малки градчета като Мексико Бийч и Панама сити.  Президентът Доналд Тръмп е изцяло ангажиран с оказването на помощ на щатските и местните служби за справяне с последиците от \"Майкъл\", посочва в изявлението си Белият дом. Късно снощи бе оповестено, че президентът е обявил извънредно положение в Джорджия, което ще позволи отпускане на федерални средства за този щат. Подобно решение бе взето и за Флорида.   Източник: дарик", "date": "2018.10.15", "title": "Доналд и Мелания Тръмп отиват при пострадалите от урагана \"Майкъл\""}
{"url": "http://epicenter.bg/article/Nay-starata-zhena-v-sveta--Dalgiyat-mi-zhivot-e-nakazanie-ot-Boga--video-/165826/7/0", "text": "Жена, която твърди, че е най-старата в света, разказа за жестокостите на вътрешната си депортация в рамките на Съветския съюз от тиранина Сталин по време на Втората световна война. Коку Истамбулова в момента, според руския си паспорт и други документи, е на 129 години. Рождената ѝ дата е 1 юни 1889 година, пише в. \"Дейли Мейл\", цитирани от Блиц. Сега, в силно шокираща изповед жената емоционално разказа за ужасния ден, в който чеченският народ е бил изгонен от Сталин в степите на Казахстан преди почти 75 години. По думите ѝ, единственият ѝ щастлив ден в живота е бил онзи, в който тя е влязла в дома, който тя построила със собствените си ръце след завръщането си в родното си място от 13-годишното изгнание в непознати земи, на което я бил осъдил Сталин. В миналото Коку е твърдяла, че е най-старият човек, живял на земята, но до сега тя не е имала нито един щастлив ден в живота си. Тя сподели пред телевизионен екип, снимащ документален филм за гоненията срещу чеченския народ: \"Питате ме дали съм имала поне един щастлив ден в живота си. Това бе денят, в който аз за първи път влязох в дома си. Беше много малък. Аз напълних печката с дърва, но това беше моят дом. Сама си го построих, най-хубавият дом в света. Живях там 60 години\". Нейната пра-правнучка Медина, която сега е на 15 години, е избрана от семейството да се грижи за Коку. Тя споделя: \"Баба сама го е построила, когато се е върнала от изгнанието. Тя е смесила пръст с вода, добавила е съчки и трева. Така тя е направила тухли, след това тя ги е слагала една върху друга, а после ги е боядисала в бяло\". Това щастие на Коку обаче било предшествано от наистина мрачни дни. Старицата разказва как хората са умирали в товарни вагони, возени като добитък. Телата им просто бил изхвърляни до линията, за да бъдат изядени от гладните кучета.  В случай, че възрастта ѝ е вярна, Коку е била на 54 години по онова време, а два дни преди да навърши 7 години тя е била свидетел на коронацията на последния цар Николай Втори, както и на детронирането му, когато е била на 27 години. \"Беше лош ден, студен и мрачен\", казва тя за онази февруарска сутрин през 1994 година, когато целия чеченски народ бил прогонен от родните планини в Кавказ. \"Качиха ни на влак и ни отведоха... никой не знаеше накъде. Вагоните бяха претъпкани с хора - мръсотия, боклуци екскременти навсякъде\", разказва старицата. Подчертавайки жестокостта на режима на Сталин, тя казва: \"Запиши го! Имаше екскременти във вагоните. Не ни позволяваха да ходим другаде\".   Млади кавказки момичета са умирали от разкъсани пикочни мехури, защото са се срамували да се изходят пред очите на всички в претъпканите товарни вагони. По-старите жени са се опитвали да ги наобикалят, за да попречат на срама. Най-лошото обаче тепърва предстояло. \"На път към нашето изгнание, мъртвите бяха просто изхвърляни от вагоните. Беше забранено да се погребват мъртвите\", разказва Коку. \"Труповете бяха изяждани от кучета. Свекър ми бе изхвърлен от влака по този начин. Пазачите ни храниха с вмирисана риба\", продължава с разказа си тя. Причината за изгнанието бил страхът на Сталин, че чеченците си сътрудничат с нацистите. \"Казаха ни, че сме лоши хора, че трябва да се махаме. Не знаех защо така трябва да страдаме... не чувствах вина\", допълва старицата.  Преди войната тя си спомня как \"страшни\" танкове на нацистите минават покрай семейния ѝ дом. В \"казахстанския ад\" обаче я чакат нови ужаси. Там загиват двамата ѝ синове в резултат на суровите условия. \"Нямаше лекари, нямаше кой да ги лекува. Малкият ми син се разболя от нещо и почина много бързо. Такива неща се случваха във всяко семейство. Когато жените раждаха, децата често умираха, защото нямаше акушерки, само роднини и приятели\", пояснява тя. Коку разказва още как само дъщеря ѝ Тамара е оцеляла.  Правнучката на Коку, Медина разказва, че Коку скърби много след кончината на Тамара - майка на шест деца и баба на 16 деца, която напуснала този свят преди няколко години. \"След кончината ѝ Коку почти ослепя. Сега тя едвам ходи. А когато си спомня за дъщеря си, моята баба, тя се разстройва. Плаче по много пъти на ден, докато си спомня за дъщеря си\", казва тя.  Коку казва, че никога не е ходила на училище. \"Работя от дете. Никога не съм учила. Грижех се за крава, кокошки. Прекопавах градината, всеки ден\", спомня си тя. Събирала е памук и царевица, грижела се е за по-младите си братя и сестри.  Като дете тя си спомня, че си е играла с кукли, направени ѝ от парцали от нейния чичо. Имала е червени обувки и бели чорапи, купени от баща ѝ от панаир. Това били първите и последни хубави дрехи по време на кратката ѝ младост.  \"Баща ми се разболя, мама се разболя, баба се разболя. Бях най-голямата, как можех да ги изоставя?\", спомня си жената.  Коку се омъжила доста късно, след като за нея ѝ избрали жених от друго село. Казвал се Магомед и въобще не бил красив. \"Въобще не го познавах, но после го обикнах. Какво друго трябваше да направя? Нали вече бях омъжена\", разказва тя.   Попитана за тайната на дългия ѝ живот, Коку казва: \"Воля Божия\". \"Не правя нищо специално. Гледам как хората спортуват, ядат някакви специални храни, постоянно се поддържат във форма, но аз лично си нямам и на представа как съм доживяла до сега\", казва още тя.  Що се отнася до храната, Коку избягва месото и мазните супи, но обича киселото мляко. Тя е преживяла две световни войни, гражданската война в Русия след Болшевишката революция, както и две войни в Чечня. \"Защо Аллах ми даде толкова дълъг живот и толкова малко щастие. Трудно е да се живее, когато всички, които познаваш, вече са отдавна мъртви. Колкото по-стар ставаш, толкова повече се плашиш от смъртта\", пита се тя. ", "date": "2018.10.15", "title": "Най-старата жена в света: Дългият ми живот е наказание от Бога (видео)"}
{"url": "http://epicenter.bg/article/Alek-Bolduin-kam-amerikantsite--Da-svalim-Donald-Tramp/165832/7/0", "text": "Да свалим сегашния президент Доналд Тръмп от власт, каза актьорът Алек Болдуин, предаде Би Би Си, цитирана от Новини.бг Звездата от филмите \"На лов за Червения октомври\" и \"Мисията невъзможна: Престъпна нация\" говори вчера на вечеря за набиране на средства, която бе организирана от опозиционната на държавния глава Демократическа партия в северния щат Ню Хемпшир.   \"Републиканците и техният президент рушат всичко. Ето защо ние трябва да ги свалим от власт. Ние обаче трябва да спазваме законите и ще участваме в изборите\", каза още артистът.  На 6 ноември американците ще избират 435-те законодатели в Камарата на представителите (долната част на федералния парламент) и 35-ма от 100-те сенатори. Ако демократите вземат мнозинство в парламента, те ще могат да блокират всяко решение президента.  По-рано певицата Тейлър Суифт заяви, че ще гласува за демократите, които се кандидатират в крепостта на републиканците щата Тенеси. \"Вече обичам Тейлър Суифт с 25% по-малко\", заяви в отговор Тръмп.", "date": "2018.10.15", "title": "Алек Болдуин към американците: Да свалим Доналд Тръмп"}
{"url": "http://epicenter.bg/article/Germanskite-medii--Krayat-na-Merkel-veche-se-vizhda/165840/7/0", "text": "Политическото земетресение от Бавария ще се усети чак в Берлин. След местния вот в южната германска провинция много германски медии вече виждат края на ерата Меркел.      Ако през пролетта някой все още е вярвал, че още една голяма коалиция, вярно - може и да не е идеалният вариант за управление на страната, но поне ще донесе политическа стабилност и ще предпази социалдемократите от изпадането им в политическо забвение, последните няколко месеца, и най-вече тези избори в Бавария, показаха колко погрешно е всичко това, коментира мюнхенският \"Зюддойче цайтунг\". Без значение колко усърдно работят дадени министри, това не е достатъчно - нито за доброто сътрудничество в коалицията, нито като мярка срещу недоволството на хората от работата на утвърдените партии, нито за успешното развитие на тази страна.   Катастрофа, унижение, политическо земетресение   \"Берлинер моргенпост\" пък посочва, че с допълнително отслабения Християнсоциален съюз (ХСС) и с унижената Социалдамократическа партия (ГСДП) ще ѝ става все по-трудно на голямата коалиция в Берлин. Ще се засилва натискът на лидерката на социалдемократите Андреа Налес за напускане на управляващата коалиция, а лошата новина за канцлерката Меркел е, че политическото земетресение в Бавария ще има отражение и върху нейната партия. Лошото представяне на баварската партия-посестрима приближава края на управлението на Меркел, четем в публикацията.   Без съмнение резултатът от изборите в Бавария ще доведе до разместване на пластовете и до сътресения също и в Берлин, посочва излизащият в Дрезден \"Зексише цайтунг\". За това обаче ще трябва да се изчакат резултатите и от местните избори в Хесен след две седмици. Политическата динамика понякога се нуждае от изпускателен клапан, иначе се стига до експлозия. И тя сега може да засегне Зеехофер, Налес и Меркел. Всички те обаче са доказали колко политически издръжливи могат да бъдат.    ХСС, ХДС и ГСДП губят своето значение като народни партии, четем в статия на бонския \"Генераланцайгер\". ХСС трябва сам да се сърди на себе си, защото партията сама си създаде проблемите: председателят на партията и вътрешен министър Хорст Зеехофер се показа като деструктивна сила и на два пъти дори рискува разпадане на коалицията. Може би много от избирателите на ХСС харесват това, че техните представители в Берлин вдигат много шум, но те едва ли искат катастрофа заради самата катастрофа, пише изданието.   Кьолнският \"Щатанцайгер\" коментира резултата на социалдемократите: \"Зеехофер и Зьодер са прави, че участието в централната власт е навредило на партиите. Но ГСДП е жертва, а не извършител. Тя плаща цената за продължителните провокации и блокади в голямата коалиция от страна на ХСС. И няма нужда вече да виним социалдемократите, че искат да напуснат един съюз, в който отдавна вече няма обща идея и вътрешна сплотеност. Много от баварските избиратели сигурно са разбрали, че една фиксирана в собствените си изгоди регионална партия в Берлин не може да поема отговорност за цялата страна и същевременно да действа така, сякаш няма нищо общо с фактическите проблеми и кризи в правителството\", коментира изданието.      Не се оправдаха очакванията за имплозия на политическия център в Бавария. Нито пък беше направен завой надясно. Наблюдаваме нещо друго: силна ерозия на може би последната партия в Германия, която с право може да се обяви за \"народна партия\". ХСС тръгва надолу по стръмното, следвайки пътя на ХДС и ГСДП, които малко го изпреварват, коментира \"Щутгартер цайтунг\".   И накрая още едно мюнхенско издание - \"Мюнхнер меркур\" пише, следното: \"След подобно колосално поражение Хорст Зеехофер, който води партията вече едно десетилетие, не може да остане на поста си. Дори да е вярно, че канцлерката Меркел с нейната бежанска политика е поставила баварската си посестрима в трудно положение спрямо \"Алтернатива за Германия\", всичко останало беше свършено от Зеехофер: той въвлече партията си в конфликт с либерално настроените кръгове. На партията ѝ предстоят тежки дни, а когато пушилката се разнесе, Маркус Зьодер може да оглави новата коалиция със Свободните избиратели. Кой друг, ако не той? ХСС претърпя унизително поражение. Но все още не е победен, както твърдят някои в ХДС. Нито пък е унищожен както нещастната баварска Социалдемократическа партия.\"   ", "date": "2018.10.15", "title": "Германските медии: Краят на Меркел вече се вижда"}
{"url": "http://epicenter.bg/article/Zalozhnicheska-kriza-na-tsentralnata-zhp-gara-v-Kyoln/165850/7/0", "text": ", съобщава водещият германски ежедневник Die Frankfurter Allgemeine Zeitung, цитирано т агенция „Фокус“. . Полицията не разполага с конкретна информация и за извършителя.   В социалната мрежа „Туитър“ правоохранителните органи призоваха единствено жителите и гостите на града да избягват района.   По-рано бяха разпространени доклади за стрелба, но към настоящия момент властите не са в състояние нито да потвърдят, нито да опровергаят информацията. Налице са обаче индикации, че  , подчертават от редакцията.     Централната железопътна гара в рейнския град Кьолн е евакуирана след възникването на заложническа ситуация, съобщава регионалният ежедневник Kölnische Rundschau, като допълва, че  .   Съгласно разпространените данни,    Разпространени бяха доклади за стрелба, но полицията ги опроверга. На място работят екипи на правоохранителните органи и аварийните служби.   ", "date": "2018.10.15", "title": "Заложническа криза на централната жп гара в Кьолн (Видео)"}
{"url": "http://epicenter.bg/article/Kray-na-zalozhnicheskata-kriza-v-Kyoln/165858/7/0", "text": "Германската полиция успя да неутрализира похитителя, който взе заложница в аптека в близост до централната жп гара в Кьолн.   \"Престъпникът е под контрол. Прилагат се мерки за сигурност\", се казва в съобщение на полицията в \"Туитър\".   По-рано полицията обяви в \"Туитър\", че неизвестен засега нападател е взел заложници в района на железопътната гара в Кьолн.   „В района на „Бреслауер плац“ неизвестен е взел заложници. Полицията е на място и изяснява ситуацията. Моля да избягвате района. Ще съобщим повече информация по-късно“, пишеше в съобщението.   Полицията съобщава още, че жената е ранена и ѝ се оказва медицинска помощ.", "date": "2018.10.15", "title": "Край на заложническата криза в Кьолн"}
{"url": "http://epicenter.bg/article/Peskov-za-kazanoto-ot-Tramp--che-Putin-e-otgovoren-za-ubiystva--Dumite-mu-sa-prevratno-interpretirani/165861/7/0", "text": "Кремъл отвърна на думите на американския държавен глава Доналд Тръмп по време на интервю за телевизия Си Би Ес.  Попитан дали според него руският президент Владимир Путин е причастен към убийства и отравяния, Тръмп отговори, че е възможно да е замесен в политически убийства.  Няколко часа по-късно говорителят на Кремъл Дмитрий Песков опроверга твърденията: „Президентът на Съединените щати не е отправял никакви директни обвинения. Каквито и да било аргументи или подкрепени от доказателства обвинения спрямо президента на Русия не може да има.”  Според говорителя на руския президент казаното от Тръмп е било превратно интерпретирано от медиите.  В интервюто си за предаването „60 минути” Тръмп отговори на въпрос по темата, потвърждавайки, че вероятно руският държавен глава стои зад убийства и отравяния, но че такива деяния не са били извършвани на територията на Съединените щати.  „Разбира се, че не трябва да го правят, това е ужасно нещо”, добави президентът. ", "date": "2018.10.15", "title": "Песков за казаното от Тръмп, че Путин е отговорен за убийства: Думите му са превратно интерпретирани"}
{"url": "http://epicenter.bg/article/Semeystvoto-na-Prins-zabrani-na-Tramp-da-izpolzva-pesnite-mu/165862/7/0", "text": "Семейството на Принс забрани на американския президент Доналд Тръмп да използва песните на поп иконата на своите политически събития. Това се отнася и до президентската кампания. По време на много негови митинги често звучи евъргрийнът „Пурпурен дъжд“ (\"Purple Rain\"), информира БГНЕС. , съобщи полубратът на музиканта Омар Бейкър в Twitter.   Но това не е единственият такъв случай. По време на президентската кампания през 2016 г. редица известни певци и групи, сред които бяха \"Ролинг Стоунс\", \"Аеросмит\", \"Куин\", Адел и Нийл Йънг, осъдиха използването на техните песни. Семейството на световноизвестния тенор Лучано Павароти също заяви, че не е съгласно държавният глава да използва арията \"Несун Дорма\" („Nessun Dorma“).", "date": "2018.10.15", "title": "Семейството на Принс забрани на Тръмп да използва песните му"}
{"url": "http://epicenter.bg/article/Rusiya-obyavi-razkol-v-pravoslavniya-svyat-zaradi-tsarkovnata-nezavisimost-na-Ukrayna/165868/7/0", "text": "Синодът на Руската православна църква обяви, че прекъсва връзките си с Вселенската патриаршия в Константинопол, предадоха световните агенции.   Причината е решението на патриарх Вартоломей да даде автокефален статут на Украинската православна църква.   До момента патриархът на бившата съветска република се водеше схизматик, а освен това в страната има голяма църковна общност, подчинена на Москва.   Религиозната независимост на Украйна раздразни силно Русия – както в контекста на конфликта в Донбас и въвличането на духовните институции в противопоставянето между двете страни, така и заради дългогодишната конкуренция между вселенския патриарх и ръководителя на руската църква за водещо място в православния свят.   „Надяваме се, че здравият разум ще възтържествува и Константинополската патриаршия ще промени отношението си към църковните реалности. Но до момента, в който тази промяна не се случи, докато това незаконно и антиканонично решение остава в сила, не можем да се намираме в евхаристичното общение с тази църква, оказваща се днес в разкол”, заяви началника на отдела за външни църковни дела в РПЦ митрополит Иларион след заседание на синода, проведено в Минск.   Преди дни Българската православна църква отклони искането на руските духовници за свикване на Вселенски събор по въпроса.", "date": "2018.10.15", "title": "Русия обяви разкол в православния свят заради църковната независимост на Украйна"}
{"url": "http://epicenter.bg/article/Stolichna-biblioteka-navarshva-90-godini-/165860/6/0", "text": "На 24 октомври 2018 г. Столична библиотека навършва 90 години от създаването си. По този повод тя предлага на всички софиянци и гости на столицата да станат част от следните събития:    Изложбата от 30 платна ще представи историята на Столична библиотека, на улиците и площад „Славейков“, архитектурното и културно богатство на този район, част от най-стария градски център.   Снимки (стари и съвременни), факсимилета на документи, фотоси на личности, живели или творили в района. Акцентът е поставен върху дейностите и фондовете, които притежава – богати сбирки от старопечатни и църковни книги, произведения на изкуството, дарения от видни наши творци и обществени деятели, политици и дигитални платформи.  16.10.2018, 17:00 ч., Градската градина    Поетично четене и изложба на хайги. Организира се съвместно със Софийския есенен салон на поезията. Събитието се провежда всяка година от 2008 г. като мини фестивал за поезия. През годините много от четените стихове са получили награди преди или след представянето си в Салона, който е и пряката връзка с български поети, живеещи в чужбина.  18.10.2018, 18:00 ч., Американски център, пл. „Славейков“ 4а    23.10.2018 г., 11:00 ч., Столична библиотека, пл. „Славейков“ 4, Мраморно фоайе, I етаж   Да съхранява паметта на София и книжовното й богатство е мисията на Столичната библиотека, която 90 години заема достойно място в духовния живот на града като културен и информационен център.   Книгата е съставена на базата на дигитализираната версия на сп. „Сердика” (1937-1952). Материалите изграждат облика на града през очите на съвременниците, съставят пъстра картина на софийското всекидневие в миналото. Подбрани са малко познати спомени, публикувани в списанието за времето преди Освобождението до 50-те години на миналия век. Статиите са представени с факсимилета, придружени с кратки обяснителни бележки за авторите, сред които са: Стефан Бобчев, Йордан Венедиков, Димитър Шишманов, Христо Бръзицов, Орлин Василев, Боне Хаджибонев, генералите Николский и Моссолов, както и стихотворения, посветени на София, от Кирил Христов, Елисавета Багряна и Асен Разцветников. Посвещава се на 140 години от Освобождението на София.   Конференцията е с участието на авторитетни учени по библиотекознание, културология, социология, IT и др., като проф. Михаил Неделчев, проф. Калин Янакиев, доц. Георги Лозанов, проф. Александър Кьосев, проф. Анна Кръстева – НБУ, проф. Вера Ганчева и чуждестранни гости от Кипър, Сърбия и Македония. Сред тематичните направления на конференцията са: Библиотеката на София – книжовната памет на столицата в историческите традиции на България; Библиотеката в социокултурната среда на интелигентния град; Библиотеката в цифрова градска среда и др. 23.10.2018 г., 13:00 – 17:00 ч., 24.10.2018 г., 10:00 - 16:00 ч., Американски център, пл. „Славейков“ 4а  С това събитие съвместно със сайта „Българска илюстрация” се отбелязва и 50 години от първата национална изложба на българската илюстрация през далечната 1968 г. В нея тогава участват едни от най-известните художници-илюстратори, сред които Борислав Стоев, Евгени Босяцки, Любен Зидаров, Иван Кирков и много други. Техните произведения ще бъдат изложени в ретроспективната част, запазени между страниците на книгите от богатия фонд на библиотеката. Столична библиотека днес подава ръка и на новото поколение българските илюстратори.  23.10.2018 г., 18:00 ч., Столична библиотека, пл. „Славейков“ 4, галерия „София“    Документална изложба с „арестувани“, инкриминирани и спасени книги от фондовете на Столична библиотека. Книги, които интригуват с интересната си история на създаване, издаване, как са попаднали и как са съхранени в библиотеката. Ще бъдат представени и книги с уникално полиграфично оформление, редки екземпляри, с автографи на известни личности. Ще бъдат представени даренията от Дирекция на полицията – издания, които са част от библиотеката на Дирекцията и такива, които са иззети при обиски. Във фондовете ни се съхраняват библиотеките на Пенка Шишманова (съпруга на Димитър Шишманов и майка на директора Панайот Савов), на Васил Пундев, Орлин Василев, Никола Балабанов, Кирил Христов, част от библиотеката на Иван Денкоглу и др.  24.10.2018 г., 11:00 ч., Столична библиотека, пл. „Славейков“ 4, Мраморно фоайе    Музикално-поетична вечер с участието на известни български поети и музиканти, като: квартет „Софийски солисти“ с диригент Пламен Джуров, Георги Константинов, Михаил Белчев, Хайгашод Агасян, Валентина Радинска, Бойко Ламбовски, Георги Господинов, Стефан Вълдобрев, Елин Рахнев, Георги Георгиев от група „Остава“, Анджела Родел, Иван Христов и др.  24.10.2018 г., 18:00 ч., камерна зала „България“, ул. „Аксаков“ 1    Изложбата е по повод 25-годишнината на ателието, в което децата се обучават да създават произведения на изобразителното изкуство с древната техника енкаустика, при която се рисува с восък. В ретроспективната изложба ще бъдат показани творби, създадени от младите възпитаници на школата „Енкаустика“ през годините.  24 октомври 2018 г., 17:00 ч., Столична библиотека, Детски център  Секторите и филиалите на Столична библиотека ще посрещнат софиянци със свои програми. Всички желаещи на 24 октомври ще получат безплатни едногодишни читателски карти. ", "date": "2018.10.15", "title": "Столична библиотека празнува 90 години от създаването си с юбилейна изложба "}
{"url": "http://epicenter.bg/article/Georgi-Markov--Merkel-si-otiva--no-zavlicha-vsichki-sas-sebe-si/165865/11/0", "text": "- Основният извод от резултата в Бавария е, че Меркел се отива.  Но преди нея германските социалисти отидоха при френските – в небитието.  Социологическите проучвания очертаваха тази картина и в този смисъл резултатите бяха очаквани. Дори даваха малко по-ниски проценти за ХСС.  Резултатът е катастрофа за ХСС, като се има предвид, че тази партия никога в своята история не е слизала под 40%. Сега губи над 10% от последните местни избори. За мен голямата драма е, че вече се случи заклинанието на големия баварски политик Франц Йозеф Щраус, на чието име е кръстено летището в Мюнхен, а то е никога ХДС и ХСС да не допускат вдясно от себе си друг политически субект. Сега това е факт и то в самата Бавария:  „Алтернатива за Германия“ постигна исторически успех, влизайки за първи път в баварския парламент с над 10% и утвърждавайки се като втора политическа сила в Германия, на път са да станат и първа сила в Източна Германия. Социалдемократите, които се държаха за полата на госпожа Меркел, претърпяха такава катастрофа, че слязоха под 10% в Бавария и са пета политическа сила в провинцията и трета в Германия с резултат под 15%. Това е голяма драма в политическия живот и на Бавария, и на Германия. Ако трябва да обобщим, Меркел завлече със себе си освен своята партия ХДС, която даде най-ниският си резултат на последните парламентарни избори, така и своята сестринска партия ХСС, и социалдемократите на бившия Мистър Европа, сега Мистър Катастрофа – Мартин Шулц. Със своята политика тя роди „Алтернатива за Германия“, която вече е значим фактор в политическия живот на страната.  - Сега ще трябва да се види дали Меркел, която се кандидатура за пореден лидерски мандат, ще спечели на конгреса през декември срещу една сериозна кандидатура, каквато е тази на Матиас Хердеген - известен професор по международно право, който би камбаната, че Меркел трябва да си ходи. Ако тя остане начело на ХДС, това е още по-добре дошло за „Алтернатива за Германия“. Това, което става в страната – колене на малолетни, трепане на млади хора, имам предвид и Кемнитц, и Кьотен, преди това Висбаден, Кандел, мълчанието на медиите, смешната присъда от осем години за жестокия убиец, който кла малолетната Миа, всичко това праща Меркел извън борда.  Това ще стане бавно и мъчително и ще коства загуба на още гласове на ХДС и на ХСС. Виждате какви скандали избухнаха между премиера на Бавария Маркус Зьодер и шефа на ХСС Хорст Зеехофер, който е един достолепен политик. Те си патят от това, че търпяха дълго време безумната политика на Меркел от 2015-а, която гласеше „Елате, ще се справим“. Очевидно тя не се справи.  Виждате също разликата между нея и Хелмут Кол, който я откри за политиката. Кол ще остане завинаги в историята като обединител на Германия и на Европа. Меркел ще остане завинаги в историята като разединител на Германия и разединител на Европа. Тя на практика раздели Германия, тъй като източната част на страната очевидно не е съгласна с нейната политика и там „Алтернатива за Германия“ е мощна политическа сила. Раздели Европа на западноевропейска, която поддържа миграцията и джендър идеологията и която разруши традиционното семейство, и на централноевропейска, в която влизат Вишеградската четвърка начело с Орбан, Италия и донякъде Австрия.  През ноември ще е голямата интрига какво ще стане с ЕНП.  - Вече е ясно, че Партията на европейските социалисти е разгромена. Германските социалдемократи отиват при френските, за които самият Манюел Валс каза: „Нашата партия почина“. Същото се случва с италианските и австрийските социалисти, както и с прочутия шведски модел, където партията на Стефан Льовен постигна през септември най-ниския си резултат от 100 години насам.  Сега въпросът е какво ще стане с Европейската народна партия. Макрон използва слабостта на Меркел и прави опити да взриви ЕНП. Това са думи на Виктор Орбан. Орбан казва така: Макрон използва ситуацията, иска да отцепи от ЕНП лявото крило, да разгроми ЕНП и всичко зависи от германците.  Аз обаче се питам от кои германци? Състоянието, в което се намират ХДС и ХСС поставя под въпрос способността им да взимат адекватни решения. Прави ми впечатление, гледайки немските телевизии, как Манфред Вебер (б. ред. - номинираният за председател на ЕК и член на ХСС) се покри. Все едно не е в тази партия, не е неин заместник председател и не носи също вина за неуспеха. Със своята политика като председател на фракцията на ЕНП в Европарламента той ходеше по гайдата на Меркел, вместо да й дръпнат ухото и нея да извикат в Европарламента, а не Виктор Орбан. Ако ФИДЕС на Орбан бъде изключена на срещата на ЕНП през ноември във Финландия, ще направят голямо добро на Виктор. Ще му отвържат ръцете да влезе в много по-тесни отношения със Стив Банън, който прави „Движението“ със седалище в Брюксел, със Северната лига на Салвини, с партията на Хайнц-Кристиан Щрасе в Австрия, на Вилдерс в Холандия, с г-жа Льо Пен във Франция.   Засега Орбан не иска да напуска ЕНП. Казва: Мен Кол ме покани и в ЕНП няма политик от неговия ранг, който да ме изгони. Но всичко е възможно. Очевидно, на следващите евроизбори ЕНП ще слезе под 200 депутати. Интригата е дали Макрон ще успее да направи желания от него Блок на прогресистите срещу Блок на националистите, като има предвид Салвини в Италия, Орбан в Унгария и Качински в Полша. Другояче казано, прогресивните сили срещу реакционните по неговите думи.  - Засега опитите на Макрон изглеждат без особено бъдеще. Той няма подкрепа в собствената си страна. Паднал е под одобрението на Оланд за същия период и беше напуснат от знаков министър – Жерар Колон. По този повод известният френски журналист Ив Маму коментира, че Колон е отправил едно голямо предупреждение: мюсюлмани и немюсюлмани засега сме заедно, но няма гаранция, че утре няма да сме един срещу друг. Не ни делят девет планини от гражданска война. Маму написа книгата „Великото игнориране“, в която казва, че елитите в Западна Европа предадоха своите граждани и християнството.  Сблъсъкът на прогресисти и националисти във въображението на Макрон ще е по-скоро в полза на така наречените националисти, които са чисти патриоти. Имам предвид и Орбан, и Качински, и Салвини. Неолибералното време изтече, но изтичайки, то ще донесе още беди на Европа. Не са изведени никакви поуки от това, което се случи.  - Социалдемократическата партия на Германия е на път да се срине като останалите социалдемократически формации в Европа – френската, италианската, австрийската, полската. Бих казал дори, че вече се срина. Не виждам в ГСДП имунна система за взимане на решения. Партията се води от една жена, която може да е много добър човек, но няма фасон на лидер и прилича на класна ръководителка. Дори да напуснат коалицията, едва ли нещо може да ги спаси.  В Германия ситуацията е патова – вече не може с Меркел, но без Меркел няма кой друг да поведе. Самата ХДС няма лидер. Меркел направи всичко възможно да се обгради с хора от нейния жанр, които започнаха да губят. Не случайно Каудер, най-близкият й човек, загуби лидерското място на парламентарната фракция. Няма лидер и в ГСДП, след като Шулц, който нямаше лидерски качества и можеше да влезе в учебник по нехаризматичност, я провали. Мисля, че изборите в Бавария и крайно ниският резултат на социалдемократите ще доведе до брожение в партията и до напускане на коалицията.  Мисля също, че Германия трябва да отива на предсрочни избори, но същевременно трябва да признаем, че не е готова за тях. „Алтернатива за Германия“ вече може да направи внушителен резултат, който окончателно да размести пластовете.  Събитията през 2019 година в Европа ще наподобяват много на тези през 1989 г. Тогава падна комунизмът, стана голямата политическа криза в Източния блок. Сега кризата е основно в западните демокрации и тя се проявава като криза на традиционните партии. Разгромът на традиционните партии ще е дълготраен. Не мисля, че те са в състояние да се реанимират, тъй като на практика няма никаква разлика в политиката на християндемократите и на социалдемократите в Германия. Те са за джендър идеологията, гейбраковете, миграцията, за така нареченото многообразие. Те изтърваха работата, защото не са способни да гарантират най-ценното – животът и сигурността на гражданите. Вносът на мигранти донесе тероризма в Европа.  Европейският съюз ще се раздели: на западноевропейски, който ще търси по-голяма интеграция и на централноевропейски, който ще се дистанцира от пълната интеграция, включително за квотите за мигранти, за еврото.  Вишеградската четворка вече стана фактор в Европа със своето 70-милионно население и с изключителната подкрепа, която страните си оказват една на друга. Полша веднага реагира на опитите да бъде малтретирана Унгария. В Чехия не само премиерът Бабиш, не само президентът, но и парламентът излезе с декларация срещу евроинквизицията, която на практика постигна обратен резултат. Ако днес има избори в Унгария, Орбан ще вземе ¾ от гласовете.  Социнтернът е в смешно положение. Аз се отнасям с уважение към г-н Станишев, който е български гражданин, към г-н Пирински, който е виден деец на Социнтерна, но те се занимават с Инстанбулската конвенция и с управлението на Орбан, а не с отмирането на социалистическите партии в Европа. Причината за това е само една: те не са социалистически, а неолиберални. Затова Корнелия Нинова бяга от тях – защото й говори чувството за съхранение. Тя се обяви в защита на Орбан, защото не може да не подаде ръка на човек, който свали цените на тока, водата, газа с 25%, който запази християнския характер на държавата си и който дава за трето дете 33 000 евро подарък от държавата. Как да не го подкрепя?! Соцръководството на ПЕС кого подкрепят? Неолибералната държава на джендъридеологията, банките и офшорките. Затова се докараха дотук.  Лявото стана либерално и не може да реанимира, а Европейската народна партия си е изпяла песента. ЕНП няма лидер. Единственият там, който има биографията на борец срещу комунизма е самият Виктор Орбан – 30 години избиран за депутат, заместник председател на ЕНП. Но той очевидно не желае да прави либерална демокрация, иска християнска демокрация: суверенитет, национална идентичност, християнство, традиционен брак.  - Покачването на Зелените в Бавария с 10% показва, че това са точно тези 10%, които загубиха социалдемократите. Това са левите избиратели, които се изтощиха да гледат безумието на собствената си партия, която в коалиция с Меркел я притискаше дори за още по-отворена политика. Спомнете си изказванията на Шулц, който искаше да прави Европейски съединени щати. Левите избиратели отидоха при Зелените по простата причина, че са лява формация, неупотребена от властта. Друга причина е, че те имат една много гиздава лидерка – млада, красива, със сини очи, пие бира за разлика от лидерката на социалдемократите, която се държи като на погребение. Аз като мъж, ако трябва да гласувам, ще избера лидерката на Зелените, въпреки че не съм фен на зелените.  Зьодер обаче заяви, че е изключено да прави коалиция със Зелените. Очевидно, ще се коалира със Свободните избиратели. Вероятно и със Свободните демократи, които, изглежда, прескачат бариерата от 5%.  ХСС очевидно ще имат свой премиер. Дали ще е Зьодер, не мога да кажа след това поражение. Но Зелените и социалдемократите няма да влязат в баварското правителство.  Нещата се развиват според мен като цяло в полза на АзГ, която вече доминира в Източния блок. След като вече е навсякъде в местните парламенти, трудно ще може да бъде игнорирана от медиите. Ще има парламентарни микрофони, повече средства, за да изгражда структурите си. Дотам ни доведе политиката на Меркел. Случващото се преди Евроизбори 2019 бе немислимо през 2014 година.  Връщам се отново към темата Орбан: той е визионерът на Европа, който преди 3 години от Трансилвания каза, че неолибералният модел е изхабен и си отива; че ще прави нелиберална патриотична демокрация. Тук възгледите му изцяло съвпадат с посланието на Тръмп, отправено от трибуната на ООН. Това бе послание и към западноевропейския елит: ние се отказваме от политиката на глобализма и прегръщаме патриотизма. Няма да правим износ на демокрации и ще подкрепяме тези държави, които се борят за своя национален суверенитет.  Тези думи на Тръмп пред ООН, както и тези на големия митинг във Варшава пред стотици хиляди поляци: „Вие, вишеградците, сте новият мотор на стара Европа“, показват на чия страна е Големият началник. Той е на страната на Вишеградската четворка, а не на страната на западните лидери. Това е факт. И този факт не е без значение, защото Тръмп лека полека се укрепва. Успя да спечели свой съдия във Върховния съд, ще победи опонентите си и на предстоящите избори през ноември. Без САЩ Европа е толкова беззащитна, че чак е смешно да се говори. Докара се дотам да плаща на Турция да ни пази - не от войски, а от мигранти!", "date": "2018.10.15", "title": "Георги Марков: Меркел си отива, но завлича всички със себе си"}
{"url": "http://epicenter.bg/article/Da-kazhem-li--da--na-izgaryaneto-na-RDF-/165849/4/0", "text": "Полезно ли е или вредно? Това са въпросите, които хората си задават, когато се заговори за изгаряне на  RDF .   Истината е, че всеки ден големи количества промишлени и битови отпадъци се депонират в сметищата на България, но същевременно с това се наблюдава трайна тенденция за нарастване на градското население. Това води и до натоварване на местните системи за управление на отпадъците. Големите европейски градовеса намерили друго алтернативно решение с депонирането на отпадъците. Там ефективно боклуците се използват за получаване на алтернативно гориво и по този начин се намалява замърсяването на околната среда, както и се намаляват вредните емисии.   От доста време се заговори в обществото и за горенето на RDF - що е то и има ли почва у нас.   RDF представлява специално модифицирано гориво, което е получено от подбрани битови отпадъци. То се формира при преработката на пластмаси и биоразградими органични отпадъци, като е важно да се отбележи, че голяма част от веществата в него са възобновяеми горива . Използването му е по-екологично  от  въглищата .   RDF успешно се използва като горивна добавка в работещи на въглища котли в топлоелектроцентрали или като самостоятелно гориво за специално проектирани за целта съоръжения.   Нека поговорим малко и за самата техника за преработка. Всичко преминава на няколко етапа. Негоримите материали, като стъкло и метали, се отстраняват след първоначално сепариране посредством техника за разделяне по плътност. Остатъчният горим материал може да се продава в преработената си форма (в зависимост от преминатата обработка) или да се пресова на пелети, тухли или трупи и да се използва за други цели.   Процесът на обработка се следи стриктно и е съобразен с всички изисквания на Европейския съюз. Редица проучвания показват, че след прилагането на новите изисквания на Европейския съюз по отношение на възобновяемата енергия ще се увеличи съвместното изгаряне на отпадъчна биомаса в централите на въглища. Това ще допринесе за адекватното регулиране на задълженията на индустриалните потребители, свързани с възобновяемите източници.   Трябва да следваме европейските практики, а не само да отричаме всичко, ново и непознато за нас. Защо да не прилагаме технологии, които могат само да са помощно средство на местните власти да намалят броя на боклукчийските камиони по пътищата и да запазят висок процент на рециклиране, оползотворявайки максималния ресурсен и енергиен капацитет на твърдите битови отпадъци.   С други думи... Целта на изгарянето на гориво получено от отпадъци е да се редуцира обемът им и да се уловят или унищожат вредните компоненти в състава им. Инсинерацията осигурява възможност и за възстановяване на енергия или суровини от отпадъците.   Благодарение на подобен алтернативен начин редица европейски страни предоставят нещо различно от депонирането на отпадъците, както и оптималното им управление.   Защо да останем ние по-назад?", "date": "2018.10.15", "title": "Да кажем ли „да” на изгарянето на RDF?"}
{"url": "http://epicenter.bg/article/Romi-s-bradvi-napadnali-politsai-v-Galabovo--Potroshili-patrulniya-avtomobil--Ima-raneni/165808/3/0", "text": "Гълъбово е обградено от жандармерия, предаде БГНЕС от региона. Причината е инцидент от снощи в ромската махала. Циганите се забавлявали шумно, музикална уредба е дънила до късно силна музика. На място е пристигнал патрул. Полицаи са се опитали да конфискуват музикална уредба, но ромите са ги нападнали. Те са потрошили патрулния им автомобил. Има ранени полицаи. Голяма група от махалата се е насочила към районното управление и го обградила. Те са били въоръжени с брадви и мотики.   Инцидентът е продължил с часове. Извикана е жандармерия от Пловдив да помага на местните сили на реда.  В момента са завардени всички входове и изходи на града. 5 души са в ареста. Изяснява са съпричастността на други лица към снощния инцидент.  ", "date": "2018.10.15", "title": "Роми с брадви нападнали полицаи в Гълъбово. Потрошили патрулния автомобил. Има ранени"}
{"url": "http://epicenter.bg/article/Patna-politsiya-zapochva-aktsiya-za-proverka-na-kamioni-i-avtobusi/165813/3/0", "text": "От днес до 21 октомври 2018 г. на територията на всички държави-членки на Европейската мрежа на службите на Пътна полиция ще бъдат извършени засилени проверки над товарните автомобили и автобусите, съобщиха от МВР.   Проверките ще се правят по метода \"широкообхватен контрол\", ще се следи и за валидна задължителна застраховка \"Гражданска отговорност\" на автомобилистите, както и заплатена ли е необходимата винетна такса. Проверките ще се осъществяват съвместно със служители на Криминална полиция и на Изпълнителната агенция \"Автомобилна администрация\".   На място ще се следи за нелегални емигранти и трафик на хора; притежание и пренос на наркотични и упойващи вещества; транспортиране и притежание на незаконни огнестрелни оръжия; транспортиране на крадени стоки, превоз на стоки различни от упоменатите в документите за товара, обявени за издирване лица и други криминални престъпления.   Основните причини за възникналите инциденти с участието на товарни автомобили и автобуси са неспазване времето за почивка от водачите, превишаването на скоростта, употребата на алкохол и упойващи вещества, превоз на необезопасени товари както и претоварването на автомобилите, допълват от МВР.", "date": "2018.10.15", "title": "Пътна полиция започва акция за проверка на камиони и автобуси"}
{"url": "http://epicenter.bg/article/Masov-skandal-v-selo-Petarch--Zakopchaha-7-dushi--dvama-se-mlatiha-sas-stik-za-golf/165833/3/0", "text": "Седем души са задържани във връзка с възникнал масов скандал между жители на село Петърч. Това съобщиха от ОДМВР-София.   Около 21.50 часа на 11 октомври в РУ- Костинброд се получил сигнал за възникнал скандал между две групи жители в центъра на с. Петърч. На място веднага били изпратени полицейски служители. След като на посоченото място не било установено нарушаване на обществения ред, служителите на реда извършили допълнителен обход на селото.   На ул. „Хан Крум“ те установили събрала се група от около 30 жители на махалата, които заявили, че са били нападнати от младежи от селото с цел саморазправа по повод възникнал преди това скандал между двама местни жители.   Намесата на полицейските служители не допуснала нарушаване на обществения ред и след отправени предупреждения събралите се хора се разотишли. По случая било образувано досъдебно производство и предприети бързи оперативно- издирвателни действия за пълното изясняване на фактите и обстоятелствата около инцидента.   Установено било, че около 21.30 часа, в центъра на селото, е възникнал конфликт между двама местни жители на 23 и 20 години, към който впоследствие се присъединили още няколко души, след които и роднини на по-младия мъж. В разгара на свадата 23- годишният бил ударен по главата със стик за голф. Със стика били нанесени удари и по лек автомобил, а спрямо 19-годишния собственик на колата били отправени закани за убийство с нож от други двама мъже.   Полицейските служители установили самоличността на всички участници в конфликта. За срок до 24 часа били задържани седем мъже. При извършените процесуално- следствени действия са иззети предмети и вещи, съотносими към извършеното престъпление.   Иззет е и нерегистриран газов пистолет, с който по първоначални данни един от задържаните е произвел изстрел във въздуха. Действията по разследването продължават под наблюдението на районната прокуратура в Костинброд.  ", "date": "2018.10.15", "title": "Масов скандал в село Петърч: Закопчаха 7 души, двама се млатиха със стик за голф"}
{"url": "http://epicenter.bg/article/Pozhar-izbuhna-na-bul---Evropa--sled-razklona-za-Bankya/165842/3/0", "text": "Пожар гори в близост до бул. „Европа“, след разклона за Банкя. Това съобщиха от пресцентъра на МВР.   На място са екипи на пожарната, които гасят пламъците. Горят стърнища, огънят е обхванал голяма площ. Няма опасност за намиращите се в близост постройки.   Сигналът за пожара е подаден в 12.30 часа. От пожара има задимяване на пътя.   Взети са превантивни мерки и в района са позиционирани пътни полицаи, които подпомагат трафика.", "date": "2018.10.15", "title": "Пожар избухна на бул. „Европа“, след разклона за Банкя"}
{"url": "http://epicenter.bg/article/Zaporiraha-kola-za-217-000-lv--i-153-imota-na-skandalniya-Tsenko-Chokov/165843/3/0", "text": "Четири коли и апартамент в София със застроена площ от 236 квадрата са сред запорираните имоти на бившия кмет на с. Галиче Ценко Чоков, съобщиха от Комисията за противодействие на корупцията и за отнемане на незаконно придобитото имущество (КПКОНПИ).  Софийският градски съд (СГС) наложи обезпечителните мерки на имуществото на Чоков, съпругата му и двамата му синове Мартин и Спас преди дни.   Цената на бъдещия иск на КПКОНПИ е 3 217 984 лв.   Обект на обезпечителните мерки са 153 недвижими имота в землището на с. Галиче – 94 ниви с обща площ 1 570, 910 дка, 41 лозя с обща площ от 42,968 дка, 3 горски площи от общо 11,599 дка, идеални части от 5 ниви с площ от 93,350 дка, трайни насаждения, както и 7 парцела в селото, от които 4 с масивни постройки в тях. Имуществото включва още един имот на територията на София със застроена площ 236 кв. м. и две паркоместа на стойност 500 000 лв., както и 4 автомобила, на стойност съответно 217 000 лв. 50 000 лв., 45 000лв. и 6 800лв.   Наложени са запори на банковите сметки на Чоков и съпругата му. Запорирано е вземане в размер на 350 000 лв., представляващо предоставен заем от свързани лица.", "date": "2018.10.15", "title": "Запорираха кола за 217 000 лв. и 153 имота на скандалния Ценко Чоков"}
{"url": "http://epicenter.bg/article/63-godishen-mazh-e-martav-sled-sbivane-v-selo-Troyanovo/165844/3/0", "text": "63-годишен мъж е загинал след сбиване в село Трояново. Това съобщиха от ОДМВР - Бургас. Сигналът за инцидента е подаден на 14 октомври т.г. около 22.15 часа в Районно управление - Камено. Съобщено е за сбиване в село Трояново, възникнало между: криминално проявен мъж с инициали И.Т. (35-годишен) и мъж с инициали К.К. (63-годишен). Констатирано е, че И.Т., в явно нетрезво състояние, се заканвал да убие К.К., като го бутнал с ръка в гръба, при което 63-годишният мъж паднал на земята по очи, а И.Т. се отправил в посока централния площад на с. Трояново.   Пристигналият на местопроизшествието екип на \"Спешна помощ\" установил смъртта на 63-годишния К.К.   Полицейските служители задържали И.Т. за срок до 24 часа.   Извършен е щателен оглед на местопризшествието, установени и разпитани са свидетели - очевидци на престъплението, иззети са веществени доказателства.   Тялото на К.К. е откарано за аутопсия в отделение \"Съдебна медицина\" към УМБАЛ – Бургас. По случая е образувано досъдебно производство.  ", "date": "2018.10.15", "title": "63-годишен мъж е мъртъв след сбиване в село Трояново"}
{"url": "http://epicenter.bg/article/Rayonna-prokuratura-Galabovo-zadarzha-dvama-mazhe-za-huliganstvo/165851/3/0", "text": "Районна прокуратура-Гълъбово привлече като обвиняеми по досъдебно производство З.К., на 34 г., и И.П., на 34 г., за извършено, в съучастие и с друго лице, хулиганство, с особена дързост и цинизъм, при условията на опасен рецидив – престъпление по чл. 325 ал. 5 във вр ал. 2 пр. 2 във вр. ал.1 във вр. чл. 20 ал. 2. във вр. чл. 29 ал. 1 от Наказателния кодекс. Това съобщиха от пресцентъра на Апелативна прокуратура-Пловдив.   До момента е установено, че на 14 октомври 2018 г., в гр. Гълъбово, двамата обвиняеми отказали да представят документите си пред полицейски служители, като отправяли обидни и цинични изрази към тях и осуетили полицейска проверка. И двамата са осъждани преди. Обвиняемите З.К. и И.П. са задържани за срок от 72 часа с постановление на наблюдаващия прокурор. Днес, 15 октомври 2018 г., Районна прокуратура-Гълъбово внесе искане в съда за вземане на мярка за неотклонение „задържане под стража“ спрямо тях.", "date": "2018.10.15", "title": "Районна прокуратура-Гълъбово задържа двама мъже за хулиганство"}
{"url": "http://epicenter.bg/article/Germaniya-ni-vrashta-v-sryada-zapodozreniya-za-ubiystvoto-na-Viktoriya-Marinova/165856/3/0", "text": "След като съдът в германския окръг Целе разреши екстрадирането на 21 -годишния Северин Красимиров, очаква се заподозреният за убийството на журналистката Виктория Маринова да се прибере в България в сряда вечерта. По информация на БНР това ще стане с полет от Франкфурт.   Съдебна охрана ще придружава Северин до тук, след което - отново с конвой, той трябва да бъде отведен до ареста в Русе. В присъствието на адвокат - упълномощени или ако няма такъв - служебен, на Красимиров трябва да му бъдат повдигнати обвиненията за изнасилване и за убийство по особено мъчителен за Виктория Маринова начин.   В момента той е обвиняем задочно. До 72 часа Северин Красимиров трябва да бъде изправен пред Русенския окръжен съд, който да се прознесе по искането на прокуратурата за постоянното му задържане под стража.   Докато беше в Германия, 21 - годишният мъж призна, че е убил, но не и че е изнасилил Виктория. Тези признания нямат процесуална стойност по българския НПК и трябва да бъдат потвърдени и пред българските разследващи.   Дали Северин ще иска да бъде съден по съкратена процедура, което би го спасила от доживотен затвор, ще зависи от това дали ще се признае за виновен и по двете обвинения, когато делото започне по същество в Русенския окръжен съд.", "date": "2018.10.15", "title": "Германия ни връща в сряда Северин"}
{"url": "http://epicenter.bg/article/Vrashtat-Marin-Raykov-i-Radi-Naydenov-v-Balgariya/165847/2/0", "text": "Посланиците ни в Италия и Германия Марин Райков и Ради Найденов се завръщат в България. Засега за тях няма нови назначения, става ясно от  .   В последния работен ден на миналата седмица правителството, което провежда редовните си заседания в сряда, е изпратило 5 предложения до президента за назначаване на посланици.       напуска посолството в Берн, за да стане посланик в Черна гора на мястото на Младен Червеняков. Тя бе заместник министър-председател на Република България, отговарящ за усвояването на европейските фондове в Тройната коалиция, била e и посланик в Германия.   ще наследи Марин Райков като посланик в Италия, Малта и Сан Марино. Стоянов понастоящем е заместник-министър на външните работи, между 2012 г. и 2016 г. е бил посланик в Португалия, а преди това е работил в посолството в Рим и в генералното консулство в Милано.    поема мисията в Германия от Ради Найденов. До 2016 г. тя бе посланик в Австрия, а сега е постоянен секретар в МвнР. Преди това е била ръководител на Дипломатическото бюро на Република България в Бон и пълномощен министър и заместник-ръководител на посолството в Берлин. Владее немски, испански, английски, руски и китайски език.    е новият посланик на България в Кипър, след като приключи мандата на Христо Георгиев. Тодоров е дипломат от кариерата, работил е в представителствата на България в Норвегия, Исландия, Израел, Йордания, като до 2016 г. е бил посланик във Финландия. През 2015 г. посолството в Хелзинки е определено за посолство за контакт на НАТО.    ще замести Лъчезар Петков като посланик в Чехия. Сега Първанов е директор на дирекция \"Обща външна политика и политика за сигурност на ЕС\" и eвропейски кореспондент в Министерството на външните работи. В задгранични мисии е работил в посолството в Нидерландия и в Постоянното представителство на Република България към ЕС в Брюксел.     Според източници на  бившият служебен премиер Марин Райков, който сам се назначи за шеф на мисията ни в Рим, е искал да замине директно за Лондон, без да се връща в България. Той упражнявал натиск върху премиера Бойко Борисов с мотива, че връщайки се в България за него нямало да има подходящ престижен пост. Неговото уреждане е и едната от конфликтните точки на напрежение между президента и изпълнителната власт за дипломатическите кадрили. Прави впечатление и директното заминаване на Меглена Плугчиева от Швейцария за Черна гора, което е в нарушение на закона за дипломатическата служба. По същия начин Димитър Абаджиев стана посланик в Саудитска Арабия директно от същия пост в Словакия. Преди време обаче Плугчиева си взе официално довиждане с дипломатическата мисия в Берн и известно време бе в София, твърдят дипломатически източници. После бе върната в Швейцария заради Европредседателството. Плугчиева бе спрягана и за посланик в Москва, но за руската столица замина Атанас Кръстин, който бе секретар по външната политика към президентството.", "date": "2018.10.15", "title": "Връщат Марин Райков и Ради Найденов в България"}
{"url": "http://epicenter.bg/article/BSP-vnese-v-parlamenta-vota-na-nedoverie-kam-kabineta--quot-Borisov-quot--3-na-tema--quot-Zdraveopazvane-quot-/165852/2/0", "text": ", предаде агенция \"Фокус\".  .   : сегашното състояние и проблеми в здравеопазването; предложенията на правителството за реформи в сектора и алтернативата на БСП във „Визия за България“.   . Решението за вот на недоверие бе взето на 29 септември 2018 г. на заседание на Националния съвет на БСП. Това е третият вот на недоверие към кабинета.     С вота на недоверие искаме оставката на правителството на ГЕРБ и „Обединени патриоти“, затова, че не искат и не могат да се справят с катастрофалното състояние на здравеопазването. Това каза лидерът на БСП Корнелия Нинова пред журналисти след внасяне на вота на недоверие към кабинета „Борисов“ 3.    каза още Нинова. По думите й стотици хиляди български граждани не могат да се лекуват или защото нямат достъп до лекар и болница, или защото нямат пари да си доплатят лечението. \"Други стотици хиляди, които са изрядни платци на здравните си осигуровки, когато отидат да се лекуват трябва да доплащат, което е противоконституционно. Лекарствата се изнасят от България, българите са принудени да ги купуват по-евтино от Гърция, Румъния, съседни и по-далечни европейски страни. Лекари и медицински сестри напускат системата и България и въпросът с кадрите е катастрофален“, каза Нинова.   По думите й  .   .   „Вместо да се заемем с тези истински проблеми на здравеопазването, вместо държавата да стане изряден платец,  , заяви Нинова. По думите й  .   Нинова уточни, че     Нито сегашното състояние в здравеопазването, нито ГЕРБ и „Обединени патриоти“ са безалтернативни, алтернатива винаги има, каза още Нинова.   “, заяви Нинова. По думите ѝ нито сегашното състояние в здравеопазването, нито ГЕРБ и „Обединени патриоти“ са безалтернативни.  .   „Представили сме становища на пациентски организации, лекари, общински болници и т.н.“, заяви Нинова.   каза  лидерът на БСП.   Нинова заяви, че    , свързани с периода, в който той е бил начело на болницата. „Тази вина, която хвърлят върху проф. Михайлов, се отнася за негови предци в болницата“, каза Нинова.   . По думите ѝ политиката на ГЕРБ представлява тежко отстъпление от конституционното задължение на социалната държава да гарантира достъп до здравеопазване на всеки свой гражданин.   „Нашите политически опоненти през цялото време внушават, че това е вот за намерения, което не е вярно.  , т.е . за настоящото състояние на здравеопазването и за политиката, което това правителство провежда вече две години.   заяви Нинова.    ", "date": "2018.10.15", "title": "БСП внесе вота на недоверие към кабинета \"Борисов\" 3 на тема \"Здравеопазване“"}
{"url": "http://epicenter.bg/article/Ninova--Tryabva-da-se-slozhi-kray-na-klisheto-na-GERB--che-BSP-kritikuva--no-ne-predlaga-alternativa/165854/2/0", "text": "  Според Лекарския съюз предлагаме кардинала промяна в здравеопазването, а не кърпене на дупки. Това заявих след среща с Управителния съвет на Българския лекарски съюз. Срещата беше част от поредица разговори с различни съсловни организации за състоянието на здравеопазването у нас и възможните решения на проблемите в системата. По някои от въпросите срещаме съгласие и разбиране. Срещата беше професионална и много полезна за нас. БСП получи конкретни мнения и препоръки както  по \"Визия за България\", така и оценка на сегашното състояние и проблемите, които стоят днес пред здравеопазването - финансирането на системата , кадрите в здравеопазването, начинът на ценообразуване на клиничните пътеки, на лекарския труд, на лекарствата, достъпът до здравеопазване и регионалното разпределение в страната, диспропорциите между големите градове и малките населени места, монополът на НЗОК и вариантите за демонополизация.   \r\n Постоянно се внушава на обществото, че алтернатива на настоящия модел няма. Алтернатива има. Ние представихме своя проект- как да се случи тя и за нас е важно тази алтернатива да среща разбиране или критика и препоръки от съсловията, които биха били засегнати от нашето предложение. Разговорът е на масата и за разлика от правеното досега, левицата не слага нещо заковано и не казва: \"Това ще е\", а се консултира и иска позицията и препоръките на максимално много хора, така че предлаганата алтернатива да е подкрепена със силни аргументи от всички посоки. \r\n   \r\n Трябва да се сложи край на изтърканото клише на ГЕРБ, че БСП критикува, но не предлага нищо. БСП предлага алтернатива, включително и в здравния модел. \r\n   \r\n Чухме от представител на БЛС, че това, което предлага БСП в сферата на здравеопазването, е кардинална промяна, а не кърпене на дупки в системата, което не е правено от 15 години. Това за нас е силна оценка. След като БЛС казаха своето мнение, то ще бъде включено в мотивите за вота на недоверие и днес, следобед, вотът на недоверие ще бъде внесен в НС. \r\n", "date": "2018.10.15", "title": "Нинова: Трябва да се сложи край на клишето на ГЕРБ, че БСП критикува, но не предлага алтернатива"}
{"url": "http://epicenter.bg/article/GERB-otvarna-na-BSP--Zdraveopazvaneto-e-nash-prioritet/165857/2/0", "text": "Здравеопазването е приоритет на нашето правителство, поради което ще търсим широк обществен дебат по темата. Моделът няма как да работи само с пари, трябва да се даде цялостен рестарт при широко обществено обсъждане.   Това заяви пред журналисти в парламента депутатът от ГЕРБ Александър Иванов по повод внесения вот на недоверие на БСП заради здравеопазването,предаде Novini.bg.   ,,Реформата търси консенсус. Ангажираме се с тези проблеми'', допълни Иванов.   ,,БСП дълго време търсиха кой да им напише мотивите за вота, явно нямат нужния капацитет да си го напишат сами'', посочи още той.   ,,В момента тече търг за електронна здравна система, която да улесни и лекарите, и пациентите. Нека да не забравяме, че именно ние въведохме здравната карта, която разкри нови клинични пътеки'', завърши Александър Иванов.  ", "date": "2018.10.15", "title": "ГЕРБ отвърна на БСП: Здравеопазването е наш приоритет"}
{"url": "http://epicenter.bg/article/Trima-balgari-sa-pochinali-v-ochakvane-na-belodrobna-transplantatsiya/165859/2/0", "text": "Трима пациенти от листата на чакащите за белодробна трансплантация са починали за две седмици. Това съобщи новият директор на Агенцията по трансплантация д-р Михаил Христов.   Другата седмица Министерството се надява да сключи договор с клиники от Германия и от Турция да обучат български лекари, които да правят операциите у нас.   Д-р Христов направи този коментар, след като по-рано родителите на един от починалите – Адриан Петков, разказаха историята си пред камерата на bTV.   Адриан страдаше от рядкото заболяване муковисцидоза, заради което спешно се нуждаеше от нов бял дроб. Беше в листата на чакащите близо година. В края на май той се включи в протест пред здравното министерство, заради откази на европейски клиники да приемат български пациенти за белодробна трансплантация.   Адриан не дочака трансплантацията и издъхна на 13 октомври. Министерството твърди, че е направило всичко възможно да спаси Адриан и в сряда е трябвало да замине за Италия. Институцията преговаря с чужди клиники да обучат български лекари за белодробни трансплантации в болниците „Света Екатерина” и „Лозенец”.   Близките на Адриан казват, че ще потърсят правата си и в Страсбург и се обърнаха лично към премиера. В памет на момчето близките му планират да създадат фондация, която да се бори за останалите чакащи да бъдат трансплантирани.", "date": "2018.10.15", "title": "Трима българи са починали в очакване на белодробна трансплантация"}
{"url": "http://epicenter.bg/article/Georgi-Mihaylov--Byah-shef-na-bolnitsata-po-hematologiya-edva-6-m--dalgovete-sa-natrupani-ot-predi-men/165863/2/0", "text": "Депутатът от БСП Георги Михайлов, който е бивш директор на Националната болница по хематология, отхвърли обвиненията за разхищения, съдържащи се в доклад на Медицински одит. През последните дни в няколко медии се появиха публикуции, в които се твърди, че лечебното заведение е натрупало 23 млн. лв. задължения по време на неговото управление.   Докладът на одита визира периода 2014-2015 г. Оказа се обаче, че за същото време Георги Михайлов е бил директор на болницата едва 6 месеца. Депутатът съобщи, че задълженията не са 23 млн., а 25 млн., както и че те са напрупани от предишното ръководство. Аз прекъснах неизгодните договори, каза Георги Михайлов. И допълни, че е заварил огромни задължения и е написал писмо до тогавашния здравен министър Петър Москов с искане в болницата на „влязат всички контролни институции“.   „Аз се чувствам напълно спокоен“, бе категоричен проф. Георги Михайлов. Според не е случайно, че този доклад се появява точно сега в медиите, когато БСП внесе вот на недоверие срещу кабинета „Борисов 3“ за провал в сектор „здравеопазване“.   \"Всички договорни отношения, които се цитират са създадени от предишното ръководство, а ние прекъснахме голяма част от тези договори, които не бяха изгодни. Прекъснахме договора за телевизионното обслужване на болницата, договорът с правно-обслужващата фирма и сключихме договор с юрист-консулт, който е постоянно в болницата”, посочи Михайлов.   „България има най-лошите здравни показатели в Европа. Страната ни е първа по смъртност в Европа. Това е на фона на демографската катастрофа, която има в страната“, каза социалистът. Най-ниска смъртност в Европа има във Франция. Между нея и България разликата е 10 единици, добави той.   На въпрос защо именно сега се внася този вот на недоверие от БСП припомниха, че другата опозиционна сила ДПС бе предложила първия вот да е на тема \"Здравеопазване\", но от левицата е бил даден толеранс. „Ние предложихме друг значим проблем за първи вот на недоверие. Сменят се здравни министри, сменят се управители на НЗОК, но качеството на здравеопазването не се променя“, коментира проф. Михайлов.   „Най-много се надяваме, че проблемът в здравеопазването ни ще е надпартиен. Той изисква сериозен политически консенсус. Предлагат ни се само проблеми на здравноосигурителния модел, но не и решенията. Министърът на здравеопазването не ръководи реално НЗОК. Можем да определим Касата като част от Министерство на финансите. Правителството не свърши своята работа не само през последните 8 месеца, а пред последните 9 години“, заяви депутатът от БСП.   „Нашата алтернатива в здравеопазването е показана във „Визия за България“. Има сериозни дискусии в страната и в редиците на БСП. Целта е програмата, която предлагаме да може да се допълва, след сондиране на мнения“. От БСП вярват, че във финалния вариант на документа ще се изпипат детайлите за нов начин на управление на страната.  ", "date": "2018.10.15", "title": "Д-р Георги Михайлов: Аз прекъснах неизгодните договори в болницата по хематология"}
{"url": "http://epicenter.bg/article/Agentsiyata-po-vpisvaniyata--Vsichki-registri-rabotyat-s-palnata-si-funktsionalnost-/165864/2/0", "text": "Във връзка с публикации, че работата на Търговския регистър и регистъра на юридическите лица с нестопанска цел е под заплаха, Агенцията по вписванията уведомява в съобщение до медиите, че всички поддържани от нея регистри работят с пълната си функционалност, уверяват от институцията.  Предприетите действия по обявяването на обществена поръчка за надграждане на съществуващите дискови масиви за съхранение на данни се основават на детайлен технически анализ и целят гарантиране на работоспособността и стабилността на регистрите. Необходимият допълнителен ресурс възлиза на 300 терабайта /ТБ/, като 120 ТБ следва да се осигурят неотложно и при спазване на разпоредбите на действащото законодателство, пише в съобщението.  Агенцията по вписванията напомня, че и към този момент продължават следствените действия на компетентните органи за разкриване на причините, довели до нарушения достъп до Търговския регистър и регистъра на юридическите лица с нестопанска цел от август тази година. С цел опазване на релевантни към разследването данни, ръководството на Агенцията се въздържа от действия по изтриване на данни от информационните масиви, като обемът на тези данни възлиза на 80 ТБ.", "date": "2018.10.15", "title": "Агенцията по вписванията: Всички регистри работят с пълната си функционалност "}
{"url": "http://epicenter.bg/article/Marin-Markovski--Pri-tezhki-prestapleniya-da-ostane-dozhivotnata-prisada-bez-pravo-na-zamyana/165866/2/0", "text": "\r\n \r\n Това го няма нито при ескимосите, нито при папуасите. Това не може да стане, защото сме цивилизована държава – никой не може да бъде кастриран, а едно от условията за влизане в Европейския съюз беше да няма смъртно наказание, заяви Марковски. \r\n   \r\n Доживотната присъда без замяна е особено мъчителен начин на лишаване от живот. Срещал съм в очите на съдиите много болка, когато адвокатът каже – ние ще признаем фактите, което означава, че не може да има доживотна присъда. Законът трябва да се приложи, въпросът, е че той трябва да бъде променен така, че дори при признаване на фактите съдията да може да прецени доживотна присъда да бъде присъдена. Това категорично може да стане, посочи юристът. \r\n   \r\n При такива присъди настъпва разпад на личността, заради съзнанието, че никога няма да излезеш навън. Затова тези, които искат да видят мъченията на един вампир, могат да бъдат удовлетворени. Смъртната присъда не може да замени болката, но хората се нуждаят от удовлетворение. При доживотната присъда роднините на жертвата могат да бъдат спокойни, че убиецът няма да излезе вече от затвора, подчерта Марковски. \r\n Познавам Патриотите, симпатични хора са, но не бива една политическа формация да предлага неща, които не могат да станат. Докато са на власт, трябва да направят такива законови промени, каквито са възможни, като тази за доживотната присъда. Защото в момента, ако един урод влезе с автомат в детска градина и убие 50 деца, а после си признае пред съда, няма да може да бъде осъден на доживотен затвор, каза още Марин Марковски. \r\n  ", "date": "2018.10.15", "title": "Марин Марковски: Химическа кастрация го няма при папуасите дори!"}
{"url": "http://epicenter.bg/article/Valeri-Simeonov--Kragat--quot-Kapital-quot--vodi-klevetnicheska-kampaniya-sreshtu-Balgariya-/165867/2/0", "text": "Коалицията на Обединени патриоти още я има. Има странни процеси за някаква нова коалиция, но обществото не я приема еднозначно. Тази коалиция е създадена в рамките на 44-то НС. Това каза вицепремиерът Валери Симеонов в предаването \"Още от деня\" по БНТ.  Думите му са по повод съвместните планове на лидера на „Атака“ Волен Сидеров и групата на евродепутата Николай Бареков. „Аз съм диалогичен човек. Не съм от най-стандартните политици. С Бареков обаче няма никакъв шанс да влезем в коалиция. Атака могат да си подписват каквото си искат. Нищо лошо не виждам в това“, подчерта Симеонов.  Вицепремиерът коментира темата за отделянето на Украинска православна църква от Московската патриаршия. „Ние подкрепяме едно решение на украинската православна църква. Руската прав църква е и политически инструмент лично на Путин. Чрез нея се оказва едно деструктивно влияние в политиката на Украйна. Президентът Порошенко сподели, че службите в украинската църква започват със споменаването на имената на Патрирах Кирил и Владимир Путин. Украйна е във война с Русия и това споменаване внася вътрешен разкол. Защо канонът трябва да бъде спзазван стриктно след като църквата се използва за политически инструмент?“, коментира Валери Симеонов.  „Вотът за недоверие няма как да мине. По никакъв начин не споделяме твърденията на опозицията, че трябва да има вот на недоверие за здравеопазване. За година и половина няма как да се случат всички радикални промени в здравеопазването. В програмата на НФСБ е заложена демонополизацията на НЗОК. Имаме програма и тя се следва. Това е несъстоятелен вот, без мотиви. Опозицията залага на ежедневни скандали за атакуване на правителството, а това е несъстоятелно“, заяви вицепремиерът Симеонов по повод внесения от БСП вот на недоверие към правителството.  Симеонов коментира и отзвукът за страната ни по повод жестокото убийство на тв водещата Виктория Маринова. „Позицията на Борисов беше ясна, не може да се оставят западни лидери да дават оценка на България“. По думите му негативните оценки се дължат на клеветническа кампания от страна на определени медийни групи, визирайки поименно кръга \"Капитал\" и Иво Прокопиев. Запитан дали не се опасява, че ще бъде атакуван за тези думи, Симеонов каза, че затова е политиката, за да поема удари и да говори истината.", "date": "2018.10.15", "title": "Валери Симеонов: Кръгът \"Капитал\" води клеветническа кампания срещу България "}
{"url": "http://epicenter.bg/article/Andrey-Raychev--Pravitelstvoto-e-v-tezhka-otbrana/165870/2/0", "text": "Правителството се намира в тежка отбрана. Изглежда, че към момента от ГЕРБ не успяват да организират настъпление, а това е реален проблем. За първи път Борисов не успява да напипа активна роля, вместо това само бие удари. Такова мнение изрази в предаването \"Още от деня''  на БНТ социологът Андрей Райчев.   Според него убийството на Виктория Маринова в Русе в никакъв случай не бива да се възприема като политическо или поръчково.   \"Това не беше политическо убийство, нито поръчково. Изобщо не трябва да търсим конспирация в тази насока. Убийството обаче породи новина, при това фалшива, която послужи за искра за подпалване на антиправителствени настроения'', каза още Райчев.   \"Когато има ниско доверие сред институциите и политиците, една новина – истинска или фалшива – винаги ще разклаща общественото мнение'', коментира по темата социологът Боряна Димитрова.   \"При убийството в Русе се получи една истерична реакция, то послужи като политическо знаме, разрази се една атака към България. Смятам, че беше грешка това еднозначно обвързване на това убийство с политически мотиви, което се разпространи из цяла Европа. Но в крайна сметка подобен тип истерии се връщат като бумеранг върху този, който ги е инсценирал. Тепърва ще се учим да реагираме на фалшивите новини. Може би те ще ни научат да бъдем общество'', обясни Димитрова.   Извън темата около убийството на Виктория Маринова, Боряна Димитрова счита, че ГЕРБ не случва на коалиционни партньори.   \"ГЕРБ не случва на коалиционни партньори. Създава се усещането, че там постоянно се произвеждат скандали. ГЕРБ има едно основно послание, което е гарантиране на стабилността. Непрекъснатите производства на скандали обаче сякаш противоречат на това послание'', завърши Димитрова.", "date": "2018.10.15", "title": "Андрей Райчев: Правителството е в тежка отбрана"}
