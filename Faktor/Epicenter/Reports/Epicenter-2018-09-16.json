{"url": "http://epicenter.bg/article/Stsenaristat-Georgi-Staykov--Kandidatstvaneto-mi-za-uchitel-v-13-stolichni-uchilishta-zavarshi-s-proval/163663/2/0", "text": "„  разказва Георги Стайков в предаването „120 минути” по БТВ. Сценаристът Георги Стайков е бил една година учител на половин норматив и иска да продължи да се занимава с тази професия. Това лято той решава отново да си потърси работа като учител, но никъде не одобряват кандидатурата му. Георги Стайков поясни, че е кандидатствал само в училища със свободни позиции. 4000 учители са се търсили в страната преди месец, в София недостигът е бил от 650 учители.    ", "date": "2018.09.16", "title": "Сценаристът Георги Стайков: Кандидатстването ми за учител в 13 столични училища завърши с провал"}
{"url": "http://epicenter.bg/article/MVnR--Prezidentat-e-bil-uvedomen--che-Borisov-vodi-delegatsiyata-v-OON/163609/2/0", "text": " Това се посочва в позиция, публикувана в официалния профил на Министерството на външните работи във фейсбук по повод изявленията на президента Румен Радев.   „На 72-ата сесия на Общото събрание на ООН през 2017 година България вече беше представена от президента Румен Радев. , посочват от МВнР. „В чл. 27 от Процедурните правила на Общото събрание на Организацията на обединените нации (ООН) , приети на основание чл. 21 от Устава на ООН ,,правомощия за представителство в сесиите на ООН могат да бъдат давани на министър-председателя, президента или министъра на външните работи на съответната държава‘‘, т.е. Уставът на ООН не поставя задължително изискване кой да оглави правителствената делегация при провеждане на сесия на Общото събрание на ООН“, уточняват от министерството.     „Това послание е необходимо да бъде излъчено не само като продължение на Българското председателство, но и с цел популяризиране на най-силната и резултатна външнополитическа инициатива на страната ни от много години“, допълват от МВнР.   „Правителството винаги се е отнасяло с необходимото институционално уважение към президента Румен Радев, защото по Конституция той олицетворява единството на нацията. Националните интереси са единственото, от което се води външната политика на страната. Припомняме, че според Конституцията Министерският съвет ръководи и осъществява външната политика на страната“, се посочва още в позицията на министерството.   че вчера, попитан за предстоящото участие на делегацията, водена от българския министър-председател, която ще представи страната ни на заседанието на Общото събрание на ООН, държавният глава подчерта, че „обилните обяснения от Министерски съвет категорично не отговарят на истината.“     „Проблемът изобщо не е дали ще ходи президентът или премиерът.  “, заяви Румен Радев.  ", "date": "2018.09.16", "title": "Захариева: Президентът е бил уведомен, че Борисов ще води делегацията в ООН. Радев: Не е вярно!"}
{"url": "http://epicenter.bg/article/Vitseprezidentat-Yotova--Nyama-nikakva-informatsiya--ofitsialna-ili-ne---za-gotveni-provokatsii-/163631/2/0", "text": "Тя коментира това в Дена на отворени врати в президентската институция, цитира БТА. Илияна Йотова уточни, че се връща от Одрин, където е участвала в честването на 10 години от създаването на българското читалище \"Просвета\" към църквата \"Св. Георги\".   Тя се включи в развеждането на граждани, дошли да разгледат президентската институция отвътре. Обиколката е част от инициативата Европейски дни на наследството.   Припомняме, че \"24 часа\" предаде, че МВР е засякло сигнал, че въоръжени провокатори ще нахлуят заедно с обикновени граждани в президентството днес, в деня на отворените врати. От вътрешното министерство са предупредили НСО да засили охраната на сградата.   Неделя, 16 септември, е ден на отворените врати в близо 40 институции. Във Фейсбук от месеци се организира протест на българи от чужбина на същата дата.   В петък организаторите дадоха пресконференция и обявиха каква е тяхната цел. Искането на групата \"Против геноцида на Борисов и всички останали управляващи партии\" е сваляне на правителството, но без да се разпуска 44-ото народно събрание.   Според организатора Емил Русанов, живеещ в Лондон българин, трябва да се състави преходно правителство за 9 месеца и да се свика Велико народно събрание.   Не е ясно дали засечените разговори са на хора, които организират протеста, или на друга група, която също готви румънски сценарий. Източници в МВР допускат и участие на групите начело с детектива Марин Маринов, в които участват русофилски организации, станали известни по време на протестите през 2013 г.   Във Фейсбук пък се появи и извънредно съобщение от две паравоенни милиции - Войнски съюз и БНО \"Шипка\", които приканват членовете си за мобилизация на състава заради протеста. Тези от София трябва да са в готовност, \"за да може при необходимост да пресекат незабавно всякакви провокации от платените агент-провокатори на Сорос, чужди държави и служби!\".   Нямаме информация за готвени провокации, ние сме в непрекъснат контакт с МВР и другите служби от сектор \"Сигурност\", отговориха от Националната служба за охрана на въпрос на \"24 часа\" .   От МВР не са коментирали информацията официално.    От СДВР обаче са създали организация за спокойното протичане на протеста. Осигурено е достатъчно полицейско присъствие, за да не се допуска нарушаване на обществения ред, съобщиха от МВР.   От \"24 часа\" са задали следните въпроси към президентството: \"Дали президентът е информиран за готвени провокации в сградата на \"Дондуков\" 2 в деня на отворените врати, за каквито МВР вече е предупредило НСО, след като са засечени разговори между мъже, които се готвят да влязат въоръжени в президентството? Според информация в медиите целта на тези провокатори ще е да поискат от президента да обяви извънредно положение в страната - има ли основания за такова действие?\"   От прессекретариата на държавния глава са изпратили следния отговор: \"Във връзка със спекулациите в някои медии, че денят на отворени врати в президентската институция съвпада с предвиден за 16 септември протест в центъра на град София, напомняме, че събитието е част от международната инициатива Европейски дни на наследството 2018 и в нея участват над 30 български институции. От години президентската институция е част от тази международна инициатива и подкрепя увеличаването на прозрачността и достъпа на гражданите до работата на институциите.\"", "date": "2018.09.16", "title": "Вицепрезидентът Йотова: Няма никаква информация, официална или не - за готвени провокации "}
{"url": "http://epicenter.bg/article/Radev-shte-uchastva-v-sreshtata-na-varha-na-initsiativata--Tri-moreta--v-Bukuresht/163637/2/0", "text": "оято ще се проведе в столицата на Румъния, Букурещ. В инициативата, която има за цел да насърчи транспортната, енергийна и дигитална свързаност на държавите от Източна Европа, дателят на Европейската комисия Жан-Клод Юнкер, министърът на енергетиката на САЩ Рик Пери, министърът на външните работи на Германия Хайко Маас и висши представители на Европейска банка за възстановяване и развитие и Световната банка, съобщиха от правителствената пресслужба. В рамките на срещата на върха в Букурещ ще се състои бизнес форум, на който ще бъдат разгледани възможностите за реализация на съвместни проекти в областта на регионалната свързаност.    ", "date": "2018.09.16", "title": "Радев ще участва в срещата на върха на инициативата „Три морета“ в Букурещ"}
{"url": "http://epicenter.bg/article/Borislav-Tsekov-za-protesta--Presoliha-mandzhata-s--quot-ochakvani-karvavi-sblasatsi-i-opit-za-prevrat-quot-/163642/2/0", "text": "\r\n Ето коментарът на юриста и политик Борислав Цеков, по повод протестите днес, чиито намерения подложиха под съмнение много граждани. \r\n   \r\n П \r\n   \r\n \"Тези прословути емигранти, дето щели били днес \"преврат\" да правят и да излъчват \"правителство\", ще успеят ли поне два отбора по 11 души да съберат за едно квартално мачле?! \r\n Една от великите заблуди, която социалната мрежа внушава е, че всеки случаен квартален герой, който е направил фб група от найсе хиляди души и вика \"оставка\", е влиятелен \"политически фактор\", който може да предизвиква и моделира реални политически процеси на национално ниво. \r\n Особено, ако плати 200 лв. и даде пресконференция в празната зала на БТА. Наивни истории от хора, които не познават механизмите на властта и политиката. \r\n А пък самата власт се опитва да използва подобни маргинални прояви, за да профанизира самата идея за протест и евентуално реално политическо и гражданско противопостаяне на безобразията в управлението. Но и това направиха несръчно, пресолявайки манджата с \"очаквани кървави сблъсъци и опит за преврат\". \r\n   \r\n   \r\n Стар ченгеджжйски прийом е да се пускат слухове за очаквано насилие и сблъсъци, за да се накарат разумните и предпазливи хора да се дистанцират и да откажат от участие в съответната протестна акция. Но този път по-скоро стават за смях. Нищо, де. Всичко е точно!\" \r\n   \r\n  ", "date": "2018.09.16", "title": "Борислав Цеков за протеста: Пресолиха манджата с \"очаквани кървави сблъсъци и опит за преврат\""}
{"url": "http://epicenter.bg/article/Kaloyan-Pargov--Prezidenat-e-prav--V-momenta-izbori-ne-sa-neobhodimi--Nuzhno-ni-e-oshte-malko-vreme-/163643/2/0", "text": "  Това заяви лидерът на БСП-София Калоян Паргов, цитиран от пресцентъра на столичната организация на партията.    и може да бъде прибавено към серията от акции като министерските оставки, задграничните посещения за снимки с един или друг световен лидер и разни други пиар ходове.   \"Защо точно в този момент решиха да увеличат заплатите в държавната администрация? За мен това е ход на правителството с цел да поуспокои напрежението в един сектор, който по традиция е източник на гласове, коментира Калоян Паргов.   Оставките на тримата министри са глътка въздух, която премиерът Борисов получи възможност да даде на правителството. След европредседателството се очакваше подобен ход, който да му даде спокойствие за по-дълъг период. Оставките на тримата министри послужиха като отдушник. За съжаление, поводът, който доведе до смяната им, е трагичен. Тук е логично да зададем въпроса дали министрите може да бъдат бушони и с техните оставки да бъдат решавани проблеми, като тези, които лъснаха след катастрофата край Своге.   Кой и как контролира, кой носи отговорност? Това са много важни въпроси, защото които и да са министри, ако продължават да работят по този начин, винаги ще стигат до катастрофални резултати, заяви Паргов.    Той коментира и поредния сблъсък между президента и премиера, този път по повод посещението на българската делегация на Сесията на ООН. Според лидера на БСП – София, това ясно показва, че войната между \"Дондуков 1\" и \"Дондуков 2\" върви с пълна сила и в нея се използва целият арсенал от трикове и номера. \"   Добре би било в Народното събрание някой да обясни каква ще бъде целта на българското присъствие на тазгодишната Сесия на ООН, какви интереси ще защитават, какъв е смисълът от това посещение от гледна точка на задачите, които нашата делегация ще решава, за да стане ясно на обществото, коментира Калоян Паргов. Нека да се аргументират, за да осмислим присъствието там на премиера. Чух и за предстояща среща с Доналд Тръмп. Какво ще обсъждат на нея, какви въпроси ще бъдат поставени в полза на България?\".   Според лидера на столичните социалисти позицията на президента Румен Радев по отношение на евентуални предсрочни парламентарни избори е вярна и точна към настоящия момент. \"Всички вече познаваме премиера Борисов, който днес е на едно мнение, утре – на друго. По една или друга причина обикновено не завършва мандатите си, припомни Калоян Паргов.   БСП е партия на 127 години и през повечето от това време е била парламентарно представена. Затова ние постоянно се борим за доверието на гражданите.      Калоян Прагов е категоричен, че БСП не търси дестабилизация на държавата, а предлага нов модел и посока на управление. \"Крайно време е Борисов и неговото правителство много ясно да си дадат сметка, че гледането и показването на действителността през розови очила не работи.  Хората искат истински резултати, които да виждат със собствените си очи, коментира Калоян Паргов. При посещението ми в Лондон преди дни и срещите ми с успелите млади българи там разбрах какво очакват те от родината си. Те искат да бъдат оценявани според  възможностите им, според знанията и уменията им. Искат да се чувстват свободни и спокойни за бъдещето си в държавата. Искат възможност да се развиват. Не искат да се страхуват от натиск, от рекет – политически или друг. Те вярват в меритокрацията – искат държавно управление, в което да участват способните и заслужилите със знания и умения. Сега от нас зависи да направим така, че успелите българи да работят за по-доброто бъдеще на България, независимо дали в родината или извън нея\", каза още Паргов. ", "date": "2018.09.16", "title": "Калоян Паргов: Президенът е прав! В момента избори не са необходими. Нужно ни е още малко време!"}
{"url": "http://epicenter.bg/article/Radev--Svetovnite-po-grebane--voleybol-i-hudozhestvena-gimnastika-priobshtavat-mladite-kam-sporta/163647/2/0", "text": "Трите световни първенства по волейбол, гребане и художествена гимнастика, които се провеждат в България, са възможност повече млади хора да бъдат приобщени към спорта. Това заяви президентът Румен Радев на среща днес с председателя на Международната федерация по гимнастика (FIG) Моринари Ватанабе, който е гост на Световното първенство по художествена гимнастика в София. Това съобщиха от прессекретариата на държавния глава.   Държавният глава посочи, че българските спортисти са съхранили своя дух и стремежа към победата, дори и в години, когато страната ни не разполага с най-добрите условия и инфраструктура за тяхната подготовка и тренировки.  \"Българските традиции и треньорска школа в художествената гимнастика имат голям принос за популяризирането и разпространението на този спорт в света\", посочи Моринари Ватанабе. Председателят на Международната федерация по гимнастика Моринари Ватанабе се е обучавал години наред от българската школа и е специализирал в Националната спортна академия.  В срещата участваха президентът на Българска федерация по художествена гимнастика и президент на организационния комитет на световното първенство Илиана Раева и вицепрезидентът на Българска федерация по художествена гимнастика и посланик на световното първенство Мария Петрова. ", "date": "2018.09.16", "title": "Радев: Световните по гребане, волейбол и художествена гимнастика приобщават младите към спорта"}
{"url": "http://epicenter.bg/article/Georgi-Parvanov-za-dogovora-s-Makedoniya-/163648/2/0", "text": "Трябва да достигнем до общ и реалистичен прочит на историята между България и Македония.   Това заяви по време на дебат президентът на Република България (2002-2012) Георги Първанов, съобщиха от пресцентъра на АБВ. В дискусията участваха видни представители на българската интелигенция и академична общност. Модератор на събитието бе меценатът и издател Иван Гранитски. „Когато миналата година подписвахме договора с Македония, се чуха реплики и от наши анализатори, и от външни, че с това се приключва с „македонизма“. Уви, само една година беше достатъчна, за да видим, че нищо подобно не се е случило. Аз не съм човек, който ще оспорва националното самосъзнание оттатък границата, но в договора има едно основополагащо понятие. Това e понятието за общата история между нашите две страни“, посочи в своето встъпително слово президентът на България (2002-2012) и основател на АБВ Георги Първанов. „Нашата теза е да стане достатъчно ясно и в София, и в Скопие, че обща история означава целият период от време от Средновековието, през общите ни борби през Възраждането, включително и борбите за Освобождение на Македония и Одринска Тракия след Берлинския конгрес, до първите десетилетия на 20 век. Това е време, в което общото, единното е националното българско самосъзнание на населението. Единните национални цели и задачи, които ние сме имали, независимо дали сме били в една държава. Защото след Берлинския конгрес едната част са в Княжество България, другата в Източна Румелия, а други в Македония и Одринско. Това е възможно най-краткият запис, който ние можем да предложим. И твърдя, че това е историческата истина“, допълни той. Според проф. Стоян Райчевски, участник в дебата, трябва да уточним какво разбираме под обща история между България и Македония. „До самото Илинденско-Преображенско въстание никой не повдига въпроса чие е това въстание. В него участват естествено и представители на други етноси, но въстанието е българско. За мен коректното разбиране е, че ние когато говорим до този период от историята, двигателят на тези процеси по въстанието са българи. Това го пишат и дипломатите, и писателите, това го казва и народът, и фолклорът. Но ние трябва да опазим не само историята и истината около въстанието, трябва да опазим и културното ни наследство, защото не може езикът, на който е писал Талев и братя Миладинови, да бъде небългарски. Нека сега да определят езика си както си щат, но езикът, на който са писали нашите възрожденци е български език“! Отношение по темата взе и проф. Васил Проданов: „Нашата политика към Македония е такава, каквато е, заради качеството на политиците ни в момента. За разлика от всички други околни страни, които имат стратегия по отношение на Македония, при нас се действа ситуативно. Става нещо и се реагира на момента, а такава реакция е най-често погрешна“. По думите на проф. Валери Стефанов памет и история не са едно и също нещо и за това ставаме свидетели на изопачаване на фактологията според нуждите на пропагандата на западната ни съседка. „Първо трябва да знаеш как се казваш и да изградиш пантеон от свещени имена. Второто, разбира се, е езикът, който е свещен. Третото нещо е земята, свещената земя. Четвърто е славното минало, дедите, паметта. Тези неща трябва също да се дебатират, когато говорим за Македония. Кое е вашето име и защо? Кой е вашият език и през кои времена е идентифицирал себе си, за да може да бъде конституционализиран като национален език? Т.е. този език е късен продукт на едно конструирано национално самосъзнание и това е хубаво това да се каже! По отношение на земята. Очевидно е, че тези земи, на които се разполага съвременната държава Македония, са исторически споделени земи, но най болезнената точка е миналото, паметта. И това, което правят македонските историографи всъщност, е една вулгарна подмяна на паметта. Те не просто пренаписват историята, а те се опитват да трият памет“! Становище изрази и внукът на Димитър Талев - Климент Талев. Той посочи, че македонската държава продължава да бележи нови и нови върхове в опита си да краде и изопачава история и памет. По думите му тя не само е откраднала част от произведенията на неговия дядо, но си е позволила и нерегламентирана редакция, в която от тях отсъстват десетки страници, а всички определения като \"българи\" и \"българско\" са заменени с \"македонец\" и \"македонско\". Талев – внук бе категоричен, че за това злодеяние ще заведе дело срещу македонските издатели, а думите му подкрепи издателят и меценат Иван Гранитски, чиято печатница вече е готова да преиздаде пълна колекция от произведенията на Димитър Талев.  На финала на дискусията изказване по казуса направи и акад. Антон Дончев. „За мен проблемът започва от това, че на Балканския полуостров се основават две български държави, Аспаруховата и Куберовата. И мястото на Куберовата България е в земите на съвременна Македония. И това не е прост исторически проблем, защото както Самуил го има и ако България тогава се спасява като държава и нация, това се дължи на Куберовата България. Защото всички боляри на Самуил са куберови българи. Истината е, че Борис I не успява да промени етническия състав на Куберова България. Той избива болярските родове в Аспарухова България, обаче там долу другите остават. Така че ако ние искаме да си напишем историята както трябва, трябва да напишем, че е имало по нашите земи две Българии и за съжаление резултатът се вижда. Второ и много важно. Трябва да знаем, че Балканският полуостров е „шахматна дъска“, на която се разиграват партии на играчи, които са далеч, далеч от Балканския полуостров. Че фигурите се разиграват от хора, които нямат никакво понятие от история. Затова ние трябва да гледаме собствените си национални интереси“. На дебатите бяха поканени представители на Интердисциплинарната комисия по договора за добросъседство между България и Македония, които за съжаление не се отзоваха. АБВ ще постави въпроса за това как се развиват отношенията между двете държави след подписаното миналата година споразумение и пред Народното събрание.", "date": "2018.09.16", "title": "Първанов: Общото ни с Македония са целите, които сме имали, независимо дали сме били в една държава"}
{"url": "http://epicenter.bg/article/Boris-Tsvetkov--Chistim-svastiki--a-MVR-dopuska-svobodna-prodazhba-na-fashistki-simvoli/163649/2/0", "text": "Похвална е инициативата \"Да изчистим омразата от улиците на София\", но защо Столична община и МВР допускат пред храм-паметник \"Св. Александър Невски\" свободно да се продават фашистки символи? Това попита общинският съветник от БСП Борис Цветков, който заедно с негови колеги от групата на социалистите в СОС, представители на Младежката организация на БСП и на БСП - София, начело с председателите им Николай Бериевски и Петко Димитров, членове, симпатизанти и антифашисти се включиха в почистването на свастики по улиците на града заедно с Организацията на евреите в България \"Шалом\".   \"Радвам се, че много млади хора - социалисти и антифашисти - се отзоваха на призива да почистим улиците на София от езика на омразата и нетолерантността, каза Борис Цветков. - Столична община обаче е в дълг към гражданите и гостите на София по отношение на фашистката пропаганда, тъй като само на метри от сградата на СО съвсем свободно и напълно необезпокоявано на сергии се продава пълният набор от профашистки символи. Това е недопустимо да се случва в европейска столица! Досега управляващите в Столична община залагаха на пиар акции на принципа: \"Дайте да дадем\" по отношение на борбата с фашизма и нетолерантността, подписваше харти, петиции... Радвам се, че вече пристъпи към реални действия\". Групата на БСП чисти свастики и символи на нетолерантността основно по столичните улици \"Искър\", \"Веслец\" и \"Бачо Киро\". \"Хората, които минаваха покрай нас, ни приветстваха и ни се радваха, което е много добър знак, каза още Борис Цветков. - Благодаря и на представителите на Столичния инспекторат, които се бяха подготвили отлично със съответните материали, за да можем да чистим. Трябва по-често да бъдат организирани различни инициативи, които да показват нашата нетърпимост и борба с всякакви прояви на нетолерантност, фашизъм, антисемитизъм и всякакви прояви на омраза\". Според Борис Цветков, в българското общество трябва да бъде възпитано чувство на остра нетърпимост към всеки опит за проява на нетолерантност и фашизъм. \"Необходим е и ясен механизъм, по който гражданите да могат да сигнализират в Столичния инспекторат, ако видят подобни символи в градската среда, каза още той. - Трябва да сме последователни, за да не допуснем да се събуди фашизмът отново. Всеки гражданин трябва да сигнализира за всяка притеснителна проява\". Общинският съветник от БСП добави, че той самият вече е получил подобен сигнал. \"Граждани ми се оплакаха, че в 68-о училище в квартал \"Дружба-1\" е нарисувана голяма свастика. Ще се опитаме още тази вечер да я почистим, а ако не успеем - ще го направим в понеделник сутринта преди официалното откриване на учебната година, обясни Борис Цветков. - Защото не искаме децата, отивайки на училище, да ги посреща свастика на входа на учебното заведение, вместо там да са портретите на Васил Левски и Христо Ботев\".    ", "date": "2018.09.16", "title": "Борис Цветков: Чистим свастики, а МВР допуска свободна продажба на фашистки символи"}
{"url": "http://epicenter.bg/article/Hlyabat-poskapna-v-nyakolko-grada--V-Plovdiv-s-20--v-Pazardzhik---s-30-stotinki-/163640/4/0", "text": "Хлябът поскъпна в няколко града на страната, съобщи в репортаж Нова телевизия. За повишението предупреди преди дни и министърът на земеделието и храните Румен Порожанов. В Пловдив цената скочи с 20 процента, а в Пазарджик увеличението на хлебните изделия е с 30 стотинки. Основните аргументи за поскъпването са повишените изкупни цени на пшеницата и скока на минималната работна заплата, обясняват хлебопроизводителите. „Вдигна се брашното и от там вече се получи поскъпване на хляба. Също поскъпна токът, газта и това са разходи, които трябва да се избият. Ще гледаме горе-долу да оцелеем”, сподели хлебопроизводителят Димитър Козинарски. Големите зърнопроизводители признават, че новата реколта е с нова цена. Ако на борсите до преди два месеца тон пшеница е струвала 300 лева, сега  тя се търгува за 350.  „Вследствие на аномалии в различни региони на Европа и света имаме по-малко производство, световните борси реагираха. Пшеницата е борсова стока. И сега се кутират на по-високи нива, съответно и в България се изкупува на по-високи нива”, каза още председателят на Националната асоциация на зърнопроизводителите Ангел Вукодинов. Хората споделят, че при 200 лева пенсия всяка стотинка е ценна. До края на годината хлебопроизводителите очакват още едно поскъпване. Опасенията на потребителите са, че след поскъпването на хляба, ще скочат и цените на останалите храни и продукти.    ", "date": "2018.09.16", "title": "Хлябът поскъпна в няколко града! В Пловдив с 20%, в Пазарджик - с 30 стотинки!"}
{"url": "http://epicenter.bg/article/Prof--Dimitar-Ivanov--Pozitsiite-na-Radev-sreshtu-psevdoelita--koyto-se-e-opalchil-sreshtu-nego/163653/11/0", "text": "  Това разсъждение на президента на България Румен Радев може да бъде отнесено изцяло и към ситуацията в нашата държава и общество.     Констатациите на Брюксел и Вашингтон в годишните им доклади за състоянието на демокрацията, законността и правата на гражданите, за корупцията и лошото състояние на съдебната система в България вече няколко години поред са в съзвучие с думите на президента, но това не трогва българските власти.   Въпреки че точно те са  преки адресати на тази критика за разрушената държавност и лошото морално-политическо състояние на българското общество. Ако в Европейския съюз и НАТО, в чиито „евроатлантически ценности” папагалски се кълнем, климатът се налага от малък елит, то у нас очевидно командва още по-малък елит. Толкова малък, че на върха му стоят една-две фигури, на чиито интереси, предпочитания или просто капризи се дължи посоката, в която се движим. А тя е – надолу!   През последното десетилетие една фигура постоянно е на върха на елита – тази на премиера Бойко Борисов. А втората се сменя в зависимост от това, кой бизнескръг взема връх в олигархичната битка за овладяване на обществения финансов ресурс.   Който надделее  в тези „епични” битки, той си партнира с премиера, или пък обратното – премиерът си партнира с него. В такава комбинация, извън светлината на обществения прожектор, дуетът успява  да дирижира системата от контролни органи и овластени магистрати, като по този начин „в рамките на закона” овладява обществените отношения в политиката, бизнеса, медиите, а оттам и финансовите потоци от бюджета и европейските фондове.   Този модел на упражняване на власт, особено когато тя претендира да е демократична, тежко се разминава с теорията за елитите от XIX векнасетне.   Може би донякъде намира опора в практическите съвети на Николо Макиавели от XVI век, които обаче в съвременния цивилизован свят се смятат за псевдодемократични и псевдохуманни.   Именно „псевдо”, което на български означава „лъже-лъжовни”, е ключовата дума за оценката на днешните брюкселски и софийски елити. И това, че те са малки по брой, както твърди президентът Радев, съвсем не ги прави по-малко вредни.   Тъкмо обратното: прави ги още по-безконтролни и оттам – още по-опасни.  спомнете си  последователността  на трансформацията на формите на държавност, забелязана още от Платон: монархия- демокрация-олигархия-тирания, след което следва революция, която да  възстанови демокрацията.   На фона на тези песимистични разсъждения добре би било да се върнем към чистата вода на извора, като отговорим на въпроса:  „Що е елит и как се изражда в псевдоелит?”     Все по- често в нагласите на експерти и наблюдатели доминира разбирането, че в съвременния неолиберален свят властта се е превърнала в нещо като инструментална ценност – тя не обслужва обществените интереси, както е редно,  а интересите на определени политически и икономически лидери, или по-точно казано – икономико-политически  лидери, които я употребяват за лично обогатяване.   Т. е. властта е отличен инструмент на олигархичните групи – власт на няколко лица в името единствено на собствения им интерес (виж по-подробно тълкуването на Роберт Михелс). Има и други теории, но близостта им с изложеното тук е централизацията на властта в ръцете на определена група хора. Те са ключовата съставна част на управляващата класа - политическият елит, който тя излъчва,  като властови пост на върха на обществената пирамида.   Той бърза да придобие статута на стратегически елит на държавата, но се превръща в  политическа олигархия. Това означава, че тесен кръг овластени личности, контролират ръководните длъжностни лица в трите власти на държавата. По тяхно предпочитание и в техен интерес се приемат множество закони и подзаконови актове, доходите на населението намаляват спрямо цената на живота, показателите на престъпността нарастват, следвани от разпада на традиционни обществени, семейни и индивидуални ценности и добродетели.   Образованието и възпитанието в дух на демократичност, хуманизъм, солидарност и благородство отстъпват на печалбарството и консуматорството, които са алфата и омегата на псевдоелита, и които са ни задушили.   Това състояние е обхванало основните обществени структури и институциите на властта, което превръща псевдоелитите във враг на обществото.   То затвърждава разбирането, че те са лъжеелити, а не най-добрите от нас, тези, които сме избрали да бъдат „първи сред равните” Това вече широко наложило се обществено отношение към тези самозвани „елити” ги лишава от легитимността на „народни водачи” Истината е, че вече не е достатъчно да бъдеш избран чрез избори и бюлетини в урните, нито да наследиш богатство, нито да си назначен „ отгоре” на административен и съдебен пост.   Нужно е признание в колективното съзнание, но не в светлината на популярността, изкуствено поддържана от политолози, социолози и медии.   Доказателствата за качествен, компетентен, морален и отговорен елит се появяват на основата на такава реализация на властовите пълномощия, която спомага за ускоряване на социалното движение на обществото в посока увеличаване на материалното и духовното му богатство. И понеже, въпреки напъните на европейската и българската олигархия да ни убедят, че са елитите, от които се нуждаем,  живеем все по-лошо и все по-несигурно, ние ги възприемаме като елити-менте.   В този смисъл  позициите на президента Румен  Радев по редица европейски и вътрешни проблеми  срещат по-широко разбиране от пропагандните тези  на псевдоелита, който се е опълчил срещу него. Затова е необходима системна и националноотговорна алтернативност, която да очертава ясна цел, да вдъхновява последователи и да импулсира чрез личния пример на лидери, получили пряко обществено доверие.  Мисля, че президентът Румен Радев  се вписва в тези параметри!  ", "date": "2018.09.16", "title": "Проф. Димитър Иванов: Позициите на Радев срещу псевдоелита, който се е опълчил срещу него"}
{"url": "http://epicenter.bg/article/Tsvetana-Maneva-za-klipa-na-Azis--Dovolna-sam--che-uchastvam-v-takava-kauza/163641/6/0", "text": "„Доволна съм, че участвам в такава кауза”. Това заяви актрисата Цветана Манева в предаването „Тази неделя” по БТВ, след като появата ѝ в клип на Азис предизвика множество коментари.   Тя призова хората да се замислят как се отнасяме помежду си. „Енергията ни на взаимоотнасяне е отвратителна – тя е отблъскваща, отхвърляща, заличаваща. Как се отнасяме към животните, към растенията –  това определя позитивизма и негативизма. Като от теб блика негативна енергия, тя е защото отношението ти към всичко наоколо е лошо. А това не е вярно, цветята продължават да цъфтят, деца се раждат, има хора, които се усмихват, има хора, които вярват и се надяват”, посочи актрисата. По думите ѝ трябва да има толерантност към този, който е по-различен. „В понеделник започва учебната година и се питам знае ли се колко са децата в неравностойно положение или с някакво заболяване, които трябва да бъдат първи клас, и какво се прави за тях”, каза Цветана Манева. Актрисата разкри, че думите, които изрича в края на клипа, са писани от нея. „Азис беше приготвил един материал, който беше доста обстоятелствен, по-бъбрив. Пак съдържаше смисъла, но не става за финал. Той ми се довери и аз написах тези 4 изречения”, поясни тя. Актрисата допълни, че се е запознала с Азис, когато му е гостувала в телевизионно предаване преди време. „Не мога да се похваля, че съм слушала неговата музика, както и той не беше ме виждал на сцената, но сега дойде на театър. Бях негов гост, направи ми впечатление, че е много открит. Много внимателно ме слушаше и явно му бях интересна”, отбеляза Цветана Манева. Страх ме е от тъмното и от лоши хора, каза още в разговора актрисата.    ", "date": "2018.09.16", "title": "Цветана Манева за клипа на Азис: Доволна съм, че участвам в такава кауза"}
{"url": "http://epicenter.bg/article/Ruskata-pravoslavna-tsarkva-prekasna-otnosheniyata-si-s-vselenskiya-patriarh/163611/7/0", "text": "Руската православна църква прекъсна \"дипломатическите си взаимоотношения\" с Вартоломей I - духовният лидер на православните християни, който се намира в Истанбул. Причината за разкола е позволението му украинската църква да обяви независимост, съобщи БГНЕС, цитирана от Нова телевизия. Като вселенски патриарх от Вартоломей се очаква да ръководи молбата на Киев за прекратяване на духовните връзки с Москва, заради военния конфликт в източната част на Украйна.   Той изпрати двама свои представители в бившата съветска страна този месец, което разпали гнева на Русия. Така ръководителите на Руската патриаршия решиха да прекратят връзките си базирания в Истанбул съперник по време на извънредна среща в петък. \"Вселенската патриаршия на Константинопол наруши каноничната територия на Московската патриаршия като изпрати екзарх в Киев\", заяви митрополит Иларион, ръководител на международните дела на руската църква. Той говори, след като Светия синод на руската църква реши, че повече няма да осъществява общи служби с патриарха на Константинопол и патриарх Кирил ще спре да споменава Вартоломей в молитвите си. Руската православна църква повече няма да бъде част от епископалните асамблеи и всички други комисии и структури, в които участват представители на Вартоломей.   Ако от Вселенската патриаршия продължат със своите \"неканонични дейности\" връзките ще бъдат прекъснати изцяло. \"Пълната отговорност от тази схизма ще лежи върху патриарх Вартоломей и свещениците, които го подкрепят\", се казва в изявление на руската патриаршия. Руският патриарх Кирил, който е виждан като силен съюзник на президента на страната Владимир Путин иска да предотврати създаването на независима украинска църква. Подобен ход може да доведе до сериозен удар върху авторитета на Руската православна църква в православния свят. Въпреки че Вселенската патриаршия в Константинопол е най-старата православна църква, базираната в Москва Руска патриаршия е най-силна с най-голям брой поклонници.    ", "date": "2018.09.16", "title": "Руската православна църква прекъсна отношенията си с вселенския патриарх"}
{"url": "http://epicenter.bg/article/Ansambalat-e-svetoven-shampion-na-obrachi/163646/8/0", "text": "Ансамбълът на България по художествена гимнастика спечели златен медал за изпълнението си на пет обръча на световното първенство в София, съобщи БТВ. Отборът ни в състав Симона Дянкова, Елена Бинева, Лаура Траатс, Мадлен Радуканова и Стефани Кирякова изигра прекрасно трудната си композиция, за която получи най-висока оценка - 23.300. Втори се нареди тимът на Япония с 22.800, а трети е съставът на Италия с 22.550. Ансамбълът на Русия направи няколко груби грешки и остана на четвърта позиция. Това е втори медал за родния ансамбъл от 36-ото световно първенство и общо трети за България от този форум. В многобоя момичетата на Весела Димитрова взеха бронз и квота за олимпийските игри в Токио през 2020 г. Индивидуалните ни гимнастички Катрин Тасева, Невяна Владинова и Боряна Калейн пък се пребориха за сребро в отборната надпревара.  По-късно днес ансамбълът ни ще се бори за отличията и във финала на топки и въжета.  ", "date": "2018.09.16", "title": "Ансамбълът е световен шампион на обръчи"}
{"url": "http://epicenter.bg/article/Olya-Al-Ahmed-oprovergava-predrazsadatsite-za-Sudan/163582/10/0", "text": "  Вярвам, че всеки, който има средствата да си го позволи, дори това  да са последната му пари, трябва да направи околосветско пътешествие, казва Ендрю Карнеги. Вие сте късметлии! Впускате се в околосветско пътешествие само като слушате Покана за пътуване и няма да ви струва нито грош.   Всяка жена е цял един свят. „Лара“ е околосветско пътешествие. Без предварителна програма и с неочаквани приключения. Така започва анотацията към романа на Ния Йотова – „Лара – една жена, която иска всичко“. Първата книга на авторката е наситена с автобиографични факти, а героинята й снове между България и Австралия, с любовни отбивки към други страни. Ния Йотова признава, че участва в маратоните заради удоволствието от бягането, а не заради тръпката на състезанието, но пък гъделът от пътешествията до екзотични страни е допълнителна екстра. Вече си знаете, че в Покана за пътуване търсим баланс между далечните дестинации и рюдолюбивите посоки с рубриката „50 места от българската история отвъд България“. Този път повод за гордост е паметникът на хан Алцек в Челе ди Булгария в Италия.   Добре, приключението в далечни земи е свършило. Върнали сме се от нашето или от комшийското море. Какво виждаме в огледалото? Щастлив и омиротворен поглед, който върви в комплект с белещ се нос, пигментни петна, ситни бръчици от смях или безброй лунички, на които едва ли ще се зарадвате, освен ако не сте Пипи Дългото Чорапче. Споко! Намерила съм човека, който да ни разкаже как да оправим пораженията по кожата си. Д-р Ана Пейкова знае най-добре, защото е хем дерматолог, хем пътешественик. Какво си представяте когато чуете Судан и туризъм в едно изречение? Най-вероятно също като мен се втурвате да премерите температурата на човека, който го е произнесъл. Така се завтекох и аз към челото на журналистката от БТА Оля Ал Ахмед, но разговорът с нея ме убеди, че компреси с оцет не са необходими. Тя направо ме кандърдиса да впиша и Судан в дългия списък от мечтани държави. Продължението му пък е за любителите на мистериите и историите с духове.  Оля разказва за Судан като в приказките на Шехеразада, които преливат една в друга. Е, в нашия случай няма да я слушаме 1001 нощи, но ще пренесем разказа и в следващото издание на Покана за пътуване. А до тогава можете да продължите с пътешествията на  страницата ни във Фейсбук до идната неделя.", "date": "2018.09.16", "title": "Оля Ал Ахмед опровергава предразсъдъците за Судан"}
{"url": "http://epicenter.bg/article/Predstoi-da-prezhiveem-sedmitsa-s-Valsheben-den--/163664/10/101", "text": "Предстои да преживеем седмица с Вълшебен ден! По-голямата част от дневните нумерологични аспекти са позитивни и с добри възможности в различни сфери. Ще преживеем от всичко по-малко, но положитените емоции  и късмета ще преобладават. Започваме седмицата с възможност за новости и ново начало и завършваме с вълшебство.     Дневно предназначение: Ден  за преживяване на щастие, благополучие и нови запознанства. Дневната нумерологична карта е с пасивен характер, затовa по-доброто решение е да проведете разговор, който да ви донесе успех в бъдеще.  Може спокойно да се уговаряте или да поставите начало на нещо ново.  Денят носи вървеж, възможност за издигане, новости и предложения. Направете разходка навън, сред природата или в планината. Това ще обнови личната ви  енергия и ще просветли съзнанието ви.   Основна цифрова характеристика – 1, 2, 7, 8, 9:   Важно е да огледате  детайлите,  да спазите ангажиментите си. Денят активира даване и получаване на гаранции за да има успех, проверка на направеното, много уговорки, щастлив завършек.   Часова характеристика:  00.00 – 6.00 ч. Нещата започват малко по- малко да се случват.  6.00 – 12.00 ч. – Време за изпълнение на ангажименти и работа.  12.00 – 18.00 ч. – Направете проверка на свършеното , уговорете се с партньор и гарантирайте сделка. 18.00 – 24.00 ч.-Успешно приключване на деня, според  договорките , с усещане за щастие и похвала. Съдбовно правило :  Аз сам кова съдбата си! Мото :  Аз отвоювам нови територии! Позитивно утвърждение :  Аз съм щастлив и обичам себе си!     Дневно предназначение:  Ден, в който всичко ще става от втория път, чрез работа и уговорки. Бъдете внимателни при завършване на нещата и си подгответе резервен вариант, защото е твърде възможно първия ви план да не сработи. През целият ден ще преобладават срещи,  договорки, провеждане на разговори, бартерни сделки.   Основна цифрова характеристика – 1, 2, 8, 9   Ако желаете да изпълните задълженията си както трябва, ще се наложи лично да се заемете с работата и да я довършите до край. Информираността ще ви помогне да се справите по-лесно. Може да направите успешна финансова сделка чрез бартер и договаряне на изгодни условия за двете страни.   Часова характериатика : 00.00 – 06.00 ч. – Преживяване на момента до последно.  6.00 – 12.00 ч. - Поработване и довършване на работата до край. Вниманието се насочва към други неща, различни от това, с което се занимавате в момента. Концентрирайте сезащото не може да свършите всичко на куп. 12.00 – 18.00 ч. – Момент за очертаване на граница, поставяне на условия в работата. Всичко ще зависи от втори човек, може да получите отказ или да направите такъв. Кажете ,, Не‘‘ ако се налага и не позволявайте да ви маниполират. Изграждане на философска гледна точка ще подобри ситуация. 18.00 – 24.00 ч. – Информираността ще ви даде възможност за ново начало.   Съдбовно правило: Взаимопомощ ! Мото:  Днес използвам съзидателните си способности! Положително утвърждение:  Уповавам се на житейския процес, който се разгръща, следвайки божествения промисъл!     Дневно предназначение:  Ден предназначен да направите добри покупки на техника за дома или офиса, обзавеждане и ремонтна дейност. Покупката на мебели и подреждането на къщата  ще донесе успех на вас и семейството. Денят ще бъде спокоен с възможност за намиране, напасване, баланс, вярното и точното. Активира мислене, свършване на започнатото и подреждане на място.   Основна цифрова характеристика – 1, 2, 3, 8, 9:   Време е да обърнете внимание на дома си. Денят е специален за успех в подреждане на документи, балансиране и хармонизиране на пространството. Ще успеете да намерите верните решения и нещата ще потръгнат. Може да влагате парите си в покупка на мебели и да се вслушате в съвет на друг човек.   Часова характеристика:  00.00 - 6.00 ч. - Нещата ще потръгнат, ако се захванете сами с тях. В този период от деня ще почувствате облекчение, комфорт и баланс.  6.00 - 12.00 ч. - Време за работа и обмисляне на стратегии.  12.00 - 18.00 ч. - Може да се възползвате от помощта на втори човек, съобразете се и обсъдете всичко, което искате да направите. Бъдете внимателни относно поднесена информация. Има опасност от двулично поведение.  18.00 - 24.00 ч. - Приятна и уютна вечер, в която ще имате възможност да намери мир, баланс и хармония. Съдбовно правило:  Добрите действия дават добър резултат! Мото:  Излъчвам радост и я споделям с останалите! Позитивно утвърждение:  Обичам живота и му се наслаждавам!     Дневно предназначение:  Ден за проява на помощ към други хора.  Уговорете се с приятел или близък да му окажете съдействие и помогнете. Психологическото преживяване на личността ще е усещане за невъзможност, трудно справяне с проблем и ситуация, за това взаимопомощта ще е полезна.  Пазете себе си и се грижете за тялото, защото може да настинете. Намерете нещо, с което да се разнообразите, разходете се и си намерете занимание. Всичко, което се случва ще има за цел личното ви осъзнаване.   Основна цифрова характеристика - 1, 2, 4,  8, 9 -  Ден за справяне с криза, повреда, страх. Препоръчва се превенция  свързана със здраве, благотворителност, грижа за себе си, почивка. Хранете се здравословно или започнете здравословен режим на живот.  Ако сте неуверени в себе си потърсете помощ и не се отчайвайте. Възможни са счупвания и повреда на техника.   Часова характеристика:  00.00 - 6.00 ч. - Споделяйте и правете уговорки с партньор. 6.00 - 12.00 ч. - Работете! Проявете интелигентност, използвайте ума си и довършете започнатото. Така ще си подсигурите добри следствия в бъдеще. 12.00 - 18.00 ч.- Съобразете се с партньор или втори човек и се отдайте на взаимопомощ. 18.00 - 00.00 ч. - Починете си и ако се появи неувереност, оставете момента да отмине и не прибързвайте със заключения, защото още от утре ще мислите по-нов начин.    Съдбовно правило:  Помагам на нуждаещите се! Мото:  Съчувствието е лечение за душата ! Положително утвърждение:  Аз се справям успешно с предизвикателствата на деня!     Дневно предназначение:   Ден за спазване на реда, закона и правилата.  Трудно ще минете между капките, за това по-добре не се опитвайте.  Въпреки това, денят ще е сравнително спокоен и ще ви даде възможност лесно да се справите с възникнала трудност. Ще трябва да изпълнявате  задачи и поети ангажименти. Благоприятен за купуване на техника, мебели, покупки за дом, къща, офис. Може да се явите на изпит или конкурс.   Основна цифрова характеристика - 1, 2, 3, 8, 9: Време е за действие!   Денят ще е социално активен с възможности да свършите неща поне в три области. Нумерологичната карта активира наложителни пътувания, проверки от институции на път, в офиса и на работното място. Спазвайте реда и закона, за да не бъдете санкционирани. Мотивацията за действията ви е налагащото в обстоятелствата, независимо дали ви се иска или не. Дневният акцент е към семейството и дома, което ще даде възможността да се покажете пред  близките.    Часова характеристика:  00.00 - 6.00 ч. - Спокойна нощ, в която се отключва късмет и намиране на комфорт.  6.00 - 12.00 ч. - Работете! Това е времето, в което може да се справите най-лесно с трудностите. Започнете от начало и приключете докрай. 12.00 - 18.00 ч. - Ще се наложи да се съобразите с нечие мнение. Това може да ви създаде дискомфорт, но ще отмине. 18.00 - 00.00 ч. - Направете това, което трябва!  Съдбовно правило: Ключа е в намирането на баланса! Мото: Спазвам правилата! Положително утвърждение: Аз съм център на добрите прояви!     Дневно предназначение:  Ден за любов и  усилване на чувствата. Копнежа на душата за споделеност, топлота и ласка се усилва, провокиран от невъзможността за проява. Въпреки исканията случващото се ще е на вътрешен план без възможност за външен живот. Не проявявайте излишна претенция към партньора си, сега не е момента и няма как желанието ви да въде удовлетворено напълно.   Основна цифрова характеристика - 1, 2, 3, 4, 8, 9: Ден предназначен за работа, уреждане на материалното,  игри, изживяване чувствата на вътрешен план, забавления, клюки, интриги, криене от човек или проблем.    Часова характеристика:  00.00 - 6.00 ч. - Дискомфортна и неясна нощ, придружена със страхове и дисбаланс. Сънливост в сутрешните часове.   6.00 - 12.00 ч. - Възникване на трудности, които ще изискват проява на труд и сила. 12.00 - 18.00 ч. – Време за уговорки в работата и обмисляне на план Б, в случай че първият не е сработил. 18.00 - 00.00 ч. - Вечер за изкуство, забавление, приключения навън, купон, клюки и интриги.   Съдбовно правило:  Безусловната любов лекува всичко! Мото:  Радостта е моят вътрешен лечител ! Положително утвърждение:  Фокусирам енергията си в творчески занимания, които  ми носят радост и удовлетворение!     Дневно предназначение:  Вълшебен ден, който предоставя на човечеството възможност за духовно израстване, развитие в изкуството и международни изяви със световно значение. Дневната нумерологична карта е с активен характер, което ще подсигури добри изяви в много области.  Момента е подходящ за събори, международни панаири,  духовни семинари в чужбина, ангелско благословение, далечни пътувания, онлайн маркетинг и реклама, молитви за човечеството и планетата. Всичко свързано с планини, екология и социална изява ще бъде повенчано с успех.   Основна цифрова характеристика - 1, 2, 3, 5, 7, 8, 9: Социален ден с международна значимост за намиране на новото в света и еволюцията. Всичко добро, което направите за другите ще ви донесе Божия благосовия. Има добри условия за получаване на популярност,  работа в помощ на хората и поучения.   Часова характеристика:  00.00 - 6.00 ч. - Намирам си центъра и съм в баланс. В случай че правите нещо, ще е защото трябва да го свършите. 6.00 - 12.00 ч. - Време е за работа, да покажете силата на ума си и да направите необходимите ви изводи. 12.00 - 18.00 ч. - Работа в името на другите. Подпомагане на духовно израстване.  18.00 - 00.00 ч. - Вечер за усамотение, мечти плануване на далечни цели и  личен ангел хранител, медитация и усамотение. Съдбовно правило:  Вярата е основа за трансформация към добър живот! Мото:  Доверявам се на невидимите си водачи! Позитивно утвърждение:  Днес поставям начало на най- добрата проява в живота ми в сегашно и бъдеще време!", "date": "2018.09.16", "title": "Предстои да преживеем седмица с Вълшебен ден! "}
{"url": "http://epicenter.bg/article/Zhurnalisti-pozvaniha-na-ediniya-otrovitel-na-Skripal---vdignaha-ot-ruskoto-voenno-ministerstvo/163614/7/0", "text": "Журналисти от ABC News и в. \"Independent\" се обадиха на телефонен номер на единия от заподозрените за отравянето на Скрипал - Александър Петров, а на позвъняването отговориха от руското военно министерство. Всеки от журналистите - Патрик Ривъл от ABC News и Оливър Керъл от в. \"Independent\", е позвънил отделно на номер, който е посочен за контакт с Петров в базата на Федералната миграционна служба на Русия. И в двата случая от другата страна са отговорили, че това е Министерството на отбраната. Телефонният номер е предоставен в рамките на разследването на групата \"Bellingcat\" и \"The Insider\".   Номерът се намирал в московския Хорошевски район, където е разположена щаб-квартирата на руското Главно разузнавателно управление. Ривъл и Керъл съобщиха за експеримента си в социалната мрежа Туитър. Съвместното разследване на \"Bellingcat\" и \"The Insider\" доведе до извода, че руснаците Александър Петров и Руслан Боширов, които бяха заподозрени от британските власти за покушението срещу Сергей и Юлия Скрипал в Солсбъри, са служители на руските спецслужби. Първата част на разследването беше публикувана на 14 септември. Първите пет цифри от номера, посочен в досието на Петров с ремарка \"да не се огласява\", е на разположение на редица подразделения на руското министерство на отбраната.   По-рано говорителката на руското външно министерство Мария Захарова обвини групата \"Bellingcat\", че е проникнала в базата данни на Федералната миграционна служба и оттам е получила информация за Петров и Боширов. В своя публикация във Фейсбук тя дори обвини разследващата група, че е свързана с шпионски служби, но не уточни за службите на коя държава има подобни подозрения. В отговор на обвиненията, от \"Вellingcat\" контрираха, че с изявлението си Захарова само е потвърдила достоверността на информацията, че отровителите са свързани с ГРУ. \"Тя ни обвинява в проникване в базата данни на Федералната миграционна служба, но по този начин показа, че знае че файловете са реални.\" - се казва в съобщение на страницата на разследващата група в \"Twitter\". От \"Вellingcat\" опровергаха думите на Захарова за участието им в хакерска атака и поискаха да бъдат предоставени доказателства, които да покажат на какво се основават обвиненията й.    ", "date": "2018.09.16", "title": "Журналисти позвъниха на единия отровител на Скрипал - вдигнаха от руското военно министерство"}
{"url": "http://epicenter.bg/article/Den-na-otvorenite-vrati-v-Prezidentstvoto/163606/2/0", "text": "Администрацията на президента се включва в инициативата Европейски дни на наследството – 2018 г. и за поредна година ще отвори врати за граждани от 10.00 ч. до 16.00 часа. Това съобщиха от прессекретариата на държавния глава. Държавният глава Румен Радев ще приеме лично първите гости на „Дондуков“ 2. Гостите на президентската институция ще имат възможност да разгледат Гербовата зала на „Дондуков“ 2, кабинетите на президента Румен Радев и на вицепрезидента Илияна Йотова, Огледалната зала, Залата за пресконференции и Президентската библиотека.    ", "date": "2018.09.16", "title": "Ден на отворените врати в Президентството"}
{"url": "http://epicenter.bg/article/1125-godini-ot-Preslavskiya-tsarkovno-naroden-sabor/163617/2/0", "text": "  С Божествена литургия в катедралния храм \"Свето успение Богородично\" във Варна започват честванията по случай 1125-та годишнина от Преславския църковно-народен събор. Негово Светейшество българският патриарх Неофит пристигна специално за случая във Варна, съобщава БНТ.   Преславският църковно-народен събор от 893 година се смята за едно от най-значимите събития от времето на Първата българска държава и заедно с покръстването на българите, започнало през 864 при княз Борис I, е основополагащо за изграждането на Българската православна църква. Именно по време на Преславския събор се решава владетел на България да бъде цар Симеон, столицата да се премести от Плиска в Преслав, а богослужението да се извършва на славянски, вместо на гръцки език, за да бъде разбираемо за населението. „Много сме разединени днес. Затова тази годишнина трябва това да напомни - как може да действат църква и държава заедно с Божия народ. Ние имаме едно правителство, което има добро отношение към Светата църква безспорно, но имаме много хора, които са далеч от Светата църква\", казва Варненският и Великопреславски митрополит Йоан. След края на литургията във Варна Негово светейшество българският патриарх Неофит, заедно с Варненския и Великопреславски митрополит Йоан ще отпътуват за Националния историко-археологически резерват \"Велики Преслав\", където за първи път ще бъде отслужен благодарствен молебен в Дворцовата базилика, открита през 2006 година.  ", "date": "2018.09.16", "title": "1125 години от Преславския църковно-народен събор"}
{"url": "http://epicenter.bg/article/Balgari-izlizat-na-protest--Iskat-sad-i-ostavka-na-pravitelstvoto-/163618/2/0", "text": "  Сънародниците ни настояват за оставката на правителството и промяна в модела на управление на страната, като предлагат швейцарския. .   Настояват за оставката на правителството и промяна в модела на управление на страната.   Емил Русанов, издател на вестник \"Будилник\" в Лондон, който е един от организаторите на протеста обяснава исканията: \"Пряко да се избират всички хора, които ще участват в администрацията на тази държава, както и да могат да се отзовават също, защото както си ги избрал, така и би трябвало да можеш да ги отзовеш\".   Протестиращите не искат разпускане на парламента, за да бъде гласуван кабинет, предложен от тях. Твърдят, че страната трябва да се управлява по швейцарски модел.    В сряда българи ще протестират и пред централата на ЕК в Брюксел.   Създадена е специална организация, за да бъде гарантирано спокойното им протичане, съобщиха от Министерство на вътрешните работи. Осигурено е достатъчно полицейско присъствие, за да не се допуска нарушаване на обществения ред и спокойствието на гражданите. Възможни са временни спирания или пренасочване на движението при необходимост. Целта е да не се пречи на очаквания засилен трафик заради предстоящия първи учебен ден и завръщането на голям брой автомобили в столицата. Осигурен е достатъчен полицейски състав, който да гарантира мирното протичане на протестните действия и спазването на обществения ред.   Следващият протест ще е на 26 септември пред централата на Европейската комисията в Брюксел, където протестиращите ще внесат петиция за тревожното състояние на България. След това ще има нови протести през около месец-два.    ", "date": "2018.09.16", "title": "Българи излизат на протест. Искат съд и оставка на правителството!"}
{"url": "http://epicenter.bg/article/Delyan-Dobrev-otgovori-na-Elena-Yonchena--Infrastrukturata-ni-e-prekrasna-/163619/2/0", "text": "\r\n \r\n   \r\n   \r\n \"Преди имахме по 1000 жертви на пътя, сега имаме по 600. За какъв кръвен данък говори Йончева, инфраструктурата ни е прекрасна\", разкри Добрев. \r\n   \r\n \"Ако БСП не искат да стоят в парламента да си отидат, какво е това 20 души в НС. Ако погледнем инвестициите в реалния сектор, сега са повече от по времето на БСП. За това и сега доходите са по-високи, а безработицата по-ниска\", коментира той. \r\n   \r\n \"Новите технологии и медикаменти са скъпи, за това и ще плащаме малко повече за здраве\", каза още Добрев. \r\n   \r\n \"Манолев се оттегли по свое желание, дори оставките на тримата министри е показател на високия морал на ГЕРБ\", допълни депутатът. \r\n   \r\n \"Няма проблеми в енергетиката, всичко това е предмет на законодателни промени, а не толкова на усилия от министри. В парламента човек може да е много по-полезен, отколкото на министерски пост\", завърши Делян Добрев. \r\n", "date": "2018.09.16", "title": "Делян Добрев отговори на Елена Йончева: Инфраструктурата ни е прекрасна! "}
{"url": "http://epicenter.bg/article/Nad-200-dushi-chistiha-obshtina-Mineralni-bani/163621/2/0", "text": "Над 200 служители на общинската администрация и граждани от Община Минерални бани се включиха в кампанията „Да изчистим България заедно”.     Те бяха разпределени в различни  зони на националния курорт. „По-важно е да не замърсяваме, но подобни инициативи дават пример на децата какво трябва да е отношението към средата около нас”, каза най-възрастният участник в кампанията. Най-малката участничка в акцията по почистването бе 5-годишната Никол.   В 9 часа пред сградата на общината бяха раздавани торби за смет и ръкавици за желаещите да участват в чистенето. Създадена бе организация за извозване на чувалите със смет, като апелът към гражданите участващи в кампанията бе да оставят събраните отпадъци в близост до контейнерите за смет.  ", "date": "2018.09.16", "title": "Над 200 души чистиха община Минерални бани"}
{"url": "http://epicenter.bg/article/Rumen-Radev-se-sreshtna-s-prezidenta-na-Mezhdunarodniya-olimpiyski-komitet-Tomas-Bah/163625/2/0", "text": "Румен Радев се срещна с президента на Международния олимпийски комитет Томас Бах. От прессекретариата на държавния глава разпространиха снимки от разговорите между двамата.   Президентът прие Томас Бах на \"Дондуков\" 2 преди да започне деня на отворени врати. В 13.00 часа президентът Румен Радев ще приеме на „Дондуков“ 2 председателя на Международната федерация по гимнастика (FIG) Моринари Ватанабе, който е гост на Световното първенство по художествена гимнастика в София. Това съобщиха от прессекретариата на държавния глава. ", "date": "2018.09.16", "title": "Румен Радев се срещна с президента на Международния олимпийски комитет Томас Бах"}
{"url": "http://epicenter.bg/article/Zasileno-politseysko-prisastvie-v-Sofiya-zaradi-obyaveniya-protest-sreshtu-pravitelstvoto/163626/2/0", "text": "В събота спецслужбите пък са получили сигнали, че въоръжени провокатори ще влязат заедно с обикновените граждани в президентството в Деня на отворените врати и ще поискат държавния глава да обяви извънредно положение. Полицаи и жандармерия ще има в София на всяка крачка заради обявения протест на български емигранти в центъра на столицата. В събота спецслужбите пък са получили сигнали, че въоръжени провокатори ще влязат заедно с обикновените граждани в президентството в Деня на отворените врати и ще поискат държавния глава да обяви извънредно положение. Неделя, 16 септември, е ден на отворените врати в близо 40 институции, който ще продължи от 10 до 14 часа. Във Фейсбук от месеци се организира протест на българи от чужбина на същата дата. Във връзка с това е осигурено достатъчно полицейско присъствие, за да не се допуска нарушаване на обществения ред и спокойствието на гражданите.  Възможни са временни спирания или пренасочване на движението при необходимост, като целта е да не се пречи на очаквания засилен трафик с оглед предстоящия първи учебен ден и завръщането на голям брой автомобили в столицата. Осигурен е достатъчен полицейски състав, който да гарантира мирното протичане на протестните действия и недопускане на нарушаване на възприетите законови норми за обществен ред. Освен президенството и други емблематични сгради за столицата отварят врати днес. Инициативата, която започна в събота, е в рамките на Европейските дни на културното наследство. Това са Военният клуб, а също и джамията \"Баня Баши\" и Католическият катедрален храм \"Св. Йосиф\", както и Софийска синагога и Софийска духовна семинария \"Св. Йоан Рилски\". Отворени ще бъдат и много музеи - Националният археологически институт с музей при БАН и Музеят \"Земята и хората\", както и филиали на Регионален исторически музей - София - Триъгълна кула на Сердика, археологическият парк \"Западна порта на Сердика\" и др., а също и библиотеката и музеите към Софийски университет \"Св. Климент Охридски\" и др.  Към 11.30 часа на площада пред парламента имаше не повече от 200 души. ", "date": "2018.09.16", "title": "Засилено полицейско присъствие в София заради обявения протест срещу правителството"}
{"url": "http://epicenter.bg/article/Volen-Siderov--Otteglyaneto-na-Manolev-beshe-postanovka/163627/2/0", "text": " смята лидерът на \"Атака\" и шеф на ПГ на Обединени патриоти Волен Сидеров.  \"Да, имаше трагедия, и министерски оставки, така се прави в цивилизованите държави.  \", заяви Сидеров в ефира на БНР.   „При Манолев имаме атака, нападение не от сайт, не от медия, а от една политико-бизнес група, която има и сайт, но той е просто гарнитура, и която навремето слагаше министри в първия кабинет на Борисов. Този кръг в първия кабинет на Борисов наложи министрите Трайчо Трайков, Росен Плевнелиев, Симеон Дянков. Това бяха техните хора в правителството. Тук имаме една политическа опонираща групировка. Не казвам хубаво, лошо. За това, че Манолев е бил в тази фирма или в онази фирма, не е повод да подава оставка. Аз съм на мнение, че Манолев не трябваше да подава оставка, просто защото сайтът „Капитал“ е написал нещо. „Капитал“ по този начин може да управлява държавата. Нападението над Манолев беше изкуствено и клякането пред тази атака, за мен, беше грешка, защото показваш, че могат да те манипулират“.  Лидерът на „Атака“ защити и кандидатурата на главния секретар на МВР Младен Маринов за поста вътрешен министър: \"Той е човек от системата. Досега имаше доста несполучливи министри. Той е минал през всички етапи на йерархията, познат от хората и познаващ самата система. Дали той е подходящ или не е преценил премиерът. Нека той да защити неговите качества.\"   Беше излишно да се задълбаваме в процедурата по освобождаването на Младен Маринов от поста на главен секретар на МВР,  каза още лидерът на „Атака“ в интервю за предаването „Неделя 150“. „Попитах дали не може без подпис на този указ да изгласуваме министрите, казаха, че може, но после можело да стане усложнение. По тази логика излиза, че Младен Маринов трябва цял живот да е главен секретар на МВР, ако президентът не му подпише указа за освобождаване. Можеше и без тези игри на процедурни упражнения и да не възбуждаме излишна драма между институциите, защото и без това между президентството и правителството  непрекъснато прехвърчат искри. Това не е добре и е излишно“, разясни Сидеров.     \"Подкрепям всякакъв вид протести, един човек да излезе, трябва да се прояви уважение. Това е право на българина, ако се говори за опит за преврат се води за тероризъм\", каза още той.   \"Не пестя критики към ГЕРБ, Симеонов и подхода ни. Тези мои критики бяха замазани в желанието да покажа на журналистите, че всичко е наред.  , допълни Сидеров. „Трябва да се казват различията, защото те не са в цвета в очите или в профила на лицето, а са идейни“, каза още Сидеров, коментирайки отношенията в коалицията. Той беше категоричен, че още тази седмица трябва да стане ясно как ще се явят Обединените патриоти на предстоящите евроизбори следващата година: „Няма да ги чакам следващите месеци, след което в 12 без 5 някой да извърти някакъв номер“. Утре коалиционен съвет при премиера трябва да утвърди окончателно имената: „Трябва да се обсъди дали трябва да се оттегли Манолев. Трябва да се обсъди дали е нужно и дали трябва да се подаваме на всеки един такъв удар от страна на политико-бизнес кръгове. Тогава ставаме заложници.“     Според Волен Сидеров ще бъде от решаващо значение дали премиерът Бойко Борисов ще защити унгарския си колега Виктор Орбан в Съвета на Европа. „Защото за неговото политическо бъдеще ще бъде решаващо. Ако той го разбере това, ще вземе правилното решение. Няма значение, че Полша, Чехия или Словакия също ще защитят Орбан. Важно е как ще се държи България в този момент. Аз вече дадох заявката в парламента. Надявам се да бъде на това ниво, което го изисква историческия момент“, посочи Сидеров.     \"Не може да се наказва държава, която се грижи за народа си. Това вече е перверзия на ЕС спрямо Унгария\", завърши Волен Сидеров.    ", "date": "2018.09.16", "title": "Сидеров: Оттеглянето на Манолев бе постановка! Абсурд е Цветанов да казва, че коалицията е стабилна"}
{"url": "http://epicenter.bg/article/Kristian-Vigenin-razkriva-kak-GERB-pecheli-izbori-/163628/2/0", "text": "Депутатът от \"БСП за България\" и бивш министър на външните работи разкри в ефира на БНТ схемата на ГЕРБ за печелене на избори. Социалистът даде пример с допълнително, извън предвидения бюджет разпределение на средства към общини, ръководени от кметове на ГЕРБ.  „Многократно сме поставяли въпроса, че Борисов разпределя стотици милиони, извън държавния бюджет, към общини, ръководени от ГЕРБ. За общини с кметове от опозицията – няколко милиона. Не е вярна тезата, че за Борисов и правителството е без значение коя партия управлява“, посочи Кристиан Вигенин. Той подчерта, че тези средства след това се разпределят към близки до властта фирми, чрез обществени поръчки, които най-често са нагласени. „А това цели ГЕРБ да бъдат подпомогнати в изборите. Самозабравянето и наглостта на управляващите води до промяна в настроенията и това управление ще се срине под собствената си тежест. Страната е ощетена, защото когато по този начин се инвестират средства, не отиват за качествени проекти“, обясни той.   Вигенин отговори и на въпроси с какво днешните срещи на соцдепутатите се различават от предишните червени десанти. \"Различното от посещенията преди е, че сега цялата парламентарна група отива в определени райони. Така хората се срещат с повече депутати социалисти. В срещите участват експерти по определени политики\", обясни Кристиан Вигенин.   „Хората искат промяна. Искат да видят управление, което в много по-голяма степен отчита техните интереси, а не се занимава с преразпределяне на средства към близки фирми, както и с действия, насочени единствено и само до укрепване на властта. С това поведение на управляващите хората ще излязат и на улицата“, заяви още секретарят на ПГ на „БСП за България“ в сутрешния блок на БНТ. Според него липсата на идеи, реформи и развитие вече се усеща много силно.     „Започнахме срещи в страната. Преди тази инициатива, всеки един от нас провежда редовно срещи с в регионите си, но сега цялата парламентарна група отива в определени региони. Така хората се срещат с много повече народни представители по конкретни политики, както и с експерти. Срещите са много интересни“, обясни той. По неговите думи много хора искат промяна, не само от БСП. „Водим диалог по „Визия за България“ с професионални организации, неправителствения сектор, експерти, за да се опитаме да създадем дългосрочна национална програма за развитието на страната“, каза още народният представител. Той почерта, че инвестициите намаляват, а за демографската катастрофа не се предприемат никакви мерки.   „Управляващите са щастливи от това, че безработицата намалява. То не остават хора – търсят работа или в големите градове, или в чужбина. Това не се забелязва дори в мислите на управляващите. Не можем повече да бъдем част от тази политика, която се води и в парламента“, категоричен е Вигенин. Той подчерта, че хората недоумяват как за дребни, но важни неща,  не могат да се намерят пари, а се „размятат“ милиарди за увеличение на заплатите на държавната администрация, с което управляващите се опитват да си купят още малко време.   Според Вигенин новият парламентарен сезон е започнал с летящ старт – три оставки на министри. „Защо тези трима министри поемат политическа отговорност, а министър Порожанов, чиято оставка искаме отдавна, продължава да стои?“, попита народният представител и обясни, че има и пореден провал в неговото министерство – съмнения за конфликт на интереси на шефа на Изпълнителна агенция по горите във връзка с оградата, която се строи по границата с Румъния, за борба с африканската чума по свинете. Според него това е поредното доказателство как мерките за борба с подобни зарази се превръщат единствено и с фокус изразходване на нови средства и пак преразпределяне до близки фирми. „Тази ограда е измишльотина на българските власти. Миналата седмица имах среща с ЕК, с директора, който конкретно отговаря за борбата с тези заболявания, и той каза, че тези огради не могат да спрат болестта, не препоръчват строителството им и не възстановяват средства за подобни действия“, обясни Вигенин.   „Тримата министри си отиват, а Цецка Цачева продължава да стои след грандиозния скандал с Търговския регистър. Най-доброто, което може да направи премиерът, е да оттегли себе си и да отидем на нови избори. Той е изпуснал нещата от контрол и всеки прави, каквото си иска в това правителство. Това вреди на България. Борисов и ГЕРБ не разбират, че времето им изтече“, каза още Кристиан Вигенин.      ", "date": "2018.09.16", "title": "Вигенин разкрива как ГЕРБ печели избори! И пита: Трима министри - аут, защо не и Цачева и Порожанов?"}
{"url": "http://epicenter.bg/article/Rumen-Radev-kam-parvite-gosti--Ako-nyakoy-iska--da-sedne-v-moya-stol-/163629/2/0", "text": "В Гербовата зала на президентството посрещаме държавни глави и делегации, но днес в залата са гостите на най-високо ниво - българските граждани. Това каза държавният глава Румен Радев по време на посрещането на първата група граждани в Деня на отворени врати в президентството, предаде репортер на Агенция „Фокус“. \"Отваряме врати по инициативата Европейски дни на наследството. Мога да ви кажа, че президентската институция от години подкрепя тази инициатива и всяко едно усилие за прозрачност и достъп на гражданите до работата на институциите. Особено се радвам, че има деца днес. Станали са рано\", каза той и им напомни, че след няколко дни, когато започне учебната година, ще стават по-рано. \"Чакате с нетърпение училището, разбрах\", пошегува се още държавният глава. Той посрещна посетителите в Гербовата зала.   \"Тук се намираме в Гербовата зала. Залата, в която посрещаме държавните глави и делегации и гости от най-високо ниво, но много се радвам днес, защото най-високо ниво сте вие - българските граждани\", заяви Радев. Той обясни на посетителите, че ще имат възможност да разгледат и други зали, а който има желание, ще може да види и президентския кабинет. \"Ако някой иска, може да седне и на моя стол\", посочи президентът и подкани гостите да си направят снимка за спомен.   ", "date": "2018.09.16", "title": "Румен Радев към първите гости: Ако някой иска, да седне в моя стол "}
{"url": "http://epicenter.bg/article/Reneta-Indzhova--Borisov-vladee-vsichki-ishireti-da-manipulira-masite/163630/2/0", "text": "Борисов владее всички иширети да манипулира масите, заяви в сутрешния блок на БНТ бившият служебен премиер Ренета Инджова.   \"Той е ученик на Тодор Живков и на Симеон Сакскобургготски и владее всички иширети как да се манипулират масите и да се държат в доволство\", бяха точните думи на Ренета Инджова.   \"Тук удържането е в една много лежерна форма. Премиерът всъщност е в много добро партньорство с всички велики сили. Много добре разбира техните послания към страната, много добре ги удовлетворява. Така че изпитания му са: когато големите се сбият (този сблъсък предстои), той да не е между шамарите. Или да има достатъчно време да разбере кой ще е победителят, за да може да се адаптира към него\", коментира Инджова.   Изпитанията пред премиера Борисов не са големи, защото тези, които управлява, го харесват и му позволяват всичко, анализира Ренета Инджова.   Тепърва ще чуваме гласа на народа, предвижда тя. Запитана дали ще се преодолее пропастта между хората и управляващите, Инджова отговори така: „Когато аз преди 25 години говорех за опасността 4% да стане олигархията, а 94% да са в изключителна бедност, ми се подсмихваха. Но същият този народ ръкопляска на много от нещата, които се случват. Например бюджетния излишък. Аз не съм чувала за бюджетен излишък в нормална държава. Откакто управляват (ГЕРБ) сметката е все една – занижават се капиталовите разходи, не се предприемат грандиозни програми, въобще никакви средносрочни или дългосрочнипрограми, после с рекет над бизнесмените започват бирнически да събират. Когато в бюджета останат два милиарда излишък или незаконно са събрани някъде, или не е предвидено добре как трябва да бъдат изразходвани.“   „Хората много ги радва, че ще се повишават парите за здраве. После ще дадат и за държавното здраве, т.е. с 10% ще се повишат заплатите на държавните служители. Т.е. Ние ще събаряме една корумпирана власт с най-крадливите държавни служители и ще възнаградим нейните чиновници с 10%. чиновникът, освен че взима заплата, има и договорите по проекти. Чиновникът веднъж взима заплата, втори път – командировъчни, после – по проектите, сега ще вземе и 10%! И те се вълнуват – ама, на всички по равно ли! Няма държава с 4 милиона активно население и 400 хиляди бюрокрация и то бюрокрация, която е доказано корумпирана“, продължи Ренета Инджова.        ", "date": "2018.09.16", "title": "Ренета Инджова: Борисов владее всички иширети да манипулира масите"}
{"url": "http://epicenter.bg/article/Rumen-Radev-pokani-gostite-si-da-sednat-na-prezidentskiya-stol--SNIMKI-/163632/2/0", "text": "Президентската институция отвори врати за граждани по случай Европейските дни на наследството.   Дълга опашка се нареди пред парадния вход на „Дондуков“ 2 преди 10 ч, когато стартира инициативата.   Държавният глава посрещна лично първите си гости – деца. Той ги разведе из президентството, покани ги в личния си кабинет. Може да седнете на моя стол, обърна се към малките си гости Радев. И веднага се намериха желащи.      ", "date": "2018.09.16", "title": "Румен Радев покани гостите си да седнат на президентския стол (СНИМКИ)"}
{"url": "http://epicenter.bg/article/Protest-pred-parlamenta/163633/2/0", "text": "Българи от страната и чужбина излизат на протест под надслов „Оставка, съд и смяна на системата“, съобщи БНР. Прояви на обществено недоволство събраха протестиращи пред парламента в София. Демонстрации ще има и пред посолствата на България по света.   С викове „Оставка“ и под лозунга \"Не на партийните мафии, корупция и концесии\" пред паметника на Цар Освободител пред Народното събрание се събраха стотици. Протестиращите блокираха за кратко бул. \"Цар Освободител\". Речите започнаха още преди официално обявения старт на протеста от 12.00 часа. Той е с предварително обявена продължителност до 22.00 часа тази вечер. Протестът беше обявен като акция на българите от чужбина и в страната. Искането е за оставка на правителството и за смяна на модела на управление, а именно България да се управлява по швейцарския модел с референдуми. Зад протеста стоят над 34 000 български граждани, живеещи в чужбина, обединени от фейсбук групата „Против геноцида на Борисов и всички досегашни управляващи мафии“.   Една от водещите фигури на акцията е Емил Русанов - издател на „Будилник“ в Лондон, който обясни някои от исканията. „Пряко да се избират всички хора, които ще участват в администрацията на тази държава, както и да могат да се отзовават също, защото както си ги избрал, така и би трябвало да можеш да ги отзовеш“, каза Емил Русанов. Протестиращите не искат разпускане на парламента, за да бъде гласуван кабинет, предложен от тях. Твърдят, че страната трябва да се управлява по швейцарски модел. Протестът ще се проведе между 12 и 22 часа и ще продължи три дни. Към столицата пътуват граждани от Франция, Белгия, Италия, Испания, Англия и Холандия. В сряда българи ще протестират и пред централата на ЕК в Брюксел.     ", "date": "2018.09.16", "title": "Протест пред парламента! Граждани искат смяна на системата"}
{"url": "http://epicenter.bg/article/Krum-Zarkov---quot-Viziya-za-Balgariya-quot--se-razviva-pri-sreshtite-ni-s-horata/163634/2/0", "text": "Започнахме активно да разясняваме проекта „Визия за България“ очи в очи с хората, тъй като 44-тото НС, в този си вид, е изчерпано. Провеждането на така належащите предсрочни избори трябва да бъде пряко обвързано с това - какво хората реално очакват. Това заяви зам.-председателят на ПГ на „БСП за България“ Крум Зарков пред БНР.   Той припомни, че управляващите допуснаха ключов законопроект и президентско вето върху Административнопроцесуалния кодекс, засягащ политическите, икономическите и гражданските права на българските граждани да бъдат опорочени напълно съзнателно. „Затова ние сме при хората и искаме да кажем - какво може и трябва да се направи, а те от своя страна да кажат как виждат нещата“, допълни народният представител.  Зарков коментира и случая с арестуваните журналисти, който властите допуснаха да се превърне в скандал с международен отзвук. „Какъв знак даваме на обществото и международната общност?“, попита Зарков. Той добави, че в обществото се заражда изключително тревожна тенденция - всеки израз на недоволство да изглежда като преврат или искането на оставката да бъде дефинирано като подривна дейност. „Смяната на управлението трябва да бъде свързана със смяна на модела“, категоричен бе Крум Зарков. Той добави, че ПГ на „БСП за България“ има изработен документ, който е отворен за всички хора. Събираме мнения, критики, въпроси и предложения от цялата страна. Най-важното е, че предлагаме неща, които реално биха могли да се случат“, отбеляза Зарков. „Ако г-н Манолев беше станал министър на транспорта, или, ако г-жа Аврамова беше станала министър на регионалното развитие, щеше ли да бъде различен начинът, по който се правят обществените поръчки и контролът върху изпълнението им? Разбира се, че не“, категоричен бе Зарков. Той припомни, че в мотивите във внесения през януари вот на недоверие от БСП са били упоменати обществените поръчки в сферата на строителството. „Всички знаят, че моделът е сгрешен,но никой не желае да го промени. Алтернативата на краденето е да не се краде“, заключи Крум Зарков", "date": "2018.09.16", "title": "Крум Зарков: \"Визия за България\" се развива при срещите ни с хората"}
{"url": "http://epicenter.bg/article/Patriarh-Neofit--Chestiti-sme--che-sme-potomtsi-na-dostoyni-balgari/163635/2/0", "text": "На днешния ден сме честити, че сме потомци на достойни българи, каза във Варна Българският патриарх и Софийски митрополит Неофит. Главата на Българската православна църква бе в града за честванията на 1125-ата годишнина от Преславския събор.   По думите му съвременниците ни трябва да бъдат изпълнени с признателност към тези славни мъже, които организират Църковно-народния събор в Преслав преди 1125 години. За предците ни този ден е бил от огромно значение, а на нас носи вдъхновение, каза още Негово Светейшество.   По случай първия учебен ден утре патриархът пожела българите да говорим и мислим не за насилие, а за мир и любов, за просперитет на цялата ни скъпа родина.   Честването на 1125-годишнината от Преславския църковно-народен събор във Варненската и Великопреславска епархия започна с отслужването на Света Божествена литургия в Катедралния храм „Успение Богородично“ във Варна. В богослужението участваха членове на Светия Синод, игумени на големи български манастири, свещеници от епархията. На литургията присъстваха кметът на града Иван Портних, областният управител Стоян Пасев, командирът на Военноморските сили контраадмирал Митко Петев, много миряни.   След литургията висшите духовници ще отпътуват за Велики Преслав, където ще бъде отслужен Благодарствен молебен в Дворцовата базилика в Националния историко-археологически резерват.  ", "date": "2018.09.16", "title": "Патриарх Неофит: Честити сме, че сме потомци на достойни българи"}
{"url": "http://epicenter.bg/article/Borisov-kam-ruskiya-sporten-ministar--Stranata-ni-investira-mnogo-v-sportnata-infrastruktura/163636/2/0", "text": "Министър-председателят Бойко Борисов се срещна с министъра на спорта на Руската федерация Павел Колобков, който е на официално посещение в България. Двамата подчертаха дългогодишните приятелски отношения между Русия и България в сферата на спорта и бяха категорични, че двете страни ще продължат доброто си сътрудничество и в бъдеще. Българският премиер посочи, че страната ни инвестира много в спортна инфраструктура и даде за пример многофункционалните спортни сгради в София, Пловдив, Русе, Ботевград, Сливница, Шумен и други.   “Вложихме 350 милиона лева и в момента разполагаме с много добра база за подготовка на спортистите”, подчерта Бойко Борисов. Той допълни, че страната ни има добри традиции в спорта и че посещенията на руския спортен министър и на президента на Международния олимпийски комитет Томас Бах са най-доброто доказателство за това, че България се справя добре в сектора. Павел Колобков приветства добрата организация на трите световни първенства, които се провеждат едновременно в България и изтъкна отличната подготовка на българския отбор по художествена гимнастика. На срещата присъстваха министърът на младежта и спорта Красен Кралев и посланикът на Русия в България Анатолий Макаров.Премиерът Борисов предаде специални поздрави на руския президент Владимир Путин. Министър-председателят покани руския спортен министър да присъства и на Световната купа по ски за мъже в България тази зима.    ", "date": "2018.09.16", "title": "Борисов към руския спортен министър: Страната ни инвестира много в спортната инфраструктура"}
{"url": "http://epicenter.bg/article/Ochakva-ni-slanchevo-vreme--Temperaturite-shte-badat-mezhdu-26--i-31-/163607/2/0", "text": "Днес ще бъде предимно слънчево. Ще има и временни увеличения на облачността, по-значителни над Източна България и там на места, главно в следобедните часове, ще има краткотрайни валежи. В западната половина на страната ще духа слаб до умерен северозападен вятър, в източната – от север-североизток. Максимални температури между 26° и 31°, в София около 25°. Това съобщи за Агенция \"Фокус\" дежурният синоптик Христо Христов от Националния институт по метеорология и хидрология (НИМХ) към Българската академия на науките (БАН).  Атмосферното налягане е по-високо от средното за септември и през деня ще се задържи почти без промяна. Над Черноморието ще преобладава слънчево време с увеличния на облачността, по-значителни в следобедните часове. След обяд ще има валежи, в отделни райони – интензивни. Ще духа слаб до умерен вятър от север-североизток. Максималните температури ще са между 24° и 29°. Температурата на морската вода е 24-25°. Вълнението на морето ще е 2-3 бала. Над планините ще бъде предимно слънчево. По-значителни увеличения на облачността ще има над планините в Източна, а след обяд и над Централна България, но само на отделни места там ще превали. Ще духа до умерен вятър от север-северозапад. Максималната температура на височина 1200 метра ще е около 20°, на 2000 метра – около 12°.", "date": "2018.09.16", "title": "Очаква ни слънчево време! Температурите ще бъдат между 26° и 31°"}
{"url": "http://epicenter.bg/article/BSP-i-organizatsiyata-na-evreite--quot-Shalom-quot--chistyat-svastiki-v-stolitsata/163608/2/0", "text": "Столичната организация на БСП се присъединява към инициативата на Организацията на евреите в България \"Шалом\" - \"Да изчистим омразата от улиците на София\". Това съобщиха от пресцентъра на Градския съвет на БСП - София. Почистването на свастики ще се проведе на 16 септември, неделя, от 12.00 часа, а началната точка ще бъде храм Света София. В инициативата по почистването на нацистките символи в центъра на града ще се включат общинските съветници Иван Таков и Борис Цветков, както и членове на БСП - София. Така всички те ще се противопоставят на езика на омразата и дискриминацията. Освен това ще дадат личен пример с действията си и ще покажат, че преодоляването на негативните предразсъдъци и превенцията на агресивното поведение и насилието, е дълг на всеки гражданин.  ", "date": "2018.09.16", "title": "БСП и организацията на евреите \"Шалом\" чистят свастики в столицата"}
{"url": "http://epicenter.bg/article/Evgeniy-Krusev--Za-parviya-ucheben-den-puskame-dvizhenieto-kray-Sofiyskiya-universitet/163610/2/0", "text": "От утре пускат движението по бул. Арсеналски. Асфалтовата настилка и маркировката са изцяло сложени. Направихме всичко възможно, за първия учебен ден, ремонтираните улици и булеварди да бъдат отворени за движение. Участъкът на бул. Васил Левски покарай Софийски университет и ул. \"Цар Симеон\" ще бъдат пуснати за движение.   Това заяви зам.-кметът на Столична община по направление \"Транспорт и транспортни комуникации\" Евгений Крусев в предаването \"Събуди се\" по Нова телевизия. \"Бул. България е пуснат за движение, всичко нужно е направено. Фирмите изпълнители дават гаранция от 5 години за ремонтите\", каза още той. \"Пространството около катедралния храм „Св. Ал. Невски” е част от разширението на центъра. Пространството ще бъде рехабилитирано. Там ще се допускат все по-малко коли и повече пешеходци\", допълни Крусев.    ", "date": "2018.09.16", "title": "Евгений Крусев: За първия учебен ден пускаме движението край Софийския университет"}
{"url": "http://epicenter.bg/article/Elena-Yonchea--GERB-si-otivat-/163612/2/0", "text": "\r\n \r\n \r\n   \r\n   \r\n \"ГЕРБ си отива, не по наше желание, а на хората, защото във всяка една сфера докараха България на дъното. По всички показатели бяхме по-добре по време на нашето управление. Външните инвестиции бяха с пъти повече. Искаме оставка на правителството,  с оставки на министри нищо няма да стане. Така избегнаха големият върпос\", каза още тя \r\n . \r\n \"Пътувайки по тези магистрали ние плащаме данък \"живот\". Искаме да се вземат проби от АМ \"Тракия\", АМ \"Струма\" и АМ \"Люлин\". Ще покажем и колко е откраднато, и за следващите управляващи, за да може да не плащаме този кръвен данък\", завърши Елена Йончева. \r\n", "date": "2018.09.16", "title": "Елена Йончева: ГЕРБ си отиват!"}
{"url": "http://epicenter.bg/article/Liderat-na-SDS-Rumen-Hristov--Ne-sme-gotovi-za-izbori--Shte-ni-iznenadat--ako-se-sluchat/163613/2/0", "text": "\"Стараем се да бъдем добри съседи на НФСБ и да не правим проблеми.  Не съм имал срещи с Божидар Лукарски. Не сме говорили с представители на патриотичните организации. Заявих няколко пъти, че имаме доста работа, която трябва да свършим вътре в партията. . Не виждам да чукат избори на вратата.\" Това каза в предаването на Канал 3 „Офанзива с Любо Огнянов”, лидерът на СДС, Румен Христов. \"Не искам да смятам кои са ни достойните партньори. Първият тип коалиция, който смятам, че е възможен е такава с която да преминеш бариерата за парламента, а втората е според идеали. По-трудно може да се говори за вариант от 90-те години. Ние имаме опонент БСП и той е явен. Не можем да вървим с тях заедно и преговори с тях не може да има, както не може да има и с ДПС. По много неща се различаваме и със „Зелените”, и те поставят теми, които не са характерни за десницата.   Тук се търси някаква прогресивност. Когато се изготвя коалиционно споразумение и има формации, които се различават, може да разпишеш в него, че по различни теми дадена партия не е съгласна и като дойде време за гласуване няма да се съгласят с другата партия в коалицията\", категоричен беше той. \"Не е необходимо да изброявам всичките гафове на правителството, виждаме какво се случва в коалицията. Въртят се все едни и същи хора и оставам с убеждението, че се изчерпват и идейно и кадрово. Алтернатива винаги има, въпрос на договорки, коалиции и подкрепа, която би получила десницата. Ние разполагаме с 500 000 гласа, които трябва обаче да се мобилизират, но те не са достатъчни. Нека да не коментираме дали е възможно да има алтернатива и кога, но ако трябва да бъда откровен, ние още не сме готови за избори и ако те се случат сега ще бъдем изненадани. Ако обществото има нужда от такива, те ще се състоят\" , заяви още лидерът на СДС.   \"Модерно е да има консерватори. Самото СДС в дълбоката си същност е консервативна партия. Когато загубихме изборите и не влязохме в парламента, ГЕРБ казаха, че ни е било трудно с тях, а попитаха ли ни колко ни е било трудно с тях\" , допълни Румен Христов.   \"Трагедията в Своге беше много голяма и за да се намали напрежението трябваше да има решение. Не мога да кажа дали това са точните оставки, но със сигурност трябваше да има. Трудно е да си министър, защото трябва да си готов да поемеш политическа отговорност\", обобщи лидерът на СДС.", "date": "2018.09.16", "title": "Лидерът на СДС Румен Христов: Не сме готови за избори! Ще ни изненадат, ако се случат"}
{"url": "http://epicenter.bg/article/Anton-Kutev--Kabinetat-se-razpada--a-Borisov-se-opitva-da-go-zadarzhi/163615/2/0", "text": " което не знам дали му е необходимо чак толкова. Това каза в предаването „Тази неделя” по bTV зам.-председателят на ПГ на БСП Антон Кутев.   Поводът за коментара му беше отложеното гласуване на трите министерски оставки и отказът на номинирания за транспортен министър Александър Манолев да заеме поста. „  Единствените, които не се сменят, са двамата вицепремиери, защото ако махне някой от тях, се разпада коалицията”, заяви Антон Кутев.   „  Това играе през цялото време – цялата държава трябва да каже: „  което означава, че всички, които пречат на тази теза, трябва да бъдат махани веднага, за да не нарушават този начин на мислене. Това му е играта от 10 години”, посочи зам.-шефът на ПГ на БСП. Според него няма българин, който да се съмнява, че правителството няма да изкара мандата си. , отбеляза Кутев.   Той коментира и неподписания от президента Румен Радев указ за освобождаването на Младен Маринов, което се превърна в пречка за промените в кабинета.  , смята Кутев.   Обвиняемият Илия Стоилов – брат на депутата от БСП Георги Стоилов, който напусна страната, не е получавал протекции, категоричен беше Кутев.  , подчерта той.    ", "date": "2018.09.16", "title": "Антон Кутев: Кабинетът се разпада, а Борисов се опитва да го задържи"}
{"url": "http://epicenter.bg/article/Desislava-Ivancheva-i-Bilyana-Petrova--Ne-sme-korumpirani/163616/2/0", "text": "Бившият кмет на столичния район „Младост” Десислава Иванчева и заместничката ѝ Биляна Петрова говориха за пръв път след ареста им с белязани пари за подкуп. В интервю п о БТВ  в една от залите на Специализирания наказателен съд Иванчева и Петрова казаха, че не са корумпирани и че рано или късно ще докажат своята невинност.   „Ако си гузен, ти ще си по-тих от тревата. Ако си корумпиран, няма да воюваш с всички, няма да отстояваш правата на хората. Хора, вярвайте, бъдете с нас, рано или късно ще докажем, че сме прави”, заяви Иванчева. Тя описа ареста като много по-тежък и по-вредящ, отколкото самият затвор. „Чувстваме се дискриминирани. Има само един затвор за жени – в Сливен, което е вид дискриминация. Не може всички от цяла България да се събираме  на едно място, а мъжете да имат почти във всяка област затвор. Нямаме равен старт с г-н Дюлгеров, тъй като той е в София – там, където си живее, ще може по всяко време да си вижда защитниците, има право на отворен престой, комуникира, движи се, има час и половина повече престой навън, има топла вода, има осветление”, изреди бившият кмет на „Младост”.   „Ние стоим на аварийно осветление. 23 часа стоим затворени на аварийно осветление, това е кошмар. Без възможност да се проветряват помещенията, без никакъв слънчев лъч, това просто е побъркващо. Ние нямаме топла вода. Аз трябва да се моля да ми се донесе една бутилка топла вода, за да мога да се измия и още не съм отстояла правото си да ми се донесе топла вода”, допълни тя. „Вероятно сте гледали филми за концлагерите. Неслучайно казвам, че това есъвременен концлагер. Арестът в София е течаща, разпадаща се сграда, без въздух, без вода, без светлина. При тези условия трябва да готвиш личната си защита за делото на живота, защото тук става дума за много години. Тук реално здравето ни се уврежда всеки ден”, категорична беше и Биляна Петрова. Двете твърдят, че прокуратурата е благосклонна към бизнесмена Александър Ваклин, който подаде дигнала за подкуп срещу тях и който свободно разгласявал данни по делото. Иванчева нарече „отявлена лъжа” твърдението на Ваклин, че от тяхно име му е поискан подкуп. „Не съм корумпирана, във всяко заседание категорично отричаме да сме искали такъв подкуп”, подчерта Десислава Иванчева. „Това е офанзива на група строители, които не са съгласни, че спазваме правилата на ЗУТ, които са свикнали да си плащат напред и да получават услуги, но в нашия район няма такива неща. Ние не правим така”, заяви тя. „Живеех в свят, в който си мислех, че полицията и прокуратурата са честни и отговорни, а се оказа, че не е така. Вярвам в българското правосъдие и българския съд. Не вярвам в прокуратурата и не вярвам на следователите”, категорична беше Иванчева. „Рано или късно, ние ще докажем нашата невинност и че никога не сме искали подкуп или дар. Искали сме единствено и само площадки, озеленяване, саниране”, отбеляза тя. Биляна Петрова определи последните 5 месеца като „петте кръга на ада”. „Надявам се да е вярна поговорката, че всичко, което не ни убива, ни прави по-силни. Засега не са ни убили, имаше включително и физически тормоз върху нас, не само психически. Все още се страхувам да кажа от кого, защото не съм изведена от тази среда. Ако ви кажа, не знам дали ще съм жива утре”, заяви тя. „Това е вид инквизиция. Всички арести в България са в такова състояние. Идеята е държавата психически да те смачка, докато все още си невинен, и ти да прецениш има ли смисъл да се бориш, или е по-добре да си сключиш споразумение за няколко месеца – обикновено 8 месеца”, коментира Десислава Иванчева. И двете с Биляна Петрова обаче бяха категорични, че никога няма се съгласят на споразумение. „Рано или късно нещата ще излязат и ние ще съдим тези, които в момента ни съдят”, смята Иванчева. Когато камерите спряха да работят, Биляна Петрова допълни, че на следващите съдебни заседания ще я видим с променен външен вид. Тя иска да отреже косата си и да я дари за благотворителна кауза в знак на протест срещу безобразните условия в ареста.  ", "date": "2018.09.16", "title": "Десислава Иванчева и Биляна Петрова: Не сме корумпирани! Държат ни на аварийно осветление!"}
{"url": "http://epicenter.bg/article/Dva-chasa-prodalzhava-protestat-pred-parlamenta-za-smyana-na-sistemata/163638/2/0", "text": "Два часа продължава протестът пред парламента с искане за смяна на системата и оставка на правителството, предаде \"Фокус\". Протестът започна към 12.00 часа. На него присъстват стотици граждани, като към този час броят им започва да намалява. По-рано те изпяха химна на България, скандираха \"Оставка\", \"Мафия\", \"Всеки ден ще е така до оставката\".   Инициатори на протеста са живеещият в Лондон Емил Русанов, собственик на сайта \"Будилник\", Росен Миленов и Светослав Козлуджов.    Протестиращите изразиха недоволство и към журналистите, като ги нарекоха продажни. Бул. \"Цар Освободител\" е блокиран за движение. В района е засилено полицейското присъствие. Верига от служители на реда държи на разстояние протестиращите от сградата на Народното събрание.   Протестиращите са блокирали бул. \"Цар Освободител\". В района е засилено полицейското присъствие. ", "date": "2018.09.16", "title": "Два часа продължава протестът пред парламента за смяна на системата"}
{"url": "http://epicenter.bg/article/Protestirashtite-pred-parlamenta-napadnaha-operator-na-edna-ot-natsionalnite-televizii/163639/2/0", "text": " предаде репортер на Агенция \"Фокус\". След намеса на служителите на реда не се стигна до ексцесии.  Един от организаторите на протеста  Той съобщи, че от 12.00 до 17.30 часа утре отново ще се състои протест пред парламента, а след това до 18.00 часа ще има шествие до Министерски съвет.     Недоволните бяха обединени от група във „Фейсбук”, която според организаторите на протеста е имала 34 000 участници. Тя беше закрита преди 2 дни, напомня БТВ.   Първоначално в 12 ч пред парламента бяха едва около 200 човека.  Във фейсбук организаторите на протеста написаха, че хиляди българи ще дойдат само от чужбина, за да свалят правителство на Борисов и да установят народно управление. Сред новите борци за демокрация се оказа вечният символ на родните протести Йоло Денев. Недоволните крещят \"Мафия\" и \"Оставка\", но не се сбъднаха окакванията за многолюден протест и всъщност журналистите се оказаха повече от останалите.   Районът се охранява от полиция. До този момент не се сбъднаха и тиражираните инсинуации за провокации и безредици.   Прави впечатление, че сред предимно възрастните хора има и няколко мускулести момчета, които очевидно очакват удобен момент за провокации.  Заради заявения за днес протест в центъра на София и съвпадането му с още няколко публични прояви от СДВР и Столична община създават организация за спокойното им протичане.   Още вчера МВР предупреди, че се очаква днес провокатори и инициатори на безредици от протестърските среди да влязат в сградата на президентството, възползвайки се от деня на отворени врати и да извършат въоръжени провокации. Засега това не се случва, съобщаа Фактор.     Инициатори на протеста са живеещият в Лондон Емил Русанов, собственик на сайта \"Будилник\", Росен Миленов и Светослав Козлуджов. ", "date": "2018.09.16", "title": "Протестиращите нападнаха оператор на БТВ! Медиите били продажни"}
{"url": "http://epicenter.bg/article/Migranti-prebiha-zverski-paten-inspektor-v-Birmingam/163620/7/0", "text": "Мигранти пребиха жестоко пътен инспектор, следящ за паркирането на автомобилите в Бирмингам, съобщават световните информационни агенции. Очевидци успели да заснемат зверското нападение на видео.   Инцидентът е станал на 14 септември в предградието Алум-Рок, но засега не е известно какво е провокирало агресията на бежанците.  На кадрите се вижда как нападателите, облечени в черни якета, повалят пътния инспектор на земята. След това единият го рита няколко пъти с все сила в главата. През това време време останалите взимат служебния мотопед на мъжа и се отдалечават от мястото на нападението.   Инспекторът е успял да избегне сериозни травми благодарение на каската си, но все пак се наложило да потърси помощ от лекарите.  Петимата мигранти са обявени за издирване, според The Guardian, единият от тях е задържан. Случаят предизвика широк отзвук сред обществеността в Бирмингам, където вече се появиха призиви да се въведе правило на нулева търпимост към мигранти, извършили престъпления, аналогични на това.     ", "date": "2018.09.16", "title": "Мигранти пребиха зверски пътен инспектор в Бирмингам"}
{"url": "http://epicenter.bg/article/Toni-Blear-ot-Kiev--Evropa-shte-protsaftyava--a-Velikobritaniya-shte-se-varne-v-ES/163623/7/0", "text": "Великобритания може да преразгледа решението за напускане на ЕС в рамките на пет години. Това заяви бившият британски премиер Тони Блеър пред 15-ата годишна конференция на форума \"Ялтенско-европейска стратегия\" (Yalta European Strategy - YES) в Киев.   \"Не искам да дискутирам огромните предизвикателства, които стоят пред Европа. Имаме предизвикателството на миграцията, с което не успяваме съвсем да се справим. Също структурните и политическите проблеми на еврозоната. Но ще направя една прогноза, а след години ще видим дали греша: Европа ще се справи, Европа ще процъфтява, а Великобритания ще отмени решението си за Брекзит.\" - прогнозира Блеър, цитиран от сайта на YES. Експремиерът на Великобритания напомня, че след Втората световна война Европа се обединява, за да запази мира, но членството в ЕС дава на страните и значителни други предимства.   \"Главната цел на съществуването на обединена Европа сега е да бъдем силни. В средата на този век ще има три гиганта - Америка, Китай и вероятно Индия. Те ще бъдат толкова големи, че страните със средни мащаби като Германия или Франция ще трябва да бъдат обединени, за да не бъдат зависими. Сега целта е не само мир, но и сила.\" - коментира британският държавник. Той посочва, че ЕС се нуждае от реформиране, но това не е причина за напускане на общността. \"Разбира се, че ще има и предизвикателства, но нямам никакви съмнения, че Европа ще е по-добра, ако Великобритания остане в общността, а Великобритания ще бъде по-добра, когато при повторното гласуване решим да се върнем в Европа.\" - обобщава Блеър.    ", "date": "2018.09.16", "title": "Тони Блеър от Киев: Европа ще процъфтява, а Великобритания ще се върне в ЕС"}
{"url": "http://epicenter.bg/article/Kmetat-na-London-iska-nov-referendum-za-Brekzit/163624/7/0", "text": "Кметът на Лондон Садик Хан призова за повторен референдум по членството на Великобритания в ЕС, предаде Би Би Си, цитирана от Нюз.бг. Той отправи критики срещу правителството на Тереза Мей, което според него се проваля при преговорите за Брекзит. Припомняме, Хан е член на опозиционната Лейбъристка партия. \"Изправени сме пред истински риск - лоша сделка или липса на сделка. И двата варианта биха причинили големи щети на Лондон и Обединеното кралство.\" - написа в Хан в профила си в Туитър.   В своя статия, публикувана във в. \"The Observer\" кметът на Лондон също говори за рисковете пред страната. \"Не вярвам, че Мей има пълномощия за това да излага така грубо на риск икономиката и източниците на доходи за хората.\" - посочи кметът на британската столица. По-рано премиерът Тереза Мей изключи възможността за провеждане на повторно допитване за Брекзит. Според нея, това би било злоупотреба с демокрацията.    ", "date": "2018.09.16", "title": "Кметът на Лондон иска нов референдум за Брекзит"}
{"url": "http://epicenter.bg/article/Stoltenberg--Iskame-dialog-s-Rusiya--no-nyama-da-otstapvame/163644/7/0", "text": "НАТО няма никакво намерение да отстъпва пред Русия, а напротив ще запази силното си, но справедливо отношение спрямо Москва, по въпроса за членството на бившите съветски републики. Това каза генералният секретар на Северноатлантическия пакт Йенс Столтенберг по време на речта си във Фондация \"Херитидж\" във Вашингтон.   \"За нас не е противоречие да бъдем мощни в отношенията си спрямо Русия, но в същото време да искаме и диалог\", подчерта Столтенберг и поясни: Не искаме конфронтация, но вина за лошите отношения между НАТО и Русия носи Москва и нейната готовност да използва сила спрямо съседите си. \"Виждаме една Русия, която възстановява старата си мощ, която инвестира в различни разузнавателни служби...Точно този подход накара страните-членки на НАТО, за първи път след края на Студената война, да увеличат разходите си за отбрана\", заяви още генералният секретар на Северноатлантическия пакт Йенс Столтенберг. \"Гласът на Амерака\" припомня, че напрежението между Русия и Западните държави започна да се увеличава след руската намеса в Грузия преди десет години и достигна пика си през 2014 година, когато Русия анексира украинският полуостров Крим. /БГНЕС    ", "date": "2018.09.16", "title": "Столтенберг: Искаме диалог с Русия, но няма да отстъпваме"}
{"url": "http://epicenter.bg/article/Aleksandar-Vuchich-pristigna-v-Kitay--podpisva-paket-ot-dogovori-sas-Si-Tszinpin/163645/7/0", "text": "Сръбският президент Александър Вучич пристигна днес на посещение в Китай, където ще има срещи с президента Си Цзинпин и премиера Ли Къцян, предаде Танюг. Китайският президент ще присъства на подписването на споразумения със Сърбия, което според домакините той никога не прави, предаде БТА, цитирана от Новини.бг. В сръбската делегация, водена от Вучич, са министърът на строителството, транспорта и инфраструктурата Зорана Михайлович, министърът на финансите Синиша Мали, министърът на минната промишленост и енергетиката Александър Антич и управителят на централната банка Йоргованка Табакович. По време на посещението си, което ще продължи до 19 септември, Вучич ще участва в Световния икономически форум, известен като \"летен Давос\". Утре сръбският президент ще се срещне с представители на големи китайски компании и банки. Китай е един от големите инвеститори в Сърбия, главно в инфраструктурни проекти. Малко преди посещението на Вучич китайска компания бе избрана за стратегически партньор на най-големия минно-металургичен комбинат в Сърбия РТБ Бор. Очаква се президентите на двете страни да парафират специален пакет от най-малко 10 икономически договора, с които Сърбия освен решението за Бор ще си осигури капитални инвестиции в областта на инфраструктурата, транспорта, селското стопанство, индустрията и информационните технологии на стойност над 1,5 милиарда долара.    ", "date": "2018.09.16", "title": "Александър Вучич пристигна в Китай, подписва пакет от договори със Си Цзинпин"}
{"url": "http://epicenter.bg/article/Shvetsiya-obyavi-okonchatelnite-rezultati-ot-parlamentarnite-izbori/163650/7/0", "text": "Окончателните резултати от парламентарните избори в Швеция показват победа на лявоцентристките сили с незначителна преднина, предадоха Асошиейтед прес и ТАСС. На изборите на 9 септември управляващата Шведската социалдемократическа работническа партия (ШСДРП) отбеляза рекордно ниския резултат 28,3 на сто. Дясноцентристката Умерена коалиционна партия (УКП) печели 19,8 на сто, а крайнодесните Шведски демократи подобриха представянето си от предишните избори, получавайки 17,5 на сто. \"Червено-зеленият\" управляващ блок, състоящ се от ШСДРП, Лявата партия (ЛП) и Партията на зелените (ПЗ) получава общо 40,7 на сто от гласовете и ще разполага със 144 депутати в Риксдага. Дясноцентристкият блок на УКП, партия Либералите, Християндемократическата партия (ХДП) и Партията на центъра (ПЦ) получава 40,7 на сто от гласовете и 143 депутати. Крайнодесните Шведски демократи ще имат 63 места в парламента. Разпределението на силите по партии е следното: ШСДРП получава 28,3 на сто, УКП-19,8 на сто. Шведските демократи са на трето място със 17,5 на сто. ПЦ получава 8,6 на сто, Лявата партия - 8 на сто, ХДП - 6,3 на сто, Либералите - 5,5 на сто, а ПЗ - 4,4 на сто. Избирателната активност достигна рекордните 87,2 на сто и е най-високата от 1985 г., отбелязва ТАСС. Окончателните резултати на изборите потвърждават предварителните резултати - нито един от блоковете не получава мнозинство в парламента. На 24 септември предстои да бъде избран председател на Риксдага. До две седмици по-късно трябва да се състои гласуване за сформиране на правителство. Ако предложението не получи подкрепата на мнозинството депутати, председателят на парламента може да предложи нов кандидат за премиер. В случай, че четири поредни кандидатури не бъдат одобрени, трябва да бъдат насрочени нови избори.      ", "date": "2018.09.16", "title": "Швеция обяви окончателните резултати от парламентарните избори"}
{"url": "http://epicenter.bg/article/Fondatsiya--Bratya-Mormarevi--razdade-godishnite-si-nagradi-za-12-ti-pat/163657/6/0", "text": "И тази година Фондация „Братя Мормареви“ не наруши традицията си да дава награди на най-добрите пера сред българските ученици при откриването на новата учебна година. За 2018-та лауреат на първа награда в категория  ЕСЕ  стана 13 годишната Джена Пискулийска от София за критичния си текст  \"Какво се е променило през последните години във взаимоотношенията ми с моите родители\".  Тя пък номинира преподавателката си  Аглика Дамаскова , която също получи приз. Втора награда за ЕСЕ спечели   Деница Русева  от Варна  за \"Най-великият дар\".   В категорията  РАЗКАЗ  п ърва награда  грабна  Аделина Христова  от София  за  разказа си  \"Червена\".  По нейна препоръка Фондацията награди преподавателката й  Лилия Гюлеметова. Втора награда  в категорията  РАЗКАЗ  взе Теодора Георгиева  от Силистра  за \"Спомен за липа\". Наградите бяха връчени от председателя на фондацията – социолога Кънчо Стойчев. Той изтъкна, че хиляди ученици вече са участвали в конкурса, и над 70 награди са били раздадени за изминалите години. Журито в състав Бойко Василев, Захари Карабашлиев, Иво Сиромахов, Димитър Томов и Бойко Ламбовски отбеляза нарастващия интерес на младите българи към моралните аспекти на съвремието и задълбочения психологизъм, но се и възмути от зейващата пропаст между знаещите и незнаещите, между грамотните и неграмотните в България.    ", "date": "2018.09.16", "title": "Фондация „Братя Мормареви“ раздаде годишните си награди за 12-ти път"}
{"url": "http://epicenter.bg/article/Toma-Bikov--Mozhe-bi-tryabva-na-sledvashtiya-koalitsionen-savet-da-pokanim-i-prezidenta/163651/2/0", "text": "Депутатът от ГЕРБ Тома Биков очаква промените в кабинета на Бойко Борисов да бъдат гласувани през тази седмица. В предаването „Неделя 150“ по БНР той коментира липсващия президентски указ за освобождаването на главния секретар на МВР Младен Маринов.   „За мен беше малко странна тази реакция на президента Румен Радев, която чух вчера от него, защото при положение, че има воля и изявление на главния секретар на МВР, това е личен акт, ако щете. Може би трябва на следващия коалиционен съвет да поканим и президента, за да бъде дълбоко информиран за всичко, което се случва. Ако това иска, нека да го каже“, каза Тома Биков.    ", "date": "2018.09.16", "title": "Тома Биков: Може би трябва на следващия коалиционен съвет да поканим и президента"}
{"url": "http://epicenter.bg/article/Dzhambazki--VMRO-shte-zashtitava-dokray-vodeshtata-rolya-na-natsionalnata-identichnost-na-stranite-chlenki-v-ES/163654/2/0", "text": "Припомняме, че именно Джамбазки, като представител на ВМРО в Европейския парламент още в понеделник реагира остро и застана в защита на Виктор Орбан и Унгария, съобщават от пресцентъра на ВМРО.   Веднага след скандалното решение на ЕП отново той, от трибуната в Страсбург, определи ЕС като наследник на  СССР заради отнетия глас на Унгария в Общността. Представителят в Европейския парламент и зам.-председател на ВМРО -  Българско национално движение Ангел Джамбазки обиколи Разлог, Петрич, Сандански и региона. Той заедно с депутата от „Обединени патриоти“ от квотата на ВМРО и зам.-председател на партията Атанас Стоянов,  направиха среща с граждани, както и с местните организации. На сбирките те коментираха и проблемите в общината, необходимите мерки за подобряване на живота на гражданите, както и актуалните теми около борбата срещу двойните стандарти в ЕС. Джамбазки посети региона по случай честванията на Кръстовденското въстание. Заедно с привърженици на ВМРО и активисти двамата заместник-председатели на партията почетоха паметта на  героите от епичното историческо събитие. Те се преклониха пред геройския подвиг на Радон Тодев и четата му. В чест на воеводата група ентусиасти и членове на ВМРО - Банско и района направиха поход до лобното му място. Джамбазки за пореден път подчерта, че България, в лицето на Народното събрание и Министерски съвет, трябва да вземе пример от работата на евродепутатите от ГЕРБ и ВМРО, в и да застанат на твърдата позиция в подкрепа на Унгария и Виктор Орбан. В отговор на запитване на граждани, зам.-председателят на ВМРО – БНД беше категоричен, че ЕС има бъдеще само, ако зачита националната идентичност на страните-членки на Общността и се противопостави категорично и еднозначно срещу двойните стандарти в храните и заплащането. С това той отново отвори друга тема, по която работи – кампанията, именно с депутати от унгарския парламент от близката като възгледи до ВМРО партия Йоббик  - „Равно заплащане за равен труд“.    ", "date": "2018.09.16", "title": "Джамбазки: ВМРО ще защитава докрай водещата роля на националната идентичност на страните-членки в ЕС"}
{"url": "http://epicenter.bg/article/Nad-1500-varnentsi-se-vklyuchiha-v-kampaniyata--quot-Da-izchistim-Balgariya-zaedno-quot-/163655/2/0", "text": "Над 1500 варненци се включиха в кампанията \"Да изчистим България заедно\". 183 места във Варна бяха почистени по време в кампанията „Да изчистим България заедно“. Приоритет за почистване бяха паркове, междублокови пространства, детски и спортни площадки и други обществени територии. По инициатива на неправителствени организации бяха почистени още част от морското дъно и крайбрежни зони. Над 1500 доброволци се включиха в инициативата, като в първия ден бяха извозени около 500 тона отпадъци. Кампанията по почистването на терени ще продължи и днес, съобщиха от сектор „Екологичен контрол“ към Община Варна. И през тази година отпадъкът се събира разделно в чували в различни цветове – за стъкло, пластмаса, метал и смесен.  ", "date": "2018.09.16", "title": "Над 1500 варненци се включиха в кампанията \"Да изчистим България заедно\""}
{"url": "http://epicenter.bg/article/Provede-se--Esenna-akademiya-za-liberalni-politiki-2018--v-grad-Dryanovo--organizirano-ot-Mladezhko-DPS/163656/2/0", "text": "В периода 13-16 септември в град Дряново се проведе \"Есенна академия за либерални политики 2018\", организирана от Младежко ДПС. На академията взеха участие 50 младежи от цялата страна, които в продължение на четири дни имаха възможност да се обучават, като обучението съчетаваше лекционен и интерактивен формат на работа и тематични дебати. Участниците в академията имаха възможност да разговарят с председателя на ДПС Мустафа Карадайъ и да задават въпроси свързани с актуалната политическа ситуация в страната, историята на партията, политиката и властта, и миграцията в Европа. Младите депесари разговаряха с председателя на Младежко ДПС и евродепутат Илхан Кючюк за бъдещето на Европа и предизвикателствата пред ЕС. Участниците имаха възможността да дискутират със зам.-председателя на ДПС Ахмед Ахмедов теми, като структурирането на партията, състоянието на структурите и предстоящите избори. Също така лекциите си представиха Искра Михайлова-евродепутат и председател на Комисията по регионално развитие в ЕП на тема политики за регионално развитие и членът на ЦОБ и бивш народен представител Четин Казак на тема парламентарна комуникация.   Младите участници на академията се включиха в националната инициатива „Да Изчистим България Заедно“, която се проведе на 15 септември в цялата страна. В четиридневното обучение присъстваха и областният председател на ДПС Габрово Ердоан Узунов, областният председател на ДПС Велико Търново Гюнай Далоглу, ръководството на Младежко ДПС, областният председател на Младежко ДПС Габрово Хюсеин Вейселов, областният председател на Младежко ДПС Велико Търново Мъстън Мъстънов, членове на областния съвет на Младежко ДПС Габрово и Велико Търново.    ", "date": "2018.09.16", "title": "„Есенна академия за либерални политики 2018“ обсъжда актуалната политика"}
{"url": "http://epicenter.bg/article/Temenuzhka-Petkova--V-darzhava--koyato-varvi-napred--nyama-predpostavki-za-protesti/163658/2/0", "text": "В държава, която върви напред, няма предпоставки за протести и хората разбират това. Това заяви министърът на енергетиката Теменужка Петкова в предаването „Беновска пита” по \"Канал 3\". Според нея е било очаквано на протеста днес пред Народното събрание да няма много хора. \"Александър Манолев се оттегли достойно\", смята енергийният министър.   \"Ние в ГЕРБ знам какво е да носиш отговорност. Аз подадох оставка, защото една частна сделка, някои хора се опитаха да я превърнат в политически въпрос. Мисля, че в този момент това беше най-удачното\", припомни Петкова. \"Нямам информация за сделката за ЧЕЗ, повече от тази, която излиза в медиите. Комисията за защита ЗК обяви на базата и анализите, които направи, реши че има концентрация на активи и се произнесе\", коментира още тя.    ", "date": "2018.09.16", "title": "Теменужка Петкова: В държава, която върви напред, няма предпоставки за протести"}
{"url": "http://epicenter.bg/article/Aleksandar-Simov--Oshte-sledvashtata-godina-GERB-mogat-da-badat-svaleni-ot-vlast/163659/2/0", "text": ". Аз ще защитя правото на българските граждани да протестират, дежурните по любов медии към Борисов, говорят за опит за преврат.   Това каза депутатът от БСП Александър Симов в ефира на предаването „Беновска пита” по \"Канал 3\". Той припомни новини от вчера, в които се говори, че МВР са засекли информация, че се готви преврат и заклейми тези новини като фалшиви и попита, защо вътрешното ведомство е пропуснало Ветко и Маринела Арабаджиеви.    с цялото ми уважение към тях.   смята Симов. Г-н Данаил Кирилов е господар на скуката в парламента. Корнелия Нинова е господар на кошмарите на ГЕРБ, заяви червеният депутат.    ГЕРБ и Борисов не са важни, важно е какво ще се промени, добави той.   Когато премиерът се казва Бойко Борисов и когато управлява ГЕРБ - БСП няма как да участва в управлението.  категоричен бе социалистът. „Коалиция между ГЕРБ и БСП е невъзможна. ГЕРБ са влезли в серия от скандали. Най-скандалният месец беше август. Още следващата година ГЕРБ могат да бъдат свалени от власт и то не е от преврати, а от гражданите\", коментира Симов. \" , заключи той.    ", "date": "2018.09.16", "title": "Александър Симов: Корнелия Нинова е господар на кошмарите на ГЕРБ"}
{"url": "http://epicenter.bg/article/Osadiha-Balgariya-za-desetki-milioni-evro-zaradi--Belene-/163660/2/0", "text": "Националната електрическа компания ще трябва да плати на „Уорли Парсънс нюклиър сървисис” още 32 млн. евро и лихви заради прекратяването на проекта за АЕЦ „Белене” от октомври 2013 г., съобщава „Капитал”, цитиран от БТВ. Изданието се позовава на окончателното решение на арбитражния трибунал.   От Министерството на енергетиката потвърдиха информацията за БТВ. Изданието припомня, че след решение на НС за спиране на строежа на Втора атомна, през януари 2013 г. (по време на кабинета „Борисов 1”) е имало споразумение между НЕК и консултанта за намаляване на месечното възнаграждение, но по него не е имало плащания. Не е имало и опит за преговори с цел окончателно прекратяване на договора до решението на НЕК от октомври същата година да преустанови едностранно отношенията с „Уорли Парсънс”.   Последвалият арбитраж е отхвърлил всички защитни тези на НЕК – макар държавната фирма да е дала 2,4 млн. евро за адвокати, двойно повече от другата страна в спора. Седмичникът отбелязва, че поведението на Националната електрическа компания е довело до пъти по-голям разход, отколкото е предвиждало неспазеното споразумение. „Капитал” пресмята, че до момента „Белене” е струвал на България над 2 млрд. евро, а довършването ще излезе поне 10. След решението за размразяване на проекта ще се наемат нови архитект-инженер, консултанти и други компании, които при ново фиаско може да заведат дела. Рестартът трябва да стане с оборудването, което друг арбитраж присъди България да купи от Русия за над половин милиард евро.    ", "date": "2018.09.16", "title": "Осъдиха България за десетки милиони евро заради спирането на АЕЦ „Белене”"}
{"url": "http://epicenter.bg/article/Velislava-Krasteva--Nishto-ne-bi-promenilo-smyanata-na-edin-ministar--tryabva-ni-programa/163661/2/0", "text": "В една демократична държава гражданската позиция е изразяване на безусловно право. Друг е въпросът какви са исканията на въпросния протест и защо и как са стимулирани хората да участват в него. За мен смущаващото е, че във вчерашния ден една категория от медии си позволиха да нагнетяват положението. Това каза Велислава Кръстева от ДПС в ефира на предаването „Беновска пита” по \"Канал 3\".   \"В този си мандат премиерът показва хиперчувствителност към протести и то до склонност промяна на взетите решения. Тази колебливост, липса на програма и сгрешена формула, създава усещане за нестабилност в цялото общество и те пораждат предпоставки за протести”,  посочи Кръстева. Да се преформатира управлението, призова тя. Не може да има власт заради самата власт, за да бъде Валери Симеонов вицепремиер, смята депутатката. \"Нищо не би променило смяната на един министър, трябва ни програма и идея кой би могъл да изпълни тази програма\", каза още Велислава Кръстева. \"Допирните точка трябва да бъдат на базата на фундаментални ценности и диалог.  На България и е нужен спешен дебат за това накъде отива. Има две безусловни неща – демокрацията като процедура и ценности, второто е евро-атлантическата ориентация. 10 години – 7 правителства две-трети от тях Борисов е премиер – очевидно е сгрешена формулата, коментира Кръстева. Сигурна съм, че Ахмед Доган има интересен проект и интересна идея за ТЕЦ „Варна”, заяви тя.        ", "date": "2018.09.16", "title": "Велислава Кръстева: Нищо не би променило смяната на един министър"}
{"url": "http://epicenter.bg/article/Ekaterina-Boncheva--Vlast-i-pari-DS-e-razdavala-na-polititsi-ot-vsichki-tsvetove/163662/2/0", "text": "Не „тънка червена линия”, а линия във всички цветове на дъгата свързва Държавна сигурност с властта и бизнеса през последните 30 години. Това подчерта в студиото на предаването „120 минути” по БТВ членът на Комисията по досиетата Екатерина Бончева.   Тя беше категорична, че може да се търси връзка между възхода на определени олигарси у нас и спецслужбите. „Лично аз съм виждала торба с пари в началото на 1990 г. като журналист – предназначени за бизнес в буквалния смисъл на думата”, сподели Бончева. По думите й „куфарчетата” са и метафора: „Връзките, политическите и икономическите връзки, които са запазени, тази мрежа от зависимости съществува и днес”. Тя припомни, че скоро при проверка на КТБ е излязло името на последния началник на Шесто управление на ДС Димитър Иванов, който е имал кредит с преференциална лихва. „За мен картината от 90-те до днес е ясна, въпросът е, че до този момент не е имало политическа воля да се прекъсне тази нишка”, подчерта Бончева. По думите й ДС е търсело всякакви хора: „като се почне от Вътко шофьора (който днес е по-известен като Ветко Арабаджиев, виден хотелиер, търсен за данъчни престъпления в особено големи размери, след като преди това най-големият му обект приемаше делегации за европредседателството – б.р.) и се стигне до Юлия Кръстева, един интелектуалец със световно име”. Кръстева и някои интелектуални кръгове около нея защитават тезата, че тя е била „натопена” за агент на ДС и никога не е работила за службите. Бончева обаче е категорична: „От документите, които имаме, и от реакциите, които се събраха от хора, свързани със службите, няма никакво съмнение, че е работила съвсем съзнателно за службите”. Тя припомни и пространния анализ на Димитър Кенаров по темата, поместен в \"Ню Йоркър\". „Хора, които са били вербувани в лагери и затвори под заплаха за живота или за живота на семействата им – за тях има извинение. От там нататък всичко останало е вече нагоре по стълбата – социална и професионална”, подчерта Бончева.    ", "date": "2018.09.16", "title": "Екатерина Бончева: Власт и пари ДС е раздавала на политици от всички цветове"}
