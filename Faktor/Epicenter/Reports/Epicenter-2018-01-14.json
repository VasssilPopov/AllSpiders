{"url": "http://epicenter.bg/article/Elena-Yoncheva--Istanbulskata-konventsiya-nyama-da-promeni-problema-s-nasilieto-nad-zhenite-/145085/2/0", "text": "    „В България всяка четвърта жена е била обект на психическо или физическо насилие, България и има проблем. Домашното насилие, упражнено от близък роднина не се криминализира, психическият тормоз също, преследването също”, каза тя.   За оградата по границата с Турция Йончева посочи, че проблемът не е, че е паднала ограда. „Трябва да се види оградата направена ли е според проектите, които областните управители на Ямбол, Хасково и Бургас са одобрили. В района на Малко Търново има отводнителен канал. Там пише, че те трябва да се направят от стоманобетон, а той не е”, каза тя.   Внесохме сигнал в прокуратурата, за да се види защо оградата не е направена по проект на МВР, добави Йончева и уточни, че тя тепърва ще пада.", "date": "2018.01.14", "title": "Елена Йончева: Истанбулската конвенция няма да промени проблема с насилието над жените "}
{"url": "http://epicenter.bg/article/-Yovchev--Pravilna-e-politikata-ni-spramo-Turtsiya--no-tryabva-da-sledim-vnimatelno-kakvo-stava-tam-/145040/2/0", "text": "България да следи внимателно процесите в Турция и Близкия изток, но и да не забравя, че има руска заплаха за страната ни. Това предупреждение отправи бившият шеф на ДАНС и бивш вътрешен министър Цветлин Йовчев в \"Офанзива с Любо Огнянов\".   \"Рисковете от Западните Балкани сякаш изглеждат по-малко, трябва да се концентрираме към случващото се в Турция и Близкия изток\", посочи той, след което поясни къде вижда евентуални заплахи за сигурността ни.   \"Рисковете от Турция: агресивна, хазартна, непоследователна политика на Ердоган, който оформя едно авторитарно управление в Турция. И се забелязва склонност вътрешните проблеми да се решават чрез външно-политически ходове. А това вече крие опасности\", посочи Цветлин Йовчев.   Правилна е политиката на българското правителство - да израждаме добри отношения. Но това не значи, че не трябва да следим какво става в Турция. Там вече се отвори пропаст между управляващи и опозиция, а при толкова репресирани единственият начин на правителството да се закрепи е да засили репресиите\", подчерта Йовчев.   \"Хазартна, непостоянна политика, като Ердоган е склонен да притиска до лимита противника си, както беше с Русия - бяха на крачка от война\", припомни бившият вътрешен министър. В тази сложна обстановка България не може да играе сама на световната сцена, но за жалост партньорът й - ЕС, няма достатъчно външно-политическа тежест, каза Йовчев.   \"ЕС продължава да е политическо джудже, няма приоритети във външно-политически аспект\", категоричен е той. За ролята на България на Балканите Цветлин Йовчев препоръча да не се \"формират прекалени очаквания\".   \"България може да подпомогне, да облекчи, да повлияе положително на процеси, но в никакъв случая не може да е фактор да реши проблемите и процесите, които ще се разиграят на Балканите\", посочи той.   Русия има силно присъствие и интереси в региона, но вече не може да влияе толкова силно във вътрешните работи на България, убеден е Цветлин Йовчев.   \"Русия няма вече такива възможности да влияе върху политическия живот в България. Което не значи, че трябва да подценяваме руската заплаха. Това е факт, това е реалност - руската заплаха\", подчерта той Чудя се защо подвиха опашки хората, които сложиха този термин на масата. България като държава на това място може да гарантира сигурността си само в рамките на колективна сигурност. Иначе не можем да играем с мечката без да имаме зъби\", подчерта Цветлин Йовчев.", "date": "2018.01.14", "title": " Йовчев: Правилна е политиката ни спрямо Турция, но трябва да следим внимателно какво става там "}
{"url": "http://epicenter.bg/article/200-000-leva-struva-klipat-za-balgarskoto-predsedatelstvo-na-ES/145051/2/48", "text": "200 000 лева струва клипът за българското председателство на Европейския съюз. Това съобщи във „Фейсбук“ музикантът Венци Мицов.   Според него, с тези пари е можело да започне дигитализацията на старите български филми.     „Между другото клипа за европредседателството ни струва 200 000 лева. Заплатата на един провинциален музикант - оркестрант е под 600. Един малък оркестър (около 30 души) може да живее една година с парите за тоя клип. Един провинциален театър - също. А може би и два... С тези пари може да се започне дигитализацията на старите български филми. Или да се финансира строеж на ново читалище. Или да се снимат 30 прилични музикални клипа на млади български групи. Или да се направят две резиденции за преводна литература. Или да се купят нови инструменти в поне десетина провинциални културни домове. Или да се дигитализират старите редки книги в библиотеките ни. А бе, много неща могат да се направят, но за едно ме е яд - при толкова високобюджетен клип не можахте ли да сложите на масата на младите някоя мръвка, а турихте тия връзки кромид лук?“", "date": "2018.01.14", "title": "200 000 лева струва клипът за българското председателство на ЕС"}
{"url": "http://epicenter.bg/article/Shindzo-Abe-v-Balgariya--Neobhodim-e-maksimalen-natisk-spryamo-Severna-Koreya/145052/2/48", "text": "Министър-председателят на Япония Шиндзо Абе заяви по време на посещението си в България пред местни медии, че е необходимо максимално да се засили натискът спрямо Северна Корея, за да може Пхенян сам да предложи преговори, предава  „Северна Корея трябва да демонстрира поведение в унисон с поетите задължения по унищожаването на своя ядрен и ракетен арсенал така, че да гарантира неговото пълно и окончателно ликвидиране с възможен външен контрол над процеса“, отбеляза Абе. „За да се принуди Северна Корея да измени своята политика е необходимо международната общност да постигне пълно съгласие и да наложи максимален натиск спрямо Северна Корея. Пхенян трябва сам да предложи воденето на диалог“, допълни той.   Говорейки за провокационната риторика, използвана от режима в Пхенян, Абе отбеляза, че „това е типичен за страната способ за водене на преговори и опасяването за сценарий - ракетна атака означава да бъде причастни към тона на Пхенян“.   „Няма да се поддадем на заплахите на Северна Корея, но ни е необходимо внимателно да анализираме ситуацията, за да реагираме спокойно и хладнокръвно. В тясно сътрудничество с Европа и България, със силен натиск от цялата международна общност ще направя всичко възможно за разрешаването на проблема с ядрените и ракетните опити на Пхенян“, подчерта японският министър-председател. На 14 януари Абе ще се срещне с българския си колега Бойко Борисов. Сред темите на преговорите са разширяването на търговско-икономическото партньорство между България и Япония с акцент върху увеличаването на българския износ, привличането на японски инвестиции и технологии. България ще запознае японските специалисти с приоритетите на своето председателство в Съвета на ЕС и ще съобщи готовността си активно да работи над разширяването на стратегическото партньорство ЕС-Япония. Шиндзо Абе е съпроводен от бизнес-делегация, съставена от представители на повече от 30 японски компании. България е четвъртата страна, която Абе ще посети по време на европейската си обиколка. Той също така бе в Естония, Латвия и Литва, а след България ще посети Сърбия и Румъния. Всички страни, които японският министър-председател посещава са важни от гледна точка на Токио и неговия стратегически подход към ситуацията на Корейския полуостров. С изключение на Естония всички страни имат дипломатически отношения със Северна Корея, а в София и Букурещ има нейни посолства.", "date": "2018.01.14", "title": "Шиндзо Абе в България: Необходим е максимален натиск спрямо Северна Корея"}
{"url": "http://epicenter.bg/article/Dragomir-Stoynev--Istanbulskata-konventsiya-nyama-zadalzhitelen-harakter-i-izlishno-se-politizira/145056/2/48", "text": "„Истанбулската конвенция няма задължителен характер и излишно се политизира. Ние, от БСП, винаги сме защитавали жените и сме пазили семейните ценности. Много по-важно е да има ефективност в действията, отколкото политическа декларативност.” Това заяви пред БНР зам.-председателят на ПГ на „БСП за България” Драгомир Стойнев.    Той каза, че левицата има готовност за промяна на законодателството с конкретни мерки срещу насилието над жени. Даде и пример с решенията на НС на БСП от събота: „домашното насилие” да бъде инкриминирано; да се инкриминира „преследването“ като поведение със заплашителен характер срещу конкретно лице; да се криминализират „насилствените бракове” и „принудителното съжителство на съпружески начала”; да се засили наказателната отговорност за нарушаване на заповед за защита от домашно насилие, като се предвидят по - високи санкции, особено за извършителите, които имат по няколко заповеди и/или нарушения на заповеди и да се изградят Кризисни центрове във всеки областен град, като това стане държавна делегирана дейност.   По думите му това са конкретни мерки срещу насилието над жени и те ще са в по-голяма полза за обществото.  „ГЕРБ са готовят да приемат Конвенцията, което показва, че са готови веднага да се съгласят на всичко, което идва от ЕС, вместо да го подложат на дебат. Това е разликата между нас и тях. Ние търсим дебат, да разберем- как българското общество ще усети позитивите и ще добие самочувствие, че е в ЕС”, обясни Стойнев.   На въпрос, дали с решението си Националният съвет на БСП не е саботирал лидера на ПЕС Сергей Станишев, Драгомир Стойнев отрече подобна теза и припомни, че преди няколко месеца, на Конгрес на БСП, е издигната кандидатурата му за трети мандат на ПЕС. „Твърдо стоим зад г-н Станишев, отново да бъде лидер на ПЕС.”, категоричен бе Стойнев.   По темата, свързана с екологичните протести в защита на парк „Пирин” и строежа на втори лифт, Драгомир Стойнев каза, че БСП подкрепя развитието на зимния туризъм, но е против корпоративните интереси и нарушаването на законодателството. Той припомни, че именно по времето, когато той беше министър на икономиката, енергетиката и туризма, бе взето решение за строеж на втори лифт. „Дори в малките ски курорти в Западна Европа има по над 15 лифта. Не е нормално България да не се превърне в туристически център на Балканите, при положение, че нямаме конкуренция. Не пречи туристите от Турция и Гърция да идват тук и да карат ски. Както и страната ни да се превърне в международен ски-център на Балканите. За туризма сме, но да се спазват законите. Не приемаме, когато ГЕРБ управляват, г-н Цветанов и г-жа Цачева да ходят на протести и да казват – ние искаме втори лифт. Това е малко шизофренично. Ние предлагаме за развитието на туризма конкретни стъпки.”, поясни Стойнев.   По отношение на предстоящото искане на вот на недоверие, зам.-председателят на ПГ на „БСП за България” Драгомир Стойнев беше категоричен, че оставането на ГЕРБ във властта е пагубно за българското общество. „Това е продължаващ разпад, изтощение на цели социални системи- здравеопазване и образование, загуба на ценно време за висок и стабилен икономически растеж и това ще доведе до изчерпване на обществен ресурс заради всеобхватната корупция. Ние казваме, че има управленска алтернатива. ГЕРБ и коалицията им, трябва да си тръгват. Те пречат на нормалното развитие на държавата”, обясни той.   Стойнев добави, че вероятно виждането на ДПС е по-различно, макар да остава критично за управляващите. На въпрос, дали БСП не къса връзки преди бъдещо управление, народният представител отсече, че това - кой и как ще управлява, го решава българският народ. „За първи път българският парламент ще дебатира сваляне на правителство, заради корупция. Това е дори закъснял процес, защото  обществото е наясно, че корупцията е скритият двигател, който пречи нещата да се случват”, добави той.", "date": "2018.01.14", "title": "Драгомир Стойнев: ГЕРБ са готови да приемат Истанбулската конвенция, защото идва от ЕС"}
{"url": "http://epicenter.bg/article/Saprugata-na-Shindzo-Abe-poiska-sreshta-s-detskiya-hor-na-BNR/145057/2/48", "text": "Съпругата на премиера на Япония Шиндзо Абе Акие е поискала среща с детския хор на Българското национално радио, съобщи Нова телевизия.   Според информацията тя трябва да се проведе докато премиерът Абе е на среща в Министерския съвет.   Както е известно Абе е на посещение в България за да се запознае с приоритетите на председателството ни и да се обсъди как да работим заедно за партньорството между Европейския съюз и Япония.   По-късно днес Шиндзо Абе ще се срещне с премиера Бойко Борисов, като сред темите, които се очаква да бъдат обсъдени са търговско-икономическото партньорство между страните ни, увеличаването на българския износ към Япония и възможностите за привличането на японски инвестиции.   Абе пристига у нас с бизнес делегация от над 30 японски компании.", "date": "2018.01.14", "title": "Съпругата на Шиндзо Абе поиска среща с детския хор на БНР"}
{"url": "http://epicenter.bg/article/Danail-Kirilov--BSP-e-protiv-borbata-s-koruptsiyata/145059/2/48", "text": "„Рано е да се коментира кой ще оглави новосъздадения антикорупционен орган, публичните процедури по избора на председател и членове предстоят. Това каза пред БНР депутатът от ГЕРБ и председател на правната комисия в парламента Данаил Кирилов. Не политическото, а професионалното присъствие на кандидатите ще бъде тяхно преимущество. Опитът в тази работа също би трябвало да го ценим като преимущество, заяви той.   В коментар по гласуването на антикорупционния закон след ветото на президента Кирилов посочи: \"Единствено БСП не гласуваха за този закон, което ясно сочи кой е против борбата с корупцията, кой има интерес да се саботира, кой не иска да се върне топката назад във времето и да се установи истината за прехода, кой има интерес да държи в политически чадър и историята ни, и бъдещето ни. Само БСП гласува срещу.\"   Запитан какво би било определено като успех на новия антикорупционен орган Данаил Кирилов изтъкна: За мен най-важно е да се възстанови доверието в закона, в справедливостта, в държавната власт. Ако се направят сериозни стъпки в работата на този орган, ще има полза и за България и по отношение мониторинговия процес с европейските ни партньори. Данаил Кирилов определи началото на Българското председателство на Съвета на ЕС като успешно, а по думите му протестите, съпътствали началото на европредседателството на страната ни, са мероприятия, целящи преднамерено да създадат усещане за нестабилност и проблеми в държавата.   \"В държавата ни все още продължават сили, които искат дори с такива средства да създадат несигурност и нестабилност. В този сценарий целта е политическият ни живот да влезе в обяснителен режим\".   По повод отпуснатите на МВР 100 млн. лв, Кирилов каза, че в бюджета са създадени буфери за реакция в извънредни ситуации. Кирилов декларира, че ГЕРБ ще подкрепи Истанбулската конвенция в парламента. \"Това, което притеснява голяма част от опонентите на тази конвенция поради неправилен прочит на понятията, вече е факт в българското законодателство\", каза Кирилов.", "date": "2018.01.14", "title": "Данаил Кирилов: В държавата има сили, които искат да създадат несигурност и нестабилност"}
{"url": "http://epicenter.bg/article/Stanishev--Reshenieto-na-BSP-za-Istanbulskata-konventsiya-e-politicheska-greshka-i-mnogo-losh-znak/145060/2/48", "text": "Лидерът на европейските социалисти Сергей Станишев не одобрява решението на Националния съвет на БСП да не подкрепи ратификацията на Истанбулската конвенция.   В интервю за Българското национално радио той припомни, че голяма част от европейските държави вече са ратифицирали Конвенцията: „Аз съжалявам за това гласуване на Националния съвет, смятам това за политическа грешка и за знак. Вчера на излизане от Националния съвет видях една жена, която имаше сълзи в очите и тя каза: \"Аз как ще погледна тези жени, от които миналата година събирахме подписи в подкрепа на конвенцията\". И аз я разбирам“   Сергей Станишев посочи, че дебатът за Истанбулската конвенция в България се е превърнал в дебат за неща, които не съществуват в Конвенцията. „Не смятам, че решението, което беше взето на Националния съвет, е добро. Най-лесно е да се носиш по течението на доминиращо обществено мнение. Две трети от българите смятат, че мястото на жената е до печката и тя трябва да обслужва мъжа, грубо казано, опростявам, разбира се. Но това са реални проучвания. Лошото е, че в България се случва един безумно изкривен дебат. И това плаши хората с някакви неща, хипотези, възможности, които се криели в Конвенцията на Съвета на Европа за превенция и защита на жените от насилие“, каза той.   Евродепутатът и лидер на европейските социалисти коментира и началото на българското европредседалство. „Официалният старт на Българското председателство изглежда симпатично. Председателството е голяма възможност за страната ни да се препозиционира като образ в ЕС, да покаже, че можем да имаме ясни инициативи и позиции по ключови въпроси, които ще се дискутират в тази половин година, коментира Сергей Станишев. Той допълни, че приоритетът Западни Балкани е възможност България да се позиционира като лидер в региона.   Относно планираната в София конференция с фокус Западни Балкани Станишев подчерта: „И амбицията на лявото политическо семейство в Европа е тази среща да не мине проформа с една обща декларация, без достатъчно съдържание, а да даде реален тласък - първо, за преговорите на Македония, Албания да стартират, да има напредък по отношение на Сърбия, на Черна гора, и да има план за икономическа подкрепа на Западните Балкани и за тяхната стабилност. Успех за Председателството би било България да постигне резултат по отношение на цялостния пакет за бежанската политика на ЕС, много сложен въпрос, един от разделителните, смята още Сергей Станишев. И допълни: „Второ, ако България отстои достатъчно ресурси дори в първия вариант, който ще бъде предложен от Комисията за кохезионната политика. Това ще бъде успех“.   Според Сергей Станишев, БСП твърде много е забавила внасянето на вот на недоверие на правителството: „Вотът на недоверие е нормално действие от страна на всяка опозиция. Едно председателство не може да отмени вътрешнополитическия живот. Вотът беше твърде много забавен. Според мен, фокусът на дискусията ще бъде отместен, в това число и във връзка с Истанбулската конвенция, и вотът няма да постигне този ефект, който се цели. БСП показва, че е активна опозиция. Въпросът е да се мине от ниво опозиционност към ниво алтернатива\", отбеляза Сергей Станишев.", "date": "2018.01.14", "title": "Станишев: Решението на БСП за Истанбулската конвенция е политическа грешка и много лош знак"}
{"url": "http://epicenter.bg/article/Otkriha-trup-v-tsentara-na-Plovdiv/145053/3/0", "text": "Мъж на възраст около 60 години е открит мъртъв при паркинг на ресторант на булевард „Цар Борис III Обединител“ в Пловдив, съобщиха от Областната дирекция на МВР.   Сигналът за мъж в безпомощно състояние е подаден след 09.15 часа. Пристигналият на място лекарски екип е констатирал смъртта му.   Изясняват се причините за настъпването на смъртта, както и самоличността на мъжа.", "date": "2018.01.14", "title": "Откриха труп в центъра на Пловдив"}
{"url": "http://epicenter.bg/article/Ekspert--Balgariya-oshte-ne-e-gotova-za-vlizane-v-evrozonata/145050/4/0", "text": "България още не е готова за влизане в еврозоната, заяви в интервю за БНР Фабиан Амтенбринк от Европейския център за проучване на икономическото и финансово сътрудничество, базиран в Холандия. По думите му икономиките на страните, които вече са приели еврото, не са достатъчно синхронизирани. Освен това гръцкият опит трябва да направи страните - членки на валутния съюз много внимателни преди да допуснат ново разширяване \"В конкретния случай с България, бедността остава много голям проблем. Това винаги се подчертава, когато се водят дискусии по въпроса. Другият голям проблем е корупцията. Реално, няма номинални критерии по тези въпроси, но ако говорим за истинско сближаване на икономиките, трябва да отчетем и тези проблеми. Дебатът вече не е само около номиналните критерии, а е много по-широк и има политически измерения. Също така никога не трябва да забравяме и позицията на централната банка, твърди той. Проф. Сотирис Джорганас също има повече въпроси, отколкото отговори. \"Знаете, че аз живея във Великобритания. Истината е, че дори британското правителство не знае какво ще представлява Брекзит. Това създава много голяма несигурност. Тя обаче засяга повече Великобритания, отколкото самата еврозона, заявява той пак пред Националното радио. В самата еврозона също има много проблеми, а и още носи белезите от финансовата криза, категоричен е Джорганас: Еврозоната излиза от паниката и опитите да гаси пожари. Сега ЕК подготвя мерки, с които да се подготви за бъдещето и когато се проявят проблеми, да не действа панически, а да има разписан механизъм. Именно това е ролята на Европейския валутен фонд. Идеята е той не само да има решения за евентуалните проблеми, но и да реагира превантивно, за да не допуска нови кризи. Създаването на Европейски валутен фонд е една от ключовите реформи, с която еврозоната се подготвя за евентуални следващи сътресения. Начинът, по който го описват към момента, без да сме сигурни в крайния резултат, изглежда като структура, която е много по-силна от Международния валутен фонд. Това няма да е просто Европейски валутен фонд, а организация, която ще управлява фондове и ще оказва много по-сериозна помощ от обикновено отпускане на заеми за проблемните страни, заявява Джорганас.", "date": "2018.01.14", "title": "Експерт: България още не е готова за влизане в еврозоната"}
{"url": "http://epicenter.bg/article/Margarita-Popova--Shte-bade-golyam-gryah-da-natisnem-kopcheto-za-Istanbulskata-konventsiya--/145042/11/0", "text": "\"  това заяви в студиото на БНТ вицепрезидентът (2012- 2017) Маргарита Попова.    Тя разби на пух и прах целия процес за безкритично ратифициране на Конвенцията, който се дирижира от двете министърки Цачева и  Захариева, и разкри подводвите камъни в Конвенцията, които се крият от българското общество.   „  И в процеса на изпълнението на тази Конвенция пред какви проблеми ще бъде изправена нашата държава и нашето общество, и има ли ресурси и как възнамеряваме да ги решим тези проблеми”, подчерта Попова.   „  или заради обещания, заради знания или незнания, заради криворазбрани страсти или пък заради лични очаквания - ние да ратифицираме Конвенцията и след това да почнем да се караме какво точно сме ратифицирали”, посочи Попова     „Да видим какво ни казва тази конвенция? Трябва ясно да се каже, че тя защитава жените от насилие, защитава жертвите от домашно насилие, но  , заяви Маргарита Попова.     „Да твърдиш, че тази група от обществото, които имат такива особености на пола като различно социално развитие, че не са защитени от тази Конвенция, това е или неграмотност, или липса на прочит на Конвенцията или страх да излезеш пред българското общество и да кажеш, че тази Конвенция защитава и тази част от нашето общество”, заяви тя.   , каза  Попова.  „Нашето общество не е толкова неграмотно, ние знаем за неолибералния свят, за свободното общество, знаем за джендър-ученията още от 90-те години, когато правихме нашите закони за защита на детето.    В немския превод много коректно в един от текстовете на Конвенцията, чл.4, параграф 3  се прави изрична разлика между биологичен и социален пол.    за защита на половете от дискриминация, защита на жените и децата от насилие, но не се казва какви очаквания има за създаване на нови институции.    наравно с всички други органи, които до момента са провеждали мониторинг по тези въпроси”, разкри Попова.. . Един куп неправителствени организации, които работят по тези теми, очакват да бъдат разпределени големи финансови средства, за да си изпълняват задълженията. Това ще се случи и в България.     Конвенцията ще иска да има гаранции, които да са еднакви за хората, които упражняват различни психополови особености и останалите, убедена е Попова „За да сме сигурни как ще можем да изпълним Конвенцията, искам да видя автентичния превод, искам да видя всички мерки, които нашата власт предвижда в законите, включително и  в Наказателния кодекс, за да мога да преценя дали тези изменения в цялостното ни законодателство ще наложат промяна на нашата конституционна идентичност”, подчерта вицепрезидентът.   С изключителна аргументация Попова разказа до какви изменения в живота ни ще доведе ратификацията на Истанбулската конвенция.   „ преди да видиш целия пакет от нормативни актове, които ще изисква Конвенцията\", заяви Попова.     Нещо повече –  заяви с цялата си юридическа компетентност и държавнически опит Маргарита Попова.   Политическата отговорност за всичко това е   посочи тя.   Попова заяви, че в обществото липса професионалния дебат за Конвенцията и подчерта, че е огромна политическата отговорност на депутатите в парламента, пред които тези въпроси са поставени с особена острота на масата.   заключи вицепрезидентът и призова да се чуе мнението на конституционалисти, учени, юристи, социолози, политолози по темата  ", "date": "2018.01.14", "title": "Маргарита Попова: Ще бъде голям грях да натиснем копчето за Истанбулската конвенция! "}
{"url": "http://epicenter.bg/article/Akad-Georgi-Markov--Ninova-e-mazhko-momiche--Borisov-se-ogana--za-sazhalenie/145061/11/0", "text": "Потърсихме мнеието на историка акад. Георги Марков за обществените разногласия около ратификацията на Истанбулската конвенция  и поведението на българските политици.     Има голям натиск за призваване на еднополовите бракове, който идва и към Източна Европа. Германия ги прие, но ние, бившите соцстрани, имаме друг морал в това отношение.    Традиционно и нравствено ние сме по-уравновесени от либералите в Западна Европа и САЩ. Защото третия пол или „социалния пол”, както е въведен в Истанбулската конвенция, го няма и в народните песни, в нашия традиционен бит и нрави. Там са ергенът и момата и любовта между тях.    И в Царство България, и в Народна Реублика България не са приемани хомосексуалистите наравно с биологично разделените мъж и жена. Иначе винаги е имало хомосексуалисти в обществото ни, но не е приемана тази демонстрация на тяхното различие. А сега като че ли искат да става норма – за да успееш в дадени сектори от живота, трябва да демонстрираш различие. Това обаче не се приема от общественото мнение и това политиците трябва да го знаят.   А те бързат да го наложат, защото така било в Европеийския съюз. Учудих се , че дори министри от ГЕРб са се възпротивили на Конвенцията и са гласували против. За патриотите е ясно – те няма да изменят на идеите си – другото е да се самоубият.   . Последният пример е дадените 100 млн.лева допълнително на полицаите. В последния момент Борисов все се огъва.  . Наистина има една теза:  Но все пак трябва да знаеш докъде да се огънеш... Борисов си признава, че има началници от Брюксел и Вашингтон, че каквото те му кажат, ги слуша.     Борисов сега е на върха на славата си – европредседателството е европейска и световна слава, и е податлив на ласкателства. Наблюдавах го в Народния театър как самодоволно се усмихваше, как си движеше в неговия стил главата наляво и надясно ...     защото нашето обществено мнение е податливо на настроения - традиционно то е недоверчиво. И както днес му ръкопляскат по градове и по села, утре ще започнат да викат против него.    И да не се подвежда от това, което вижда само на екрана. Навремето ни караха да махаме на манифестациите пред мавзолея и ние го правехме, но в къщи друго си говорехме. И сега е така – хората едно говорят пред микрофона, друго по между си.     Сега през тези 6 месеца той ще тръпне да няма никакви вътрешни протести, но  Тъй като и Църквата, и традициите, и нравите у нас не позволяват въвеждането й.” Това е истинското лидерство! Иначе се използват благородните и мотиви за борба с насилието, за да прокарат и третия пол. Това е без съмнение! И няма нужда двете министърки да ни заблуждават. Утре ще кажат:  . Ще кажат:   Ами, вижте поведението на Станишев. Разбрах, че вчера на пленума той се  опълчил на Нинова и казал:  . Значи Станишев вече е евробюрократ.   . Вярно, че тя е в опозиция, по-широко е около врата й, но тя показва характер, показва сила, показва съобразяване с обществените настроения тук, у нас. А не какво мислят еврочиновните в Европа.    Това е типичният подход на евробюрократите за натиск.   Защото Станишев вече е в друго измерение – европейско, и такива като него действат така –  . Такива ги обичат в Брюксел. Идва тук и размахва пръст: Ще приемете, другарки и другари!   Истанбулската конвенция е отхвърлена в Гърция, там църквата категорично се е противопоставила. Гърция, Хърватия, Унгария – те защо не се огъват?    Не е въпросът народат да има само хляб и зрелище – има теми, които са чувствителни, за които народът няма да отстъпи. Ние не сме САЩ. Спомняте си, когато Обама се бореше за втория си мандат, той отиде в Сан Франциско, където има 200 000 организации на хомосексуалисти и лесбийки. Те му казаха: \"Добре, ще те подкрепим, но ти ще ни вкараш в армията\". И Обама ги вкара. Командващият на сухопътните войки на САЩ обяви: „Аз съм хомосексуалис”.       Може да ни обвиняват, че сме изостанали във времото, но не е така. Ние може да сме най-бедни, да ни обвиняват, че сме най-корумпирани, но в нравствено отношение сме по-извисени от тях. Защото и те крадат, и те лъжат, но го правят по-фино. И те имат корупция, не по-малко от нашата, те са стигнали върха на корупцията, но го правят така, че тя дори не се забелязва.   Така че, нека да не ни учат на морал. И да не ни размахват пръст.   Защото българските депутати са избирани тук и ще продължат да бъдат избирани от този народ. Те няма да бъдат назначавани, както Кунева, отвън. Народните представители ги избира народът, няма да ги назначава Европейската комисия или Съветът на Европа.", "date": "2018.01.14", "title": "Акад.Георги Марков: Нинова е мъжко момиче! Борисов, уж е мъжкар, а се огъна, за съжаление!"}
{"url": "http://epicenter.bg/article/Emanyuel-Makron-napisal-kniga-za-lyubovta-si-s-Brizhit/145043/7/0", "text": "Еманюел Макрон написал пикантна книга за любовта си с Брижит Макрон. Това разкритие се съдържа в нова биография на френската първа дама, която ще се появи на пазара през седмицата, предаде Ройтерс.   В книгата, озаглавена „Брижит Макрон: освободената жена”, съседка на Еманюел Макрон от родния му град Амиен разказва, че книгата, написана от него съдържала 300 страници. Съседката твърди, че тя е набрала на машина ръкописа.   Говорителка от канцеларията на Макрон отказа да коментира твърдението. В откъс от биографията на първата дама, появил се в медиите, съседката разказва, че не е запазила копие от книгата, написана от Еманюел Макрон. Тя я описва като пикантна и леко цинична. В нея имената на главните действащи лица били заменени, допълва жената.    Еманюел Макрон се влюбва като тийнейджър в учителката си Брижит от гимназия в Амиен. Там тя преподава френски и ръководи училищната театрална трупа. Еманюел и Брижит се влюбват именно по време на репетиция на една от пиесите, поставени от трупата. Връзката им не е одобрена от родителите на Макрон, тъй като Брижит по онова време е омъжена майка на три деца. Впоследствие тя се развежда и се жени за Макрон през 2007 г.   Макрон в миналото призна, че е написал най-малко две книги, но миналата година пред сп. „Поан” сподели, че не би искал те да се публикуват, защото не е доволен от тях. Той е автор и на книгата „Революция”, публикувана по време на предизборната му кампания.   Запитан дали не съжалява, че не се е посветил на писането, Макрон каза, че „животът му все още не е приключил”. Макрон не е единственият политик, който пише. Настоящият премиер на Франция Едуар Филип е съавтор на книгата „В сянката” – политически трилър, пълен и с много страстни сцени.", "date": "2018.01.14", "title": "Еманюел Макрон написал книга за любовта си с Брижит"}
{"url": "http://epicenter.bg/article/BG-Ronaldo-nabi-v-MMA-mach-aktyora-Atanas-Mihaylov/145045/8/0", "text": "Известният като БГ Роналдо бивш футболистт надви актьора и тв водещ Атанас Михайлов с технически нокаут в двубой от \"Spartacus Fighting Championship\" в \"Арена Армеец\". Това бе първият бой в ММА за бившия защитник на Пирин, Миньор, Славия, Ботев Пловдив, Черно море и Шахтьор Солигорск.   Двамата направиха много атрактивна среща и оправдаха очакванията на зрителите за зрелище. Бившият футболист се наложи с технически нокаут, след като съдиите прецениха, че съперникът му не може да продължи двубоя.   В първия рунд Златков на два пъти свали на земята Михайлов, но не успя да приключи срещата. Във втория рунд Наско Михайлов го атакува много мощно и го свали на земята, като му нанесе множество удари в главата.   Все пак Златков успя да се спаси от хватката и се изправи, след което контраатакува и също свали съперника си на земята, нанасяйки тежки удари. Двамата дочакаха гонга за край на втората част, но реферите прецениха, че Атанас Михайлов не е в състояние да продължи битката и присъдиха победа за Даниел Златков.   Първоначално Михайлов се бе отказал от срещата заради вирус, като бе сменен с актьора Ивайло Захариев. Днес обаче Захариев се контузи и Михайлов се върна в програмата, след като се почувства по-добре и готов за двубоя.", "date": "2018.01.14", "title": "БГ Роналдо наби в ММА мач актьора Атанас Михайлов"}
{"url": "http://epicenter.bg/article/Dalgotraen-uspeh-pri-naznachavane-na-rabota--poleti-v-chuzhbina--komandirovki-v-stranata-/145083/10/101", "text": "Започвате новата седмица с позитивен и благоприятен аспект при Път на живота 9, който ще ви даде възможност да се справите с всичко.   Номерологичната карта, дава благословия в много начинания. Дълготраен успех ще има при назначаване на работа, полети в чужбина по работа, както и командировки и пътувания в страната.   15 януари е предназначен за  социална активност, проява на професионализъм, капиталовложения, възможност да приключите с нещо, което ви тежи или да си довършите започнатото до край.   Ако предприемете нещо важно, свързано с работа или бизнес, имате много добри шансове да изградите стабилността си и да получите победа.   Денят започва много добре, весело, с шеги и закачки и свършва с работа.   В следобедните часове ще имате възможност да съчетаете полезното с приятното, което може да се отрази благотворно и на взаимоотношенията ви с другите хора.   Можете да използвате деня и за кандидатстване, купуване на кола, участие в конкурси, изложби, обзавеждане, международ ни и социални дейности.  ", "date": "2018.01.14", "title": "Дълготраен успех при назначаване на работа, полети в чужбина,  командировки в страната "}
{"url": "http://epicenter.bg/article/Mishki-izyadoha-parite-ot-bankomat-v-Kazahstan--video-/145048/7/0", "text": "Служители на казахстанската \"Forte Bank\" открили, че мишки са успели да проникнали в един от банкоматите в Астана.   Когато отворили банкомата този петък, служителите на банката, установили, че гризачите влезли вътре и дори са похапнали от хартиените банкноти.   Мишките са успели да унищожат поне 100 000 казахстански тенги (около 250 евро). От банката предполагат, че гризачите са влезли в банкомата в търсене на подслон в студеното време.", "date": "2018.01.14", "title": "Мишки изядоха парите от банкомат в Казахстан (видео)"}
{"url": "http://epicenter.bg/article/Donald-Tramp-ne-sazhalyava-za-izkazvaneto-si-za-Afrika-i-Haiti/145054/7/96", "text": "Американският президент Доналд Тръмп не съжалява, че е нарекъл страните от Третия свят „мизерни дупки”.   Той направи този коментар на среща със сенатори в четвъртък заради наплива на бедни мигранти в Съединените щати.   Според приближен на Тръмп той не съжалявал за казаното и обвинил медиите, че го изопачават. Президентът се защити, че е обявил нещо, което много хора мислят, но не смеят да изрекат на глас.   Думите му предизвикаха възмущение по целия свят и затрудниха информационните агенции как точно да преведат вулгарния израз.", "date": "2018.01.14", "title": "Доналд Тръмп не съжалява за изказването си за Африка и Хаити"}
{"url": "http://epicenter.bg/article/Mladen-Marinov--Keti-bila-ubita-kato-byaga-s-tri-kurshuma-v-garba--a-posle-i-v-glavata/145044/2/0", "text": " Главният секретар на МВР Младен Маринов разкри подробности и детайли от шесторното убийство, извършето от \"Горския човек\".   \"Това е едно приспособление, което той е ползвал за заглушител. Той е бил изобретателен. Интересувал се е как да си го направи в интернет. Адаптирал е маслен филтър от превозно средство, за да си го направи\". Това каза главният секретар на МВР Младен Маринов в ефира на bTV, отговаряйки на въпроса, дали Росен Ангелов се е самоубил наистина със заглушител.   Маринов поясни и мотива на \"Горския човек\". \"Имам логичен отговор. Тази връзка е известна на майката на Кети и на дъщеря ѝ. Мотивът не е само свързан с връзката. Той е имал намерение да извърши криминално престъпление, за което да използва информация, с която тя е разполагала. Тя е чистила жилища. В едно от жилищата собственикът е бил по-имотен. И той е искал да я направи съучастник в обира на дома. Това може да я е накарало да го отхвърли. Това се случва в началото на декември\", каза Маринов.    \"От разследването имаме информация, че тя след това е избягвала срещи с него. Росен ѝ е предал нейни неща чрез посредник. В момента на развоя на събитията на 31 декември. Срещата е протекла много бързо. Тя сигурно е тръгнала да бяга. Тя е била убита с 3 куршума в гърба, а после и с куршум в главата. Той е искал да заличи следите си\", каза още главният секретар на МВР.    Убийството не е станало, където бе открит трупа ѝ. След убийството ѝ той е планирал и действията по отношението на семейството ѝ. След това е взел семейния автомобил и се е опитал да скрие трупа ѝ, добави Маринов.   Младенов обясни защо полицаи дни наред търсиха убиеца, докато той се е криел в къща, близо до местопрестъплението. „Районът е горист. Къщите там не са в квартали, а са разпръснати. Нямахме време да проверяваме, да събираме информация от лица, които живеят там, за да не изтече информация. Затова предприехме действия и претърсвахме дом по дом. Те не дадоха резултат, вследствие на това, че всичко излезе по медиите. Той е следил всичко по интернет“, обясни той.   В студиото на bTV  главният секретар на МВР също изрази несъгласие с твърденията, направени през изминалите дни, че капацитетът на ведомството намалява.   \"МВР е една система, където работата е много трудна и отговорна. Има какво да се направи по условията на труд, личното обезпечаване, заплащането, средствата за лична защита и израстване в служебната кариера. Не съм съгласен, че капацитет на МВР пада. Искам да се изслушват хора, които са били на улицата, на огледи на убийства, на огледи на трупове. Не бих казал, че пада капацитет на МВР.   В условията, в които работят, колегите се справят повече от добре. Давам пример границата. Никой не гледа какво се случва в Гърция и Италия. Те имат изключително голям проблем. Когато този проблем се отразява в обществото, никой не критикува полицията\", каза той. Младенов също добави, че подкрепя протеста на полицаите.   „Демокрацията дава право и на свободно изразяване на волята и на това, което хората мислят. Законът позволява синдикална дейност в полицията. Това е начин обществото да разбере, че тези хора също имат нужда от определени неща, включително и заплащане“, каза Младенов. По думите му, увеличаването на заплатите е една част от реформата. \"МВР е система, която ежечасно, ежеминутно работи. Такава система много трудно се реформира. Системата на МВР първо трябва да се реформира първо с пари, техническо оборудване. Администрацията се намалява, когато това се замести от необходимото технологично оборудване\", поясни той.   Младенов не разкри в коя страна живее лицето, което отправи бомбените заплахи по адрес на европредседателството от миналите дни. \"Не е прието да се каже страната,  в която живее лицето, отправило бомбените заплахи. Предприети са всички мерки лицето да бъде задържано. Има данни, че той не е в най-добро психологическо състояние. Ще го хванем. При всяко едно обаждане се извършва специална процедура. Опасност за гражданите няма. Такива обаждания получаваме и от други лица\", каза още той.", "date": "2018.01.14", "title": "Младен Маринов, Кети била убита като бяга с три куршума в гърба, а после и в главата"}
{"url": "http://epicenter.bg/article/Stroitelnoto-ministerstvo-iziskva-ot-obshtinite-po-strog-kontrol-na-saniraneto/145046/2/0", "text": "Министърът на регионалното развитие и благоустройството Николай Нанков даде допълнителни указания до всички кметове на общини и областни управители, както и до председателя на НСОРБ Даниел Панов, за по-строг контрол при изпълнението на Националната програма за енергийна ефективност на многофамилни жилищни сгради.   Осъществяваният от министерството мониторинг на програмата установи, че общините като възложител в процеса по обновяване на сградите не извършват достатъчно ефективен контрол на външните изпълнители, което може да доведе до вреди със съответното финансово изражение за гражданите.   За да не се допусне това, с писмото си министър Нанков изисква да се извършват проверки на място от представители на общината и строителния надзор минимум един път месечно по време на изпълнението на обновителни дейности на сградата и преди подписването на Констативен акт (Образец 15) и да се съставят протоколи от тях. На общодостъпно място във всеки вход на участваща в програмата сграда вече трябва да бъде поставяна информация за контакт – име, телефон и имейл, с отговорните общински служители, упражняващите строителен надзор и инвеститорски контрол, и на съответното подразделение на Дирекцията за национален строителен контрол. Общините трябва да следят и за нерегламентираното използване на подизпълнители.   Некачественото изпълнение на дейности по дадена сграда може да доведе до прекратяване на договора за нея с „Българска банка за развитие“ АД и бъдещо подписване на анекси, се казва още в писмото на регионалния министър.   Общините, които са основен участник в изпълнението на Националната програма за енергийна ефективност, са задължени да изпълняват функциите си на възложител със съответните механизми за контрол и гарантиране изпълнението на допустимите дейности, да следят за законосъобразното разходване на публичните средства и да защитават интересите на сдруженията на собствениците като техни представители.", "date": "2018.01.14", "title": "Строителното министерство изисква от общините по-строг контрол на санирането"}
{"url": "http://epicenter.bg/article/Premierat-na-Yaponiya-na-parvo-ofitsialno-poseshtenie-u-nas-dnes/145047/2/0", "text": "Министър-председателят Бойко Борисов ще се срещне с премиера на Япония Шиндзо Абе, който е на официално посещение в България. Японската страна ще бъде запозната с приоритетите на Българското председателство на Европейския съюз. Сред темите на срещата са и задълбочаването на търговско-икономическото партньорство между България и Япония, с акцент върху увеличаването на българския износ, както и възможностите за привличане на японски инвестиции и технологии.  ", "date": "2018.01.14", "title": "Премиерът на Япония на първо официално посещение у нас днес"}
{"url": "http://epicenter.bg/article/Boil-Banov--Dzhamiite-sa-svetovni-pametnitsi-na-kulturata--kakto-zhelyaznata-tsarkva-v-Istanbul/145049/2/0", "text": "„Джамиите са световни паметници на културата, както желязната църква в Истанбул”, категоричен е министърът на културата Боил Банов.   Миналата неделя с тържествена церемония в Истанбул беше открита реставрираната желязна църква. Тя е ремонтирана с турски средства на стойност повече от 15 млн. турски лири. По време на откриването турският президент Реджеп Ердоган заяви, че у нас „се намират също и много джамии, бани и мостове от османския период”, които се нуждаят от реставрация.   По думите на министъра на културата към момента страната ни няма официален ангажимент да реставрира джамии у нас, но това е „най-естественото”. „Иначе ще се окажем в ситуация, че Турция е много по-толерантна към различието отколкото България – нито това е така, нито бива така да се възприема”, категоричен е Банов.   Културните проекти за европредседателството   Много проекти от културната програма за българското европредседателство бяха отказани. По думите на Боил Банов проектите, които ще бъдат показани на европейските гости са подбрани изключително внимателно и при абсолютна прозрачност. „С шест месеца ни се съкрати времето, в което поехме председателството. Тези шест месеца, които имахме – те се изпариха”, категоричен е Банов.   Клипът за европредседателството   Българският клип, с който представяме страната си в Европа по време на европредседателството, беше критикуван в социалните мрежи, защото се появи информация, че цената му е 200 хил. лв. Тогава Венци Мицов направи коментар онлайн, че тези пари могат да се дадат на провинциален театър, да се финансира строеж на ново читалище и други. „Нямам какво да кажа – не ми е интересно. Такива популистки изказвания никога не са ми били интересни”, коментира Банов.   След този коментар, Венци Мицов отново се обърна към министъра на културата, отново във „Фейсбук” и се аргументира, че предишната му публикация цели да предизвика дебат за състоянието на българската култура и умишлено е провокативен.", "date": "2018.01.14", "title": "Боил Банов: Джамиите са световни паметници на културата, както желязната църква в Истанбул"}
{"url": "http://epicenter.bg/article/Viktor-Orban-kritikuva-politikata-na-ES-kam-Rusiya/145055/7/50", "text": "Унгарският министър-председател Виктор Орбан подлага на критика политиката на Европейския съюз по отношение на Русия в интервю за излезлия днес вестник „Велт ам Зонтаг“.   ЕС не разбира, че по отношение на Русия трябва да се демонстрира едновременно и сила, и готовност за сътрудничество. Европейската политика към Русия е лоша, защото е прекалено едностранчива. Унгария е с относително влияние, думата имат големите страни в ЕС, които непременно искат санкции срещу Русия. Ние се отказахме от нашето вето [в контекста на ограничителните мерки], за да се запази сплотеността на Евросъюза, изтъква Орбан.   Трябва да се признае, казва още той, че Путин отново направи страната си силна. Русия отново е един от актьорите в световната политика. За Запада на първо място е свободата. В Русия най-напред става дума да се държи сплотена огромната държава, а всичко останало идва след това. ЕС не разбира Русия, смята унгарският премиер.  ", "date": "2018.01.14", "title": "Виктор Орбан критикува политиката на ЕС към Русия"}
{"url": "http://epicenter.bg/article/Porno-zvezda-obvini-Donald-Tramp-v-seksualen-tormoz/145058/7/0", "text": "Президентът на САЩ Доналд Тръмп е изправен пред нови обвинения в сексуален тормоз, след като още една порно звезда - Алана Евънс, разказа за инцидент от 2006 г. по време на турнир по голф. Тогава настоящият американски президент я поканил в хотелската си стая, пише \"Гардиън\", като цитира \"The Daly Beast\".   Там той бил с друга порно звезда - Стефани Клифърд, която вече обвини Тръмп. По думите ѝ преди изборите през 2016 г. ѝ били предложени 130 хил. долара, за да си мълчи.   Същият сайт припомня, че има и трета актриса, която обвинява Тръмп в сексуален тормоз - Джесика Дрейк, но с която вече е сключено споразумение за неразгласяване на информация.   В петък \"Wall Street Journal\" съобщи, че в навечерието на президентските избори през 2016 г. адвокатът на Тръмп Майкъл Коен платил на Клифърд $130,000 - твърдение, което той отрича. Според изданието двамата имали връзка малко след като третата съпруга на милиардера родила сина им Барън.   Пред \"Гардиън\" от Белия дом също отричат обвиненията. Трите жени не са единствените, които обвиняват Тръмп в сексуален тормоз. Такива обвинения са отправяли десетки жени. В отговор Тръмп заявяваше, че ще съди всичките си обвинители, но жалби така и не бяха подадени.", "date": "2018.01.14", "title": "Порно звезда обвини Доналд Тръмп в сексуален тормоз"}
{"url": "http://epicenter.bg/article/Desetki-detsa-zarazeni-sas-salmonela-zaradi-opasno-bebeshko-mlyako/145062/7/0", "text": "Близо 40 деца са заразени със салмонела от бебешки храни във Франция и Испания. Една от най-големите компании за млечни продукти в Европа вече изтегли тонове храни от пазара, информира Нова телевизия.   Разследване показа, че заразата идва от фабрика на компанията в град Лавал в северозападната част на Франция. Фабриката беше затворена с решение на правителството.   Около 12 милиона опаковки бебешки храни са изтеглени от пазара. 250 работници във фабриката са пуснати в принудителен отпуск.   Компанията \"Лакталис\" продава бебешки храни в целия свят и продуктите й се разпространяват от най-големите търговски вериги.   Според специалистите салмонелата е опасна за живота, когато става дума за малки деца. \"Фабриката остава затворена, докато \"Лакталис\" не докажат, че са направени необходимите корекции и продукцията е безопасна. Ще се направят проверки дали има някакви следи от бактерията\", съобщи министърът на земеделието на Франция Стефан Травер.", "date": "2018.01.14", "title": "Десетки деца заразени със салмонела заради опасно бебешко мляко"}
{"url": "http://epicenter.bg/article/Vladimir-Putin-sravni-komunizma-s-hristiyanstvoto/145063/7/97", "text": "Руският президент Владимир Путин сравни комунизма с християнството, а поставянето на Владимир Ленин в мавзолей - с почитта към мощите на светците в християнството.   \"Може би сега ще кажа нещо, което на някого няма да е понрави, но все пак ще го кажа така, както го мисля\", започна Путин. \"Най-напред вярата нас винаги ни е съпровождала, тя е укрепвала, когато в нашата страна на нашия народ е било особено тежко. Имало е и сурови богоборчески години, когато са убивали свещеници, разрушавани са били храмове. Но едновременно бе създавана нова религия. Комунистическата идеология фактически е много сродна с християнството – свобода, братство, справедливост – всичко това е заложено в светото писание, там всичко има. А кодексът на строителя на комунизма? Това е сублимация, това е толкова примитивна извадка от Библията – нищо ново не са измислили\", посочи Путин в интервю за филма \"Валаам“, откъс от който бе показан в програмата \"Всяка неделя“ на ТВ канала Русия 1.   Руският президент сравни отношението на комунистите към Ленин с почитта към светците в християнството. \"Вижте, Ленин го положиха в мавзолей. По какво се отличава той от мощите на светците за православните или просто за християните? Когато ми казват, че в християнството няма такава традиция, а как да няма – идете в Атон, вижте там има мощи на светци, а и у нас също има свети мощи“, изтъкна президентът на Русия.   По същество новата тогавашна власт нищо не е измислила, тя просто е приспособила в своята идеология онова, което човечеството отдавна е изобретило, изтъкна руският държавен глава.", "date": "2018.01.14", "title": "Владимир Путин сравни комунизма с християнството"}
{"url": "http://epicenter.bg/article/Samolet-podnese-pri-katsane-v-Turtsiya--video--/145070/7/51", "text": "Пътнически самолет „Боинг 737-800” не успя да спре след приземяването си на крайбрежното летище в северния турски град Трабзон и излезе от пистата.   Машината се е спуснала по стръмния бряг, а кадри от въздуха показват, че носът на самолета е съвсем близо до водата.   Инцидентът е станал рано тази сутрин. На борда на машината на частната авиокомпания „Пегасъс” е имало 162 души.   Куриозното е, че при необичайния инцидент няма пострадали пътници и членове на екипажа. Агенция \"Ройтерс\" публикува любителско видео с моментите непосредствено след инцидента, което показва и евакуацията на пътниците от самолета.", "date": "2018.01.14", "title": "Самолет поднесе при кацане в Турция (видео) "}
{"url": "http://epicenter.bg/article/Dupka-na-poda-v-madridski-klub-pogalna-26-dushi/145073/7/50", "text": "Най-малко 26 души са ранени при пропадане на под на нощен клуб в Мадрид тази нощ, предаде Асошиейтед прес.   В болници в града са приети 11 души с леки наранявания. Пострадалите са на възраст 20 - 40 години, допълва ТАСС. Други посетители на клуба са получили помощ на място.   От службата за бърза помощ уточниха, че се е отворила 16-метрова дупка в пода на горния етаж на нощния клуб, намиращ се в южната част на Мадрид. Достъпът до втория етаж на заведението е забранен. Полицията разследва причините за случилото се. Подобен инцидент имаше и през ноември на остров Тенерифе, когато 22 души пропаднаха в мазето, след като в пода се отвори дупка.", "date": "2018.01.14", "title": "Дупка на пода в мадридски клуб погълна 26 души"}
{"url": "http://epicenter.bg/article/Iranski-tanker-potana-sled-vzriv-v-Iztochnokitaysko-more/145075/7/0", "text": "Иранският танкер, който преди седмица се сблъска в Източнокитайско море с хонконгски товарен съд и се подпали, потъна днес след поредна експлозия на борда, съобщи китайската централна телевизия, цитирана от БГНЕС. Превозващият 136 000 тона газов кондензат танкер, собственост на иранска компания и плаващ под панамски флаг, се сблъска с хонконгския кораб на 6 януари. Екипажът на танкера е бил от 32 души, от които 30 граждани на Иран и двама на Бангладеш. В резултат на сблъсъка на танкера избухна пожар. Спасители успяха да намерят телата едва на трима от 32-а моряци. Говорител на иранския спасителен екип обяви днес, че няма надежда да бъдат открити оцелели членове на екипажа. На борда на хонконгския кораб всичките 21 членове на екипа бяха спасени.   Китайски експерти вече предупредиха, че газовият кондензат на борда на танкера може да се превърне в заплаха за екологията на Източнокитайско море. Причината за сериозния инцидент засега остава неизвестна; черните кутии на двата съда са предадени за експертиза.", "date": "2018.01.14", "title": "Ирански танкер потъна след взрив в Източнокитайско море"}
{"url": "http://epicenter.bg/article/D-r-Kaloyan-Metodiev--Istanbulskata-konventsiya-e-chast-ot-golemiya-sblasak-za-badeshteto-na-Evropa-/145065/11/0", "text": "  - Това е големият въпрос – защо изведнъж ставаме свидетели на тази тотална мобилизация. Тя включва хора от целия политически спектър, които зарязаха всичко останало и скочиха в защита на една конвенция, която си стои от 2011 година. Не видяхме подобна мобилизация за антикорупционния закон, за умиращата демография, за престъпността, за проблемите на бизнеса и на лекарите....  Грозното е, че не се търси дебата, аргументите и обмислянето, а се действа блицкригово – до седмица да сте приели това, иначе не сте европейци! Действа се с мантри, а не с аргументи. А никой от защитниците на светкавичната ратификация не отговоря на въпроса - защо точно сега, защо по този начин и защо това трябва да е топ приоритетът на затъналата в проблеми България.     - Председателството очевидно се използва да създаване на контекст. Някой реши, че с вкарването на тази конвенция ще покажем европейско лице, модерност и т.н. По много грозен начин се използва Европейският съюз в прокарването на документ на друга организация, каквато е Съветът на Европа. Последната си има собствен дневен ред, много различни страни-членки и цели като структура. Освен това, самото откриване на председателството и поведението на високите гости се оказа едно разочарование. Особено поведението и действията на загубилия политически компас Юнкер подействаха като леден душ дори за мнозина от твърдолинейните проевропейски кръгове и хора у нас. В този смисъл – контекстът не можа да изиграе ролята си.     - Първо, налага ни се чужд дневен ред, който не издържа на етикета „европейски“, а само го употребява. Второ, тази либерална намеса в живота на семейството е прекалена. Как се доказва психологическо или икономически насилие? Трето, има си законодателство по въпроса и няма нужда да се изгражда паралелна мрежа около него, която да го прави още по-неясно, а така и по-употребяемо. Четвърто, у нас има действащи неправителствени организации, центрове за настаняване, кризисни центрове, безплатни консултации за жени преживели домашно насилие, които през годините превъртяха милиони за подобни програми, особено сред общности, където този вид насилие е по-често срещано. Къде са резултатите? Всичко изброено показва, че целта явно не е благородното и справедливо спиране на „насилието на жени“, а някакво ново общество, за което ме питате. И нещо любопитно, във Финландия повечето жертви на домашно насилие са мъже.     - Очевидно има разминавания в тълкуването. В документа има двусмислени текстове. Затова толкова много държави цели 7 години след приемането му не го ратифицират, а много от другите го правят със съпътстващи декларации, които да стопират действието на отделни текстове. Щом има толкова много неясноти и толкова много напрежение около този документ, най-разумният подход е да го оставим да отлежи няколко години и тогава пак да го обсъдим, но спокойно, след дебат, а не в условия на истерия и натиск.     - Европейските общества вече са дълбоко разделени. И то по всякакви възможни линии, отвъд традиционното ляво и дясно, което познавахме. Половината лейбъристи във Великобритания преливат като идеи при консерваторите, а половината консерватори при лейбъристите. Либералното се окрупнява и поддържа разлики само като фасада, което е траен европейски процес. От друга страна има добри модели, където социалното се обединява с консервативното без това да пречи на бизнеса и на свободния пазар. Най-хубавият пример е Сингапур. По-близки до нас и вече развиващи се в тази посока са Словакия, Унгария, Австрия... Тази конвенция е просто част от големия сблъсък за бъдещето на Европа.     - Никакви! Изреждам страните само от ЕС, които не са я ратифицирали, за да се види, че нито има драма, нито опасност, нито  въпиюща нужда – Великобритания, Унгария, Чехия, Гърция, Ирландия, Словакия, Латвия, Литва, Хърватия и други.     - Никакво отстъпление! Трябва да се издържи още 17 месеца. След изборите за Европейски парламент догодина ще имаме доста различен състав и променен дневен ред на институцията. Това плаши този еврократски състав и вероятно затова е този хистеричен натиск – каквото може да мине дотогава. Конкретно за БСП, хората, които си изпускат нервите за тази конвенция, са същите, които индексираха 9 поредни загуби от ГЕРБ и с политика си им позволиха да се разрастват вдясно и вляво. Не виждам с какво морално право сега се бъркат във вътрешната политика на държавата.     - Доколкото знам Борисов е пълнолетен и трябва да има свое мнение и позиция, а и е министър-председател на национална държава. Няма нужда от опълчване, просто защото това не е Европа. Това е само либералното лоби, което има настанени свои поддръжници във всички партии, медии, неправителствени структури. Пак ще кажа, не ги интересуват реалните проблеми на съответните общества, а само техния собствен дневен ред. Със европейските институции в случая се злоупотребява от лобистки позиции. Това не е дневният ред нито на страните членки на Европейският съюз, нито е неотложен приоритет на  България.     - То вече се надигна. Ако си спомняте абсолютно същите хора и структури се активираха по време на мигрантската криза през 2015 и 2016 година. Тогава натискът беше да отваряме границата, да приемаме мигранти, уж бягащи, за да спасят живота си от хотелите в Турция. Източноевропейските общества показаха завидно единомислие и не позволиха това да се случи. Сега се разиграва същия сценарий. Този либерален универсализъм изнасилва демокрацията и е реалният гробокопач на Европейския съюз като добър, полезен и партньорски проект от който имаме нужда.      ", "date": "2018.01.14", "title": "Д-р Калоян Методиев: Какъв е този хистеричен натиск на либералното лоби да приемем Конвенцията!"}
{"url": "http://epicenter.bg/article/Svetlana-Sharenkova--Chii-interesi-zashtitava-PES--ako-nakazva-za-izrazena-pozitsiya-/145072/11/0", "text": "  С мнозинство три към едно (на евентуално общопартийно допитване резултатът ще е много по-категоричен) Националният съвет на БСП отхвърли ратификацията на спорната Истанбулска конвенция.   Левицата първа предложи и конкретни законодателни мерки за защита от домашно насилие, което прави този документ абсолютно ненужен. БСП защити националния интерес и суверенитет, показа, че се връща към автентичните си корени на държавостроителна и патриотична социална партия. Срещу линията, предложена и отстоявана от лидера Корнелия Нинова и нейния екип, в партията се чуха отделни гласове, но със сигурност те не са представителни за членската маса и избирателите.   Отстоявайки в труден дебат своята позиция, Нинова доказа отново политическата и лидерска смелост, каквито прояви и преди президентските и парламентарните избори, при радикалните уставни реформи в партията.   А зад Истанбулската конвенция застанаха предимно хора с кариерни интереси в Брюксел или мотивирани от закъсняла битка за еманципация.   Впрочем, равноправието на жените партията е отстоявала и в годините на съпротива и опозиция, и като управляваща.   Особено непочтен бе шантажът, че ПЕС ще ни санкционира, ако не играем по свирката им.   БСП е суверенна партия в суверенна държава, показвала го е и по повод на антируските санкции, на квотите за бежанци, на заробващите търговски споразумения със САЩ и Канада.   По-добре би било от ПЕС да се вгледат в плачевните си изборни резултати (6-7 % във Франция, под 5% в Гърция и Полша, най-нисък вот от войната насам в Германия, дълбока опозиция в Австрия, Белгия, Испания, Унгария, Чехия и много други, очаквано поражение в Италия), а не назидателно да размахват пръст на една от малкото партии, които връщат доверието на избирателя.   Чии интереси защитава въпросната ПЕС, ако наказва не за водени десни политики и колаборация с интересите на глобалния капитал, а за демократично изразена позиция против третия пол, гей браковете и хомо-пропагандата сред деца и за защитата на традиционните български и християнски ценности и идентичност?!   БСП е на 125 години, водила е много неравни битки за изграждане на силна социална държава, в нея членуват поколения идеалисти, патриоти, хора на честта. Като правило социалистите са идеалисти, изградили се като личности с ценностна система едновременно социална и прогресивна, но и консервативна в областта на обществения морал.   Пред тези хора „джендър” измишльотината няма как да мине! Тя няма никаква почва и сред българското общество като цяло.   БСП успя отново да покаже, че е единствената реална алтернатива в българската политика днес. Сега другите са на ход, ще бъдат ли на висотата на своята отговорност?!      ", "date": "2018.01.14", "title": "Светлана Шаренкова: Чии интереси защитава ПЕС, ако наказва за изразена позиция?"}
{"url": "http://epicenter.bg/article/Valeriya-Veleva--GERB--opomnete-se-/145074/11/0", "text": "Странна пародия на експертно и политическо мислене изглеждаше спешно свиканата днес пресконференция на ГЕРБ в отговор на вчерашния пленум на БСП, на който бе решено депутатите социалисти да не подкрепят ратификацията на Истанбулската конвенция.    за позиция на друга партия и да заклеймиш тази позиция, не е израз на демокрация. Но пък издава страх и паника!    загубила катастрофално изборите за президент, неусяла да влезе дори в парламента, е чиста кауза пердута! Да сложиш до нея   на която обществото се смее, защото откровено говори неистини, е още по-недалновидно. Да подредиш до тях и   която трябва да стои на пиедестал, е глупав пи-ар. И за капак да туриш и   която се е загрижила за политическото бъдеще на Сергей Станишев, е откровено политическо харакири. Да оставим настрана, че направиха много лоша услуга на самия Станишев.   , които под маската за защита от насилие вкарват и понятието „социален пол” с всичките му права на биологичния пол. Чуха се мнения на конституционалисти, на юристи, на експерти, днес подробно разяснение даде и вицепрезидентът Маргарита Попова. И след всичко това да твърдиш, че в Конвенциата няма текстове за трети пол, е меко казано, въвеждане в заблуждение! В Конвенцията има текст за „социален пол”, в който влизат всички онези разновидности на небиологичния пол - трети, четвърти, n-ти...    И това не е вярно! В конвенцията е дадено ясно ново определение за пол:     Чиста глупост е и допълнението на Цачева:„ . Как е възможно за „целите” на един  документ да се въвеждат нови понятия, които разрушават предствата за човешкия род и това да го приемем! И да ни го пробутват като нещо нормално!    Съзирате ли и тази нелепица – да покажем на света как ще се борим с ранните бракове. Ами, вижте какво става с ромките у нас!  Не съм чула Цачева и Захариева да се възмущават от децата, които раждат деца или пък да са направили нещо това да бъде спряно!   , да приема бежанци с пол, различен от мъжкия и женския. Това не е вярно! Конвенцията задължава страните, ако е необходимо да се променят конситуционни текстове така, че те да бъдат в синхрон с текстовете на Конвенцията. А приемем ли \"социален пол\", трябва да примем и социалната му роля да създава семейство.    че „  И това не е вярно! Конвенцията е подписана от нея през 2016 година без никакъв дебат в обществото, ние дори сега научихме за нея. Две години преди това, през 2014 година предшественикът ѝ Кристиян Вигенин отказва да я подпише като външен министър именно заради спорните текстове в нея. Заради тази позиция на България тогава, решението на Комитета на министрите за приемане на текста на Конвенцията е било прието „без гласуване” (а не „с консенсус”), въпреки утвърдената традиция.   . Тя ще ни задължи да приемем джендър обучението, така както в тоалетните в някои институции в България вече няма картинка за мъж и жена, а три човечета! Ако искаш, влизай! И не знаеш кой ще те последва.     . И тук не се казва цялата истина. „Резервите” не се отнасят до определението „социален пол” и всички последици от неговото въвеждане в живота. Тези членове от текста на Конвенцията не подлежат на „резерва”, те са фундамент и се приемат априори! Истината, която все пак каза Цачева е, че като ратифицираме Истанбулската конвенция, тя ще стане задължителна за прилагане у нас. И всякакви НПО-та ще ни подложат на жесток мониторинг.   , а призив за  казване на истината пред българското общество. А пък политиците да се изправят пред своята съвест и пред избирателите си и да решават. Да мислят и за последиците от всичко това, което ще ни сервират!  ", "date": "2018.01.14", "title": "Валерия Велева: ГЕРБ, опомнете се!"}
{"url": "http://epicenter.bg/article/Petko-Simeonov-/145079/11/0", "text": "  Истанбулската конвенция е резултат на джендаризма! До 1989 година строяхме комунизма, където частната собственост беше ЗЛОТО, сега ни се предлага да строим джендарско общество, в което полът е ЗЛОТО.  За да построим Рая на джендаризма, \"политическата коректност\" идва на мястото на \"класовата борба\".  Джендъризм \r\n \r\n \r\n \r\n \r\n \r\n \r\n \r\n \r\n", "date": "2018.01.14", "title": "Петко Симеонов: Джендъризмът е по-голямо зло и от фашизма, и от комунизма!"}
{"url": "http://epicenter.bg/article/Ognyan-Minchev--Liberali--vie-iskate-da-modelirate-sveta-na-naludnichavite-si-utopii-/145086/11/0", "text": "  Бих искал моята позиция да бъде ясна. Дебати като този за и против Истанбулската конвенция са европейски дебати. Арогантно е мнението, изказвано от едната страна, че нейните опоненти са \"антиевропейци\" и \"путинисти\". Това е наследената арогантност на две столетия безскрупулно радикално левичарство. Днес това левичарство се подвизава като култур-марксизъм, но се кипри под маската на \"либерализъм\". Не, не сте либерали! Либерал е човек, за когото свободата е абсолютна ценност. З  ", "date": "2018.01.14", "title": "Огнян Минчев: Либерали, вие искате да моделирате света на налудничавите си утопии!"}
{"url": "http://epicenter.bg/article/Rabotodatelite-skochiha-sreshtu-dopalnitelnite-100-mln--lv--za-MVR/145066/4/0", "text": "Асоциацията на организациите на българските работодатели (АОБР) публикува своя позиция, в която определи допълнителното отпускане на средства за сектор „Сигурност“ като поредното огъване на изпълнителната власт пред натиска на синдикатите.   „На единадесетия ден от изпълнението на бюджета, публично беше дадено обещание за неговото ревизиране в полза на 100 милиона лева допълнителни разходи в сектор „Сигурност“. Това е повече от смущаващо“, отбелязват от работодателските организации.   „Година след година всички наблюдаваме постоянния натиск за увеличаване на разходите за сектор „Сигурност”. Пак година след година ние не забелязваме подобряване на усещането на гражданите за гаранции за собствената им сигурност или за защитата на тяхното имущество. Сектор „Сигурност“ и, по-специално – МВР, си остават нереформирани и „свръхнаселени“. Едновременно с това, обещаната превенция на престъпността остава на ниско ниво, а разкриваемостта не бележи ръст, се казва в изявлението им“, пишат още в позицията си представителите на бизнеса.   От Асоциацията на организациите на българските работодатели напомнят, че реалната икономика е принудена да издържа, образно казано, още едно МВР в лицето на частните охранителни фирми, които охраняват собствеността на предприятията. Според тях частните охранители се справят по-добре със задачите си при много по-ниско заплащане на служителите им, които изобщо нямат привилегиите на служителите на МВР.   „България е на първо място в ЕС по дял на разходите за сигурност в държавния бюджет. През 2016 година, България задели за нуждите на сигурността цели 7 на сто от държавния бюджет, при средно за ЕС – 3,7 на сто. В този смисъл, сектор „Сигурност“ не е „недофинансиран“, а е „свръхфинансиран“. Проблемът е, че статистиките на престъпността и на разкриваемостта на престъпленията показват, че средствата, които са вложени в този сектор, не се използват ефективно. Разходите за сигурността на този етап се нуждаят не от повишаване, а от преосмисляне на начина им на харчене“, посочват от АОБР   Според тях много от фактите, излагани от полицейските синдикати, потвърждават точно тезата за неразумно и неефективно изразходване на средствата от бюджета на МВР. АОБР категорично стои зад честните полицаи, които искат радикално подобрение в системата на МВР и безкомпромисна борба с престъпността. Ние знаем, че те имат редица основания за недоволство – най-вече, когато става дума за екипирането им, за неясноти и непрозрачност при провеждане на обществени поръчки, след които, според изявленията и на редови полицаи и на синдикални лидери, личният състав в МВР получава униформи, които си сменят цвета при пране и обувки с рекордно кратък срок на годност.   АОБР остава зад досегашната си теза, че е необходима оптимизация на разходите в МВР, в това число – рязко съкращаване на чиновническите длъжности, за сметка на повишаване на заплатите на хората, които работят „на терен” – очи в очи с криминалната престъпност. Това е огромен резерв за повишаване на броя на хората, които работят на терен, за увеличение на заплатите им и за рязко подобряване на техническата им осигуреност.   „Подобна цел е лесно постижима. Свидетели сме на това, че много по-скромни (за да не ги наречем козметични) реформи срещнаха яростна съпротива. По тази причина, ние се обръщаме към изпълнителната власт, към парламентарното мнозинство и към опозицията в Народното събрание, с призив да проявят държавнически подход, смелост и политическа воля. Призоваваме изпълнителната и законодателната власт да застанат зад необходимостта от радикална реформа и да не използват дебатите около сектор „Сигурност“ за политическа игра на дребно“, коментират работодателите.   Трябва да се даде шанс на тези, които искат реално да работят за безопасността на гражданите и за спазването на вътрешния ред, и да се пресече паразитирането върху системата за сигурност в страната. Проблемите на сигурността трябва да се решават с ум и сърце, а не с безсмислено наливане на средства без задължение за реформи, насочени към ефективност, отбелязват от АОБР.", "date": "2018.01.14", "title": "Работодателите скочиха срещу допълнителните 100 млн. лв. за МВР"}
{"url": "http://epicenter.bg/article/Pistoletat--ubil-Petar-Hristov--e-predpochitano-orazhie-ot-teroristite/145071/3/0", "text": "Все още не са готови експертизите, които да докажат, че бизнесменът Петър Христов е застрелян с чешки картечен пистолет „Скорпион”.    До момента разследващите предполагат ,че именно това е оръжието с което е убит Христов. Пистолетът е забранен за частно ползване, но е лесно достъпен, евтин, лек и удобен, смятат експертите.     Оръжието е произведено през 60-те години в Чехия като целта е била да се използва от полицията и армията. В нашата страна картечният пистолет се е ползвал предимно от барети в края на 70-те години.    В арабския свят са продадени около 70 хиляди бройки, а от там са попаднали в терористичните организации и по неведом път и на българския пазар.  Цената му е от 2 до 3 хиляди евро и е напълно достъпен. Освен това, оръжието е изключително компактно и лесно за скрито носене.", "date": "2018.01.14", "title": "Пистолетът, убил Петър Христов, е предпочитано оръжие от терористите"}
{"url": "http://epicenter.bg/article/Dve-koli-i-TIR-se-udariha-kray-Slivnitsa--mazh-zagina/145076/3/0", "text": "Тежък пътен инцидент е станал в района на град Сливница. Два автомобила и ТИР са катастрофирали.   Временно движението по път I-8 ГКПП \"Калотина\" - София, в района на Сливница, се осъществява двупосочно в една лента.   Сигналът за инцидента е подаден към 15:15 часа. По първоначални данни има един загинал, съобщава МВР.   Мястото е отцепено, извършва се оглед, установяват се причините за тежката катастрофа. Пътни полицаи регулират движението в района.", "date": "2018.01.14", "title": "Две коли и ТИР се удариха край Сливница, мъж загина"}
{"url": "http://epicenter.bg/article/TIR-se-zapali-na-magistrala--Hemus-/145087/3/0", "text": "  Инцидентът наложи временно ограничение на движението от 32-рия до 34-тия километър в посока София.   По информация на bTV се е образувало голямо задръстване.    ", "date": "2018.01.14", "title": "ТИР се запали на магистрала „Хемус“"}
{"url": "http://epicenter.bg/article/Zaharieva-/145064/2/48", "text": "Ръководството на политическа партия ГЕРБ свика извънредна пресконференция в централата си заради прословутата вече Истанбулска конвенция. На срещата с медиите, вицепремиерът и външен министър Екатерина Захариева и правосъдният министър Цецка Цачева обявиха, че в България трябва да ратифицира документа, както и че в България по никакъв начин няма да се въведе т. нар. „социален пол“.   Според министрите Конвенцията не задължава страната ни да узаконява еднополови бракове, да приема бежанци с пол, различен от мъжкия и женския. В документа няма текстове за \"трети, четвърти или пети\" пол, категорична бе Екатерина Захариева.   По думите й Истанбулската конвенция ще задължи България да направи законови промени, които да гарантират превенцията и борбата срещу насилието над жени и домашното насилие.   „ “, подчерта външната министърка.   „Тя нито е приета набързо, нито без дебат. Дебатите в България са от 2013 година“, посочи тя. „Много е странно това разминаване в позициите, когато сме в Брюксел подкрепяме, а в България за политически дивиденти се противопоставяме“, коментира Екатерина Захариева.   „Призовавам хората, специално народните представители, внимателно да се запознаят с Конвенцията“, посочи външният министър и изтъкна, че всички спекулации съвсем не намират място в Конвенцията. „Никъде няма текст, който ще принуди България да признае еднополови бракове или „трети пол““ , заяви Екатерина Захариева. „Терминът „социален пол“ всъщност е от 70-те години, много широк в социологията, който означава разчупване на стереотипите за двата пола- мъж и жена, които поставят жената в неравноправно положение“, обясни тя.   „Много се надявам в предстоящите обсъждания   и да поправят политическата грешка, както той я нарече“, каза външният министър.   „На разположение сме за голям дебат, да обясним текстовете“, посочи тя. „Не се заигравайте с дребни популистки неща“, призова Екатерина Захариева. „Конвенцията ще задължи българската държава да осигури превенция и възпитанието на децата, че насилието над жените не е приемливо“, обясни тя.   Правосъдната  . „Тя ще бъде подписана в ЕС и окончателно приета. След приемането ѝ тя ще стане задължителна за прилагане у нас“, обясни тя. „Всички притеснения, възражения, неясноти могат да бъдат разсеяни, ако всеки спокойно и непредубедено прочете текстовете на Конвенцията“, заяви правосъдният министър. „Не става дума за „трети пол“, категорично е записано, че понятието пол не замества съдържанието на понятията мъж и жена, а това е само за целите и нуждите на Конвенцията“, обясни Цецка Цачева.   Големият финален дебат за съдържанието на Истанбулската конвенция трябва да се проведе в парламента, сред и от законодателите. „В дебата, който върви през различните институции, в това число и Министерството на правосъдието, довършихме процедурата по съгласуване, което е задължително“, обясни тя.   „Бе постигнато пълно единодушие между представителите на държавните институции, на неправителствения сектор, на магистратите“, заяви Цецка Цачева. „ “, коментира правосъдният министър. „Завършихме подготвителната работа и даваме възможност на депутатите да се запознаят с Конвенцията, с проекта на закон, който е предложен с определени резерви“, каза още Цецка Цачева.   В брифинга взе участие и  . Той ще бъде разпределен предварително в правната комисията, комисията по образованието и тази по вероизповеданията, за да се съберат възможно най-много становища. Очаква се това да се случи през идната седмица.", "date": "2018.01.14", "title": "ГЕРБ: Истанбулската конвенция не въвежда трети, четвърти или пети пол (видео)"}
{"url": "http://epicenter.bg/article/Sergey-Stanishev--Zhenite-v-Balgariya-stavat-zalozhnik-na-izkriven-debat/145067/2/0", "text": "„Не одобрявам решението на Националния съвет на БСП да не подкрепи ратификацията на Истанбулската конвенция, още повече, че голяма част от европейските държави вече са я ратифицирали. Съжалявам за това, смятам го за политическа грешка и за лош знак.” заяви президентът на ПЕС Сергей Станишев в предаването „Неделя 15О” по БНР.   „Жените в България станаха жертва на изкривен дебат, който се разви в българското общество. Много е трудно да се върви срещу течението. Трудно е да не се поддадеш на популизма. Защитата на истината не е лесна задача. Затова е нужна воля. През последните 10 дни бяха изпратени плашещи сигнали и абсурдни твърдения, които отклониха вниманието от основния факт.    А именно, всяка 4 жена в България лично е преминала през този ад. За миналата година три жени са убити по особено жесток начин от своите партньори. Жените очакват нашата подкрепа. За съжаление, очевидно държавните механизми не работят добре. И предвидените за внасяне от БСП в НС законодателни предложения няма да могат да да засенчат политическия знак, който бе даден с решението за нератифициране на Конвенцията. Още повече, че една опозиционна партия няма механизма да наложи приемането на тези промени. Конвенцията предоставя редица мерки за подобряване на ситуацията по отношение на опазване от насилие и наказание на деятелите.   Поведението на БСП тактически обслужва ГЕРБ и отвлича вниманието от доста сериозни вътрешни проблеми, с които управляващите не могат да се справят. Опасявам се че това няма да бъде разбрано и от социалдемократическото семейство в Европа. Крайъгълен камък за нас са правата на човека и в този контекст и ненасилието над жени и деца. И затова вчера предупредих БСП, че ще трябва да обяснява своите действия пред нашите партньори.   Според мен, фокусът на дискусията по предстоящия вот ще бъде изместен заради Истанбулска конвенция и няма да се постигне ефекта, който вероятно се цели.”, допълни Станишев.   В своето изказване пред Пленума вчера Станишев поясни: „Конвенцията е всеобхватен международен документ, който разглежда темата през призмата на човешките права. Документ, който предвижда защита и наказание за всяка форма на насилие над жени и деца. И това е нейният основен смисъл. За съжаление, страшно много са хората, преживели лично тази драма. И към тях е насочена Конвенцията.   В този смисъл е и Комюникето на Съвета на Европа от  12 януари, който тълкува текста на Конвенцията заради истеричната дискусия в българското общество. Нещо абсурдно според мен. И там изрично се подчертава, че не става дума за въвеждане на т.н. „трети пол”. Тема, с която толкова широко се спекулира в България.    Друга основна тема в предаването „Неделя 150” бе първото Българско председателство на Съвета на ЕС. Станишев подчерта, че то е голяма възможност България да се препозиционира в европейски контекст като се ангажира със сериозни инициативи по ключови за Съюза и за страната въпроси. Един от тях е бъдещият бюджет на ЕС, неговият размер и източници на финансиране (и предвид излизането на Великобритания). Съществуват редица рискови идеи за орязване на основни за България политики – Кохезионната и Селскостопанската политики .   „Несъмнено, Кохезионната политика се нуждае от предефиниране и реформа, но тя е крайъгълен камък за постигане на икономическо развитие и повишаване на стандарта на по-бедните страни и региони. Ето защо, ние от Партията на европейските социалисти многократно сме предлагали да се върви към търсене на собствени източници за финансиране на повишения брой европейски политики (в този смисъл и новите такива за опазване на границите, Общата европейска отбрана, политика за подкрепа на Африка и др.). Това предложение беше заложено и в резолюцията от последния ни Съвет в Лисабон от декември 2018 г. Този дебат предстои, нищо не е решено и тук се надявам, и успех за нашето Председателство ще бъде да отстоим достатъчно ресурси за развитието на Кохезионната и Селскостопанската политики.” допълни Станишев.   Друг успех на Председателството за Станишев  ще бъде постигането на някакъв напредък по отношение на цялостната политика по бежанците. Освен това, в контекста на региона, в който живеем – да бъде даден старт на преговорите с Македония и Албания, да има сериозен напредък в преговорния процес с Черна Гора и Сърбия, както и да бъде подготвен цялостен икономически пакет за развитието на Западните Балкани.   Запитан как оценява думите на почетния председател на ДПС за безалтернативността на управлението на Борисов, Станишев заяви, че всеки има право да изразява своето мнение, но никой не може да оспори, че БСП е много активна опозиция. „В този смисъл, това е златно време, в което БСП следва да покаже и убеди обществото, че има сериозен и широкообхватен план за развитието на страната.”", "date": "2018.01.14", "title": "Сергей Станишев: Жените в България стават заложник на изкривен дебат"}
{"url": "http://epicenter.bg/article/-Otkazat-na-BSP-da-ratifitsira-Istanbulskata-konventsiya-zastrashava-preizbiraneto-na-Stanishev-za-lider-/145068/2/0", "text": " Това обяви евродепутатът от ГЕРБ Ева Майдел на нарочно пресконференция в централата на управляващата партия.   „Един милион български жени са подложени на домашно насилие. Изключително учудена съм, че Корнелия Нинова не иска по-добра защита за тези един милион българки“, коментира евродепутатът.   „Изключително ми е интересно като вицепрезидент на социнтерна как тя (Нинова - б.р.) ще се срещне със своите колеги на следващото заседание и ще обясни позицията си, че като българка, представителка на втората по големина партия в България, не подкрепя по-добрата защита и превенцията на насилие над жени“, посочи Майдел.   „Много е хубаво, че имаме българка зам.-председател на ПЕС-жени. Как Деница Златева ще обясни това, че БСП не подкрепя Конвенцията при положение, че в ПЕС-Жени са едни от най-големите ѝ защитници“, посочи още Ева Майдел.   „Изразявам недоумение и учудване от позицията по Истанбулската конвенция, която беше официално обявена вчера от Корнелия Нинова и от БСП. Само преди няколко месеца, през септември 2017 година, гласувахме Конвенцията в Европейския парламент и тя беше подкрепена от всички евродепутати от ПЕС, включително и българските представители“, поясни евродепутатът.   „Изглежда, че Националният съвет на БСП и Корнелия Нинова отстояват едни позиции в Брюксел -  преди месец на съвет на ПЕС БСП е подкрепила ратификацията на Конвенцията, няколко дни след това - в България казват, че няма да я подкрепят“, изтъкна Ева Майдел. „В Брюксел можем да бъдем европейци и да отстояваме едни теми, а когато се върнем в България - променяме позицията си“, коментира тя.", "date": "2018.01.14", "title": "Ева Майдел: Заради Истанбулската конвенция, БСП застрашава преизбирането на Станишев за лидер на ПЕС"}
{"url": "http://epicenter.bg/article/Solomon-Pasi--Diplomatite-sa-chestni-hora--koito-lazhat-po-sveta-za-blagoto-na-sobstvenata-si-darzhava/145069/2/0", "text": " \"Беше много лесно да водя преговорите  за приемането ни в ЕС, разказа Соломон Паси - президент на Атлантическия клуб и външен министър през 2001-2005 година в тв ефира.Имах прекрасен екип във Външно министерство, партньори в правителството, включително европейския министър госпожа Кунева. На всички нас беше доста лесно да водим преговори, защото имахме над себе си царя (бел. ред. Симеон Сакскобургготски, министър-председател по това време). Където и каквото и да станеше, можехме да му се обадим и да го помолим да се обади на който и да било държавен глава, на който и да било министър-председател.   Това не е достатъчно, но какво са преговорите? Какво са дипломатите? Дипломатите са честни хора, които лъжат по света за благото на собствената си държава. Това е, което трябваше да експортираме навън. Да кажем, че всички ние, българите, сме като царя, който говори седем езика - спокойни, уравновесени хора, така че \"Приемайте ни по-бързо!\". Трябваше да експортираме добър имидж и да направим добри реформи\", сподели Паси.   \"България се готви интелектуално за това председателство на ЕС от 1926 година, - каза още той - когато проф. Иван Шишманов става съучредител на Паневропейския съюз във Виена, година след това основава и Паневропа в България.\" Организацията беше възстановена през 2002-2003 под егидата на Симеон Сакскобургготски.   \"Политически за това се готвим от 1990 г., когато основателите на Атлантическия клуб внесоха във Великото Народно събрание резолюция за влизане на България в ЕС, която беше гласувана със забележителен консенсус на 22 декември.\" Имаше обаче момент, в който приемането ни можеше да бъде осуетено, допълни Паси. \r\n \r\n \"Първоначално в ЕС бяха определили бюджет само за 10 нови членки и натам се бутаха нещата, че България и Румъния трябва да изпаднат. Това беше преодоляно през 1999 г., когато Тони Блеър дойде в София, от летището връхлетя на лекция на Атлантическия клуб и каза: \"Няма да позволя България да започне преговорите след десятката и това беше неговия жест заради участието на България в консулската операция\".   Другият рисков момент бил свързан с преговорите по глава \"Енергетика\". \"Още по-интересно беше 2002 г. Най-лесният начин да отпаднем беше, ако България беше отказала да затворим глава \"Енергетика\" в преговорите с ЕС. Тогава в инфарктно заседание трябваше да решим дали затваряме тези блокове, което беше договорено пет правителства преди това, или променяме политиката на тези пет правителства и няма да влезем в ЕС. Това се случи есента на 2002 г., октомври, и няколко седмици след това Расмусен - министър-председател на Дания, която беше председател на ЕС, каза \"Ок,  2007 г. ставате членове\". След това на три стъпки договорихме датата 1 януари 2007, каза още Паси.", "date": "2018.01.14", "title": "Соломон Паси: Дипломатите са честни хора, които лъжат за благото на собствената си държава"}
{"url": "http://epicenter.bg/article/Boyko-Borisov-se-sreshtna-s-sreshtna-s-yaponskiya-si-kolega-Shindzo-Abe--snimki-/145077/2/48", "text": "Бойко Борисов посрещна министър-председателя на Япония Шиндзо Абе, който пристигна на официално посещение в България днес.   Това съобщиха от Правителствена информационна служба.   Министър-председателят на Япония бе посрещнат с почетен гвардейски шпалир. Мерките за сигурност около сградите на правителството и президентството за засилени.   Около 18 часа се очакват и изявленията на премиерите на България и Япония. По-късно днес ще има разговори и с бизнесделегацията от Япония, която придружава премиера Абе. Японският премиер е в България със съпругата си - Акие Абе.   Японската страна ще бъде запозната с приоритетите на Българското председателство на Европейския съюз. Сред темите на срещата са и задълбочаването на търговско-икономическото партньорство между България и Япония, с акцент върху увеличаването на българския износ, както и възможностите за привличане на японски инвестиции и технологии.   Шиндзо Абе е на официална визита у нас заедно с голяма бизнес делегация. Предстои в понеделник той да се срещне с президента Румен Радев.   Очаквайте подробности.", "date": "2018.01.14", "title": "Бойко Борисов се срещна с японския си колега Шиндзо Абе (снимки)"}
{"url": "http://epicenter.bg/article/US-doklad--Rusiya-vliyae-na-Balgariya-s-meka-sila--propaganda-i-energetika/145078/2/48", "text": "Русия има сериозно влияние над политиката, бизнеса и енергийния сектор на България, независимо че страната членува в Европейския съюз и НАТО, се твърди в американски доклад.   Той е съставен от служители на Сенатския комитет по международните работи на САЩ. Това стана първото мащабно изследване на стратегията и тактиката, използвани от Русия през последните две десетилетия, за намеси в политическите процеси в страните от Европа и САЩ, пише в преводен материал на руския военен портал \"Военное обозрение“.   \"Русия влияе на България, използвайки доминиращата си роля в икономиката на страната, най-вече в енергийния сектор, както и с помощта на пропаганда, развиване на отношения с различни политически партии и културни мероприятия. Тя влияе силно и на Българската армия, която продължава да разчита на оборудване от съветско време“, пише в доклада, цитиран от Канал 3.   \"Устойчивите исторически отношения между България и Русия правят страната уникална сред другите членки на ЕС и НАТО и изискват постоянна бдителност по отношение на ефектите от руското влияние в София“. Документът, с обем над 200 страници, е наречен \"Асиметрична атака на Путин над демокрацията в Русия и Европа: последствия за националната сигурност на САЩ“. Той е подготвен по инициатива на сенатора от Демократическата партия Бен Кардън.   Представяйки доклада, сенаторът заяви, че \"докато президентът (на САЩ Доналд) Тръмп на практика бездейства, (президентът на Русия Владимир) Путин продължава да усъвършенства своя асиметричен арсенал и да търси възможности за подриване на демократическите и международните институции, създадени от Съединените американски щати и Европа през последните 70 години“.   В доклада се подчертава, че Москва влияе на България чрез мека сила и енергийната зависимост на балканската страна. Българската социалистическа партия (БСП) продължава да поддържа добри отношения с Москва, а нейният председател Корнелия Нинова постоянно зове за отмяна на европейските санкции против Русия, се сочи в доклада.   Партия \"Атака“ безспирно призовава за сближаване с Русия и се обявява против членството на България в ЕС и НАТО. Нейният лидер Волен Сидеров започна предизборната си кампания през 2014 година именно в Москва, се казва още в документа.   Също така, в текста се отбелязва, че правителството на премиера Бойко Борисов декларира пълната си подкрепа за членството на страната в ЕС и НАТО. \"Докато историята на българо-руските отношения се свързва с освобождението от османско робство, съвременните методи на влияние на Москва ще бъдат фокусирани към меката сила, енергетиката, както и политическото и културното влияние“, се подчертава в доклада.   В документа се цитират данни от изследване на неправителствената организация GLOBSEC, съгласно които около 70% от българите имат положително мнение за Владимир Путин, което е най-високия показател по въпроса за целия Европейски съюз. В доклада се отбелязва и че България почти напълно зависи от руския петрол и природен газ. Страната разчита на руско гориво за АЕЦ \"Козлодуй“, която произвежда около 35% от електроенергията в България.   В една от най-бедните страни на Европа, чието население е застаряващо, социалните фактори играят огромна роля за успеха на руските кампании в България. С помощта на фонда \"Руски свят“ ( \"Руский мир“ ), правителството на Русия поддържа организации, които \"партнирайки си с Руската православна църква, популяризират руския език и руската култура“. В България работят шест подобни центъра, се отбелязва в доклада.   Москва е използвала президентските избори през 2016 година, за разширяване на влиянието си в българската политика. В течение на предизборната кампания, тогавашният директор на Руския институт за стратегически изследвания (РИСИ) Леонид Решетников посети България, където се срещна с Корнелия Нинова, се напомня в доклада. Споменава се и за наличието на предполагаем стратегически документ, който е помогнал на кандидата на БСП да спечели изборите. Но, след като е станал президент, Румен Радев не спира да декларира подкрепата си за членството на странат в ЕС и НАТО, се подчертава в доклада.   Кремъл продължава да се меси във вътрешните работи на България и след президентските избори. Повече от 300 български интернет страници са разпространявали проруска пропаганда преди парламентарните избори, проведени през 2017 година. \"Тролове“, финансирани от Москва, също играят голяма роля за засилването на руското влияние в България. Все пак докладът изтъква, че страната продължава да участва активно в мисиите на НАТО. Но остарялата военна техника, за чиято поддръжка България разчита основно на Русия, затруднява пълноценното изпълнение на задълженията на страната. Правителството на България трябва бързо да намали зависимостта си от руското въоръжение \"в светлината на Закона за противодействие на противниците на САЩ чрез санкции“, пише още в документа. Този закон дава право на Вашингтон да въвежда санкции срещу страни, които си сътрудничат тясно с Русия в сферата на отбраната и енергетиката.   В доклада се съдържат повече от 30 препоръки, които, както смята сенатор Бен Кардън, трябва да бъдат незабавно реализирани от Белия дом. Сред тях са – създаване на междуведомствен център от президента на САЩ, който да поеме върху себе си координацията на политиката и подготвянето на отговор на действията на Кремъл.   Съединените американски щати, също така, са длъжни да разширят помощите, които оказват на своите съюзници в Европа и особено за тези страни, които засега са неспособни да се противопоставят самостоятелно на руската финансова, енергийна и информационна агресия.Образец за създаване на нова международна коалиция могат да станат принципите, съгласно които бе образувана Глобалната коалиция за борба с „Ислямска държава“.   Един от най-ефективните инструменти, според авторите на изследването, е разкриване на факти за корупция в Русия. \"Министерството на финансите на САЩ трябва да обнародва всички данни на спецслужбите за корумпираността и личното състояние на Путин, изнесено зад граница и да предприеме действия, заедно с нашите европейски съюзници, за отрязване на Путин и членовете на кръга на приближените му от достъп до световната финансова система“, се казва в документа.  ", "date": "2018.01.14", "title": "US доклад: Русия влияе на България с мека сила, пропаганда и енергетика"}
{"url": "http://epicenter.bg/article/Kiril-Ananiev--BSP-tryabva-da-nameri-pravilniya-izhod-i-da-podkrepi-Istanbulskata-konventsiya/145080/2/48", "text": "Заставам зад Истанбулската конвенция, защото защитава правата на жените, но трябва да се проведе дебат, да се изчистят някои термини. БСП трябва да намери правилния изход и да подкрепи конвенцията. Станишев не трябва да бъде поставян в подобно положение и да се обяснява пред ПЕС. Това каза пред Канал 3 министърът на здравеопазването Кирил Ананиев.    \"Моят успех като министър ще бъде успех на хората. Намирамe се във Време разделно. Решението да стана министър беше лично на премиера Бойко Борисов. Системата на здравеопазването относно финансите е нестабилна. Занимавал съм се с изграждането на бюджета на ведомството. Използвам капацитета на медиците, всеки ден се срещам с директори на болници и пациентски организации\", допълни Ананиев.    \"Системата има много проблеми, има доклад за състоянието на всяка една от държавните болници, не ме е страх да го направя обществено достояние. В повечето от тях, поради неправилно управление и липса на контрол, има финансови нарушения. Тези хора, които са допуснали накърняване на държавния интерес, ще получат своето наказание\", категоричен бе здравният министър.    \"Първата болница, която има нужда от промяна, е тази в Ловеч. Болничната система трябва да носи по-добро здраве на хората. Системата се нуждае от преструктуриране. Наблюдава се лоша координация между регионалните звена, има дефицит на лекари и сестри, едни и същи работят в държавни и частни болници. Има конкретен план за преструктуриране на всяка една болница\", добави Кирил Ананиев.    \"Между третия и шестия месец, сега мина първият, болницата в Ловеч ще започне да се самоиздържа и да функционира нормално. Подготвен е график на изплащане с кредиторите, с 5-годишен план. 30% е съкращението на персонала, 38% на болничните легла. 7 болници в страната са натрупали дълг от 165 милиона лева\", поясни Ананиев.    Относно протеста на медицинските сестри, Кирил Ананиев уточни, че министърът на здравеопазването не определя техните възнаграждения. \"Аз не плащам заплати, заплатите се заработват. От 10 години болниците потъват\", отбеляза министърът на здравеопазването.    \"Борисов не харчи самоволно средства, това може да стане само след решение на парламента. Не се налага да бъде проверен от Сметната палата\", заяви Ананиев, визирайки промени в Бюджет 2018. \"Нямаме реална безработица, тези, които са безработни, не желаят да работят\", каза още Кирил Ананиев.", "date": "2018.01.14", "title": "Кирил Ананиев: БСП трябва да намери правилния изход и да подкрепи Истанбулската конвенция"}
{"url": "http://epicenter.bg/article/Dobrev-sreshtu-Yoncheva--Klevetite-/145081/2/0", "text": "Елена Йончева гостува в предаването \"120 минути\" по bTV, за да повтори отново поредните си обвинения към депутата от ГЕРБ Делян Добрев. Той обаче бе включен на живо в ефир, за да се защити.   Двамата се вплетоха в жестока вербална свада, а хасковският депутат отказа да приеме всички \"клевети\" на опонентката си.   \"Ходите сама, клеветите ме, отказвате да излезете на какъвто и да е дебат с мен, това говори ясно колко е истинска тезата ви\", поде той.   \"Аз мога много неща да кажа за вашата кампания в Хасково. Правихте я с хора, които са лежали заради наркотици в чужбина. Аз обаче няма да падна на вашето ниво, вие можете само да оплюете някого\", каза Добрев. Той заяви, че е престъпление да обвиняваш друг човек в престъпление, което той не е извършил. Добрев обеща да даде обяснение за всичко в съда и да защити честта на името си.    Йончева поиска от Добрев да обясни как родителите му са изтеглили огромен кредит, за да направят собствен бизнес, като не са обезпечили по никакъв начин поисканите пари. Реакцията на Добрев бе следната: \"Вие постоянно лъжете и набеждавате. Вие какво разбирате от икономика и пари. Ако искате да направите проверка, щяхте да говорите след като внесете сигнал в прокуратурата. Вие сигурно дори няма да го внесете, защото просто искахте да посеете съмнения сред българските граждани. Госпожа Йончева всеки път, като е в студио, говори само за мен. Аман от вашия пиар на мой гръб. Свършете нещо полезно за тази държава\", каза Добрев. \"Тъжно е, че много хора се чувстват недосегаеми в България\", отвърна Йончева.", "date": "2018.01.14", "title": "Добрев срещу Йончева: Клеветите! Обвинявате ме в престъпление, което не съм извършил"}
{"url": "http://epicenter.bg/article/Borisov--Tsyalata-si-volya-i-usardie-shte-polozhim-maksimalno-barzo-da-priklyuchat-pregovorite-mezhdu-ES-i-Yap/145082/2/48", "text": "Цялата си воля и усърдие ще положим усилия максимално бързо да приключат преговорите между ЕС и Япония. Това каза на пресконференция министър-председателят Бойко Борисов след срещата му с японския премиер Шиндзо Абе, предаде „Фокус“.   „Надявам се в тези 2 дни да свършим доста работа. Категорични сме, че всички проблеми трябва да се решават мирно на масата на преговори. Цялата си воля и усърдие ще положим максимално бързо да се ускори процесът по време на нашето председателство за приключат на преговорите между ЕС и Япония, защото това е важно и за бизнеса. Преди една година темата Западни Балкани надали сте я чували някъде. Сега тя е приоритет на ЕС по време на нашето председателство. 16+1 се измести в България тази година, така че освен председателството на ЕС ще имаме и председателство на 16+1 с китайския премиер“, заяви Борисов.   По думите му след първото посещение в Саудитска Арабия, саудитският премиер също има интерес и ще организират такава среща в България. „Днес с японският премиер имаме традиционни и изключително близки с двата народа отношения, с изключително мощните корпорации, чиито лидери днес са тук в София, с българската експертиза по темата, съм убеден, че с премиера на Япония ще положим схеми за подпомогне на големи инфраструктурни проекти не само в България, но и на територията на Балканите. Благодаря за безвъзмездната помощ, която Япония е предоставяла. Още веднъж добре дошли“, каза още Бойко Борисов.   От своя страна, Шиндзо Абе заяви, че Япония подкрепя силно сплотена Европа и приветства усилията за интеграцията на Западните Балкани. „Радостен съм, че имам възможността да осъществя това посещение в България, което е първо за японския министър-председател. Бих искал да изкажа своето уважение към Бойко Борисов за това, че има тежката отговорност на председателството на ЕС. България и Япония са две приятелски държави, които споделят ценности като свобода, върховенство на закона. По време на днешната срещата разговаряхме за постоянно усложняващата се ситуация в сигурността в Източна Азия. Япония подкрепя силно сплотена Европа и приветства усилията за интеграцията на Западните Балкани“, заяви Абе.   По думите му Япония се е фокусирала върху стабилността на Западните Балкани. „Създадохме инициатива за сътрудничество в западните Балкани. Надявам се, че със сътрудничеството с България ще продължим да си сътрудничим и с целия регион. Важно е да се засилят икономическите ни отношения. Решихме да стартираме японски бизнес форум. Бих искал този форум, който създадохме с Борисов да се превърне в продължително сътрудничество и за двете страни“, каза още японският премиер.", "date": "2018.01.14", "title": "Бойко Борисов обеща на Шиндзо Абе съдействие за преговорите ЕС - Япония (видео)"}
{"url": "http://epicenter.bg/article/Gripnata-vakantsiya-v-Plovdiv-se-okaza-falshiva-novina/145084/2/98", "text": "Фалшива се оказа новината, плъзнала в социалните мрежи за обявена от кмета на Пловдив грипна ваканция. Стотици ученици споделят снимка на статия от сайта на Община Пловдив, на която пише, че кметът на Пловдив Иван Тотев е обявил грипна ваканция през цялата следваща седмица.   Стана ясно обаче, че снимката-колаж е фалшива, като кметът не е издавал заповед за прекратяване на учебните занятия в града, нито пък е публикувана подобна информация на сайта на Общината.   Все още в Пловдив не са регистрирани стойности на заболели от грип и остри респираторни заболявания, които да дадат основание за обявяване на епидемия и съответно на неучебни дни.   Според последната информация на Регионалната здравна инспекция в Пловдив, броят на отсъстващите в училищата не е достигнал необходимите за грипна ваканция 30%. И все пак болните в Пловдив постоянно нарастват. Утре РЗИ-Пловдив се събира на съвещание, но най-рано в края на седмицата ще има решение дали ще има грипна ваканция в Пловдив, съобщава plovdiv24.bg.", "date": "2018.01.14", "title": "Грипната ваканция в Пловдив се оказа фалшива новина"}
