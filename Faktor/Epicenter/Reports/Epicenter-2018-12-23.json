{"url": "http://epicenter.bg/article/Da-se-osvobodi-tseliya-Upravitelen-savet-na-Agentsiya-patna-infrastruktura/171435/2/0", "text": "            Уверяваме Ви, че няма да се уморим в битката за спасяване на живота  на българите по пътищата на България.", "date": "2018.12.23", "title": "Да се освободи целия Управителен съвет на Агенция пътна инфраструктура"}
{"url": "http://epicenter.bg/article/I-dnes-bufernite-parkingi-na-metroto-shte-sa-bezplatni/171397/2/0", "text": "И днес, 23 декември, буферните паркинги на метрото ще са безплатни за всички, които оставят колите си и използват градския транспорт, до изчерпване на капацитета им.   Удължаваме въведената вчера мярка заради регистрираните завишени нива на фини прахови частици, заявиха от Столична община.   Според синоптичната прогноза на 23 декември се очаква вятър, леко повишение на температурите и са възможни краткотрайни валежи. Според НИМХ краткотрайни валежи от сняг в София се очакват на 24 декември.   Екипи на Столичен инспекторат продължават проверките за нерегламентирано горене на отпадъци в кварталите. Патрули на КАТ-Пътна полиция ще спират автомобили за проверка с мобилни газ-анализатори, които отчитат нивата на отработените газове.   Призоваваме гражданите, които имат възможност, да не използват личните си автомобили днес, а тези, които се отопляват на твърдо гориво, при възможност, да използват алтернативно отопление.", "date": "2018.12.23", "title": "И днес буферните паркинги на метрото ще са безплатни"}
{"url": "http://epicenter.bg/article/Dnes-ni-ochakva-predimno-slanchevo-vreme/171399/2/0", "text": "Преди обяд от запад облачността ще се разкъсва и намалява в повечето райони до предимно слънчево.   Минималните температури ще са от минус 2 до 3 градуса, по морското крайбрежие - до 5 градуса. Максималните температури ще са между 6 и 11 градуса, по високите полета на Западна България ще са по-ниски - между 2 и 5 градуса.   По Черноморието облачността ще е променлива, преди обяд - значителна, и на места ще превали дъжд. Максималните температури ще са 8-11 градуса.   В планините облачността ще е по-често значителна и на много места ще има слаби валежи от сняг. Ще духа силен, по високите и открити части - бурен северозападен вятър. Максималната температура на височина 1200 метра ще е около 3 градуса, на 2000 метра - около минус 3 градуса, съобщават от НИМХ.   Силните ветрове и новият сняг са предпоставка за така наречените снежни дъски и козирки.   „Топлото време е предпоставка хората да излязат в планината. Има опасност от лавини, защото се променя структурата на снега. Снежната покривка натежава и има вероятност слоевете да се приплъзнат един спрямо друг. Трябва да сме наясно, че топлото време в планината може бързо да се влоши. Освен това лавините повечето пъти са предизвикани от човешка дейност\", сподели в ефира на \"Събуди се\" по Нова телевизия планинският спасител Милен Братанов.   Той допълни, че скиорите не трябва да се отклоняват от маркираните пътеки и да се предвижват в светлата част на деня. Според него туристическите пътеки са добре отъпкани.  ", "date": "2018.12.23", "title": "Днес ни очаква предимно слънчево време. В планините - опасност от лавини"}
{"url": "http://epicenter.bg/article/Patriarh-Neofit-shte-oglavi-bogosluzheniyata-za-Rozhdestvo-Hristovo-v-katedralata--Sv--Al--Nevski-quot-/171400/2/0", "text": "На 24 декември от 08.00 часа в митрополитската катедрала „Св. Вмца Неделя“ в София ще бъдат отслужени последователно Утреня, Царски часове и Архиерейска Василиева света Литургия. С благословението на Негово светейшество Българския патриарх и Софийски митрополит Неофит, богослуженията ще оглави Негово преосвещенство Белоградчишки епископ Поликарп - викарий на Софийския митрополит.   Вечерта, в навечерието на Рождество Христово, на Бъдни вечер, Светейшият Български патриарх и Софийски митрополит Неофит ще благослови православните християни и българския народ в Патриаршеската катедрала „Св. Александър Невски“. Начало на богослужението е в 18.00 часа.   На 25 декември, Рождество Христово, в Патриаршеската катедрала „Св. Александър Невски“ от 9.30 часа ще започне Божествена Света Литургия.  ", "date": "2018.12.23", "title": "Патриарх Неофит ще оглави богослуженията за Рождество Христово в катедралата „Св. Ал. Невски\""}
{"url": "http://epicenter.bg/article/Sergey-Stanishev-/171398/2/0", "text": "ГЕРБ ми отправят \"спасителни пояси\", казват, че имат гражданска квота.   Така президентът на Партията на европейските социалисти (ПЕС) Сергей Станишев се пошегува със спекулациите, че може да не намери място в листата на БСП за предстоящите през май избори за Европейски парламент.   Станишев бе гост в предаването \"Денят с Георги Любенов\" по БНТ.   Важно е лидерът на ПЕС да бъде в ЕП. Представете си лидерът на БСП да не е депутат, каза Станишев, обяснявайки защо мястото на президента на ПЕС е в Европарламента. И посочи координиращата роля между партиите и премиерите от семейството на левицата, която има президентът на ПЕС, за да бъдат постигани левите политики.   Това е инструмент, не е синекурна длъжност, бе изводът на президента на ПЕС.   Водещият Георги Любенов му припомни други \"новини\" - че евролистата на БСП ще води Елена Йончева.    \"Да оставим спекулациите настрана! Ако някой си мисли, че може да скара Елена и мен, трудно ще го постигне\", бе категоричен Сергей Станишев.   Запитан има ли ресурс кабинетът \"Борисов 3\", да изкара пълен мандат, Станишев каза: \"Има един урок от всички протести. Стабилността не е достатъчна, трябва да има цели - икономически, социални, които да дават резултати на хората. Само това може да гарантира стабилност. Всичко останало е временно!\"   И за предстоящата година обобщи: \"Няма да скучаем!\"   По-рано в разговора Станишев отговори на въпроси, свързани с протестите в Европа и предстоящите избори през май.    \"Има две заплахи за Европа. Едната е разрушителният национализъм. Какво казва той? Ние ще ви защитим, като ви оградим, ще ви върнем в \"доброто старо време\", което всъщност никога не е съществувало.   Никаква ограда няма да ни предпази от бежанска вълна, ако има такава.   Другата заплаха е статуквото на Европейската народна партия (ЕНП). От 20 години ЕНП управлява ЕС. Те казват - всичко е наред, кризата е преодоляна, има икономически ръст. Но хората протестират, има огромен гняв. Жълтите жилетки не са само френско явление\", каза Станишев.   Президентът на ПЕС отговори и на въпроси какъв е шансът Франс Тимерманс, кандидатът на ПЕС за шеф на Европейската комисия, да я оглави.   \"Това е съвсем възможно и ще бъде голям успех, ако го постигнем. Очаквам в Дания и Финландия да спечелят социалистите до европейските избори. Може да имаме повече премиери. Но преговорите за това как ще изглежда бъдещата Европейска комисия ще започнат след евроизборите\", каза Станишев.   Защо лицето на БСП и българската левица е различно в България, и в Европа по теми като Истанбулската конвенция и Пакта за стабилност, попита водещият.   \"Ако конвенцията се казваше Цариградска, общественото отношение може би щеше да бъде по-различно. По-различно щеше да бъде и ако големите партии - ГЕРБ и БСП, се държаха отговорно, с достатъчно мъжественост и не се бяха поддали на една пропаганда от страна на крайната десница, националистите, които ни плашат с какво ли не. Истината е, че този въпрос към момента в България не е на дневен ред, решен е от Конституционния съд.   Но не е решен друг въпрос - за насилието над жени. 30 жени, българки, през тази година са убити от своите съпрузи или партньори.   Тази година не говорихме за центрове за защита. Промените в законодателството също не са доведени докрай. Една година мина, нищо не е прието.   БСП се ангажира да прокара такова законодателство\", отговори Станишев.   А по темата за миграцията изтъкна, че различните държави в ЕС имат различни интереси. \"В наш интерес е Дъблинският регламент да бъде променен. Тук нашите интереси с Унгария се разминават. Унгария иска бежанците да остават там, където са влезли\", посочи той.   Разговорът в студиото започна с теми по демографската политика.   \"Демографската политика е една от темите, по които много се говори, но трябва да се обсъжда много по-системно. Ако търсим решение на проблема, за да ни има като нация, трябва сега да се разработят много взаимосвързани политики. Не само за майчинството, но и за образованието, за старта в живота на младите хора. Трябва сега да се инвестира, за да има резултати след 20 години\", изтъкна той.   И по тази тема много се бият барабаните, но много малко се прави като сериозна политика, бе категоричен Станишев.   \"Европа преживява една трансформация, светът се променя, Европа търси своето ново място. Брекзит е едно сериозно предизвикателство. Но наблюдавайки този процес - в какъв хаос се намира Великобритания, това е много добра застраховка срещу подобни идеи. Целият референдум там беше изграден върху лъжи\", каза още Станишев.   \"Нашият интерес като страна е да бъдем в ЕС, да отстояваме нашия интерес, да намираме балансите, да ни уважават. Но, ако сам не се уважаваш, ако нямаш самочувствие, никой няма да те уважава\", продължи той.   И запитан за евроскептицизма, не скри, че и в България отношението към ЕС се променя. \"Подкрепата за ЕС е от високата в Европа, но е спадаща, защото много от политиците се опитват да прехвърлят проблемите върху ЕС\", каза той.   \"Говори се за бюрократите в Брюксел. Най-силната институция в ЕС е Европейският съвет, където заседават премиерите. Там често надделява националният егоизъм\", поясни Станишев.   \"Европа е толкова крехък експеримент, уникален след толкова войни. Повече от 60 години живеем в мир. Затова заедно с проблемите като неравенството, не бива да се изхвърля и \"бебето\", заедно с \"водата\"\", бе категоричен президентът на ПЕС.   Запитан ще напълнят ли несистемните играчи новият ЕП, той отговори: \"Крайните националисти ще имат ръст, но ще бъдат в периферията на институциите и ЕП. Амбицията на социалистите е да бъдем в основата на широк алианс, заедно със зелените, по-левите, либералите.   Казах на конгреса на ПЕС, че ако искаме хората да ни повярват, трябва да признаем и нашите грешки. В годините, когато имахме 15 премиери не успехме националния социален модел да го прехвърлим върху целия ЕС.   А особено след кризата 2008 г. твърде много хора се почувстваха изолирани.\"   \"Думата на следващата година е избор - всеки трябва да направи своя избор - за бъдещето на Европа, за бъдещето на България\", обобщи разговорът в студиото на БНТ Сергей Станишев.", "date": "2018.12.23", "title": "Станишев: Стабилността не е достатъчна, много българи са \"зад борда\""}
{"url": "http://epicenter.bg/article/Bilyana-Petrova--Tvardo-ne-e-imalo-podkup/171405/2/0", "text": "\"Твърдо не е имало подкуп и не е ставало дума да се вземат пари за лична облага. Имам различни хипотези как се е озовала тази сума в колата, но предпочитам още да не ги коментирам\", обяви Биляна Петрова – заместничка на отстранения кмет на район \"Младост” Десислава Иванчева пред  bTV .   Вчера тя беше пусната под домашен арест заедно с Десислава Иванчева, двете са подсъдими за получаване на подкуп от 70 000 евро, заедно с посредника в схемата Петко Дюлгеров.   В първото си интервю тя цитира заплаха срещу нея - \"Ако не кажеш определено нещо, си труп\", като обясни че това е само една от заплахите, които е получавала.   ”През цялото време даваме гласност на нещата. Страхувам се за заплахите, които са отправени към адвокатите. Имало е разлепени некролози на адв. Савова в столицата”, каза още Биляна Петрова.   ”Килията, която видяхте, е след ремонт. За мен няма обяснение защо не се оправят дребни неща като прозорците например. Защо трябва да има това разбиране, че преди да си осъден, трябва да минеш през ада?”, така Петрова коментира условията в столичния арест.   ”Бих попитала г-н Ваклин защо говори пред медиите едно, а в съда друго”, коментира още Биляна Петрова.   Ще прекарам празниците със семейството си. Възможно е след 7-10 дни да ни върнат в ареста. Ще готвя защитата си, добави Петрова.   ”Искам да благодаря на съдия Хинов, че след 8 месеца прегърнах детето си, майка си. Да се върнеш при семейството си за празниците е чудесна новина. Бях забравила какво е топла вода”, сподели още Биляна Петрова.", "date": "2018.12.23", "title": "Биляна Петрова: Твърдо не е имало подкуп"}
{"url": "http://epicenter.bg/article/Mitropolit-Antoniy--Papa-Frantsisk-shte-se-sreshtne-s-patriarh-Neofit-pri-vizitata-si-u-nas/171406/2/0", "text": "На 5 май следващата година папа Франциск ще се срещне с патриарх Неофит в рамките на тридневното си посещение в България. След произнасянето на привествените думи в Синодалната палата главата на римо-католическата църква ще разгледа храм-паметника \"Св. Алексанъдр Невски\". Това обяви в предаването \"Тази неделя\" по bTV западно и средноевропейския митрополит Антоний.   Папа Франциск ще посети България от 5 до 7 май, като част от обиколката му на Балканите. След София той ще посети Скопие.   Той е един скромен човек, издигнат на един много сложен пост. Той е индивидуален и излиза извън протокола, в него има детска простота, като, че ли е по-различен от другите папи\", така митрополит Антоний описа папа Франциск.   „Европа е християнска и като такава не може да бъде добра почва за интеграция за хората, които изповядват исляма, защото тук има сблъсък между две култури“, така митрополит Антоний коментира терористичния атентат на коледния базар в Страсбург.   По думите на митрополит Антоний, при спазване на всички биоетични норми и установяването на мозъчната смърт, може да се пристъпи към даряване на органите. Той припомни, че БПЦ вече излезе с позиция, че донорството е проява на християнска любов, но за да се даде благословия, има няколко условия.   Митрополитът посочи още, че не одобрява експериментите за първите генетично модифицирани бебета и определи това като вмешателство, защото според него „Бог е установил света премъдро в хармония“.", "date": "2018.12.23", "title": "Митрополит Антоний: Папа Франциск ще се срещне с патриарх Неофит при визитата си у нас"}
{"url": "http://epicenter.bg/article/Tsveta-Karayancheva--Az-sam-momicheto-ot-Kardzhali--edin-inzhener-za-malko-v-politikata/171407/2/0", "text": "„Цвета Караянчева е момичето от Кърджали. Тя е дъщерята на моите родители. Съпругата на мъжа ми. Майката на децата ми. Бабата на моята внучка. Тя е един инженер, която е била за малко в политиката”, каза Караянчева. Цвета определя себе си като пряма и много емоционална личност. За нея животът е една голяма динамика. Това каза пред Нова телевизия, председателята на Народното събрание.   „Лошата страна на политиката е, че те прави лицемерен. Губиш искреността си. Трябва да стискаш зъби. Понякога в името на това да защитиш дадена позиция или политика, можеш да нападнеш личносно човека, а всъщност да не мислиш така”, каза Караянчева. Според нея славата не я е опиянила, но я е карала понякога да бъде друг човек.   „Промених си държанието в пленарната зала. В живота съм си същата фурия. Вече мина една година и аз осъзнах, че съм председател на парламента. Животът ми се завъртя не на 360, а на 720 градуса. Чета много. Трябва да си много подготвен. Когато отидеш някъде може да направиш дипломатически гаф. Ти представляваш не Цвета Караянчева, а държавата България”, допълни тя. Цвета допълни, че ако някой в живота й я разочарова приключва взаимоотношенията си с този човек.   Караянчева сподели и кои са били трудните й моменти като инженер. „Като видят жена инженер хората си казват: „Тази как си е взела дипломата?”. За няколко месеца обаче спечелих доверието на колегите. След време станах управител във фабриката. Имали сме и тежки периоди. Трябваше да вдигна фабриката на крака. Тези работници обаче не си тръгнаха. Те останаха. 3 месеца не бяха взимали заплати. Така успяхме да оправим положението. Това е един уникален период в моя живот”, разказа Караянчева. Тя споделя, че сърцето й е останало в завода.   За нея най-трудният период е бил през 2008 г. „Трябваше да освободя 20 човека, които бяха с 30-годишен стаж във фабриката. Много ми беше тежко. Чувствах се като предател”, сподели още тя. Освен за трудностите, Караянчева говори и за любота.   „С мъжът ми се влюбихме от пръв поглед. Ние винаги ходим за ръка. Изчаках го от казармата. След като излезе се оженихме и после се появи Калина”, разказа Цвета. Караянчева обаче съжалява за пропуснатото време с дъщеря си.", "date": "2018.12.23", "title": "Цвета Караянчева: Аз съм момичето от Кърджали, един инженер за малко в политиката"}
{"url": "http://epicenter.bg/article/MVnR--Nyama-danni-za-postradali-balgari-pri-tsunamito-v-Indoneziya/171408/2/0", "text": ". Това съобщиха от пресцентъра на Министерството на външните работи. По информация на посолството на Република България в Джакарта няма данни за пострадали български граждани в резултат на цунамито, регистрирано на 22 декември в Зондския пролив между островите Ява и Суматра.   Бедствието, вероятно причинено от вулканична дейност на Анак Кракатау, е нанесло щети на девет хотела и 480 къщи в района. Най-малко 168 души загинаха, 745 са ранени, а 30 се издирват.      Така в случай на нужда ще получават предупреждения и контакти на най-близката българска консулска служба, която ще бъде известена за присъствието им в съответната държава.", "date": "2018.12.23", "title": "МВнР: Няма данни за пострадали българи при цунамито в Индонезия"}
{"url": "http://epicenter.bg/article/Zloveshto-ubiystvo--Mazh-saseche-saseda-si-s-bradva-pred-ochite-na-zhena-mu/171410/3/0", "text": "Жестоко убийство потресе хората от белослатинското село Враняк. 40-годишен мъж съсече съседа си с брадва пред очите на жена му, която е прикована на количка. Мъжът, който е рецидивист, излязъл наскоро от затвора. Там излежал присъда за обир на същото семейство, съобщи Нова телевизия.   Зловещата история се разиграла посред бял ден в дома на възрастните хора. Те тъкмо седнали да обядват. Преди това нападателят клал прасе и се напил заедно с приятели.   Мъжът убил 82-годишния дядо Димитър с няколко удара на брадвата по главата. Изтарашувал къщата, за да вземе всичките им пари и заковал прозорците, за да не може бабата да извика помощ.   „Бабата е инвалид с два отрязани крака. Смъква се след като извършителят излиза от къщата. Тя успява да излази и след като излязла, започала да вика за помощ”, разказа кметът на селото Жени Стоянова.   Причина за зверството е стара вражда. Убиецът лежал в затвора заради кражба, извършена срещу същите хора. Още им дължал 1000 лв. Сега пак откраднал крупна сума, която взел от портфейла на бабата и от под дюшека на леглото им. Заради зловещото убийство хората в селото искат най-суровото наказание. ", "date": "2018.12.23", "title": "Зловещо убийство: Мъж съсече съседа си с брадва пред очите на жена му"}
{"url": "http://epicenter.bg/article/Krasimir-Lalov--Prevozvachi-gotvyat-zatvaryane-na-granichni-punktove-po-praznitsite/171422/4/0", "text": " . Това каза зам.-председателят на Национално сдружение на българските превозвачи Красимир Лалов в интервю за Агенция „Фокус“ във връзка с това, че все още не е излязло разпределението на многократните разрешителни (СЕМТ-ове) за международни превози в Европа.     Много от тези неща трябва да се изяснят и затова тези процеси ще бъдат неконтролируеми. И в момента точно това се опитваме да направим – все пак да успеем да разберем къде какво ще се случи, защото по тия светли християнски празници това не е най-доброто. Но за жалост, протестите са спонтанни и се очакват през следващите дни“, обясни Лалов.    „Нашите хотели нямат персонал, нашите транспортни фирми също закъсват за персонал, всякакви други фирми от икономиката – също. Двете скорости на Европа са реално нещо и ако някой не го вижда, просто съжалявам.     Всеки, който е бил в чужбина и се е срещал с българските общности там, знае, че те се увеличават нон стоп и то поради две много ясни причини – медицинско обслужване в държавата и обучение. Те казват, че не е толкова заради парите, които получават, а защото са сигурни в тези държави заради социалните придобивки – безплатно здравеопазване и много добро обучение.   Това е факт неоспорим и ние просто оставаме без хора, топим се като нация, заяви Лалов и посочи, че точно върху този въпрос трябва да работи много здраво българското правителство.    каза още Лалов.   Но напрежението на транспортния бранш в държавата ще се засили още повече, като се има предвид и че   – нещо, което е недопустимо нито за Европейския съюз, нито са някоя друга нормална държава.  “, каза още Лалов.   Той обясни, че обикновено СЕМТ-овете се раздават в началото на декември, защото има много документи за транспорт между трети държави. „А в момента е 22 декември и официалното разпределение още не е излязло,   Така че проблемът е огромен и не ми е ясно защо нямаме никаква реакция от Министерството“, заяви Лалов и посочи, че е опитал безуспешно да се свърже по телефона с министъра на транспорта.   , каза зам.-председателят на Национално сдружение на българските превозвачи Красимир Лалов.   На въпрос дали правителството реагира адекватно на проблемите на българските превозвачи, Лалов посочи, че не вижда никаква адекватна реакция. . Защото много държави успяха да договорят условия, които да ги удовлетворяват. А всичко в момента се прави от тези силни икономически държави, защото на тях им трябва работна ръка, а не заради условията, при които работят нашите работници“, заяви Лалов и посочи, че нашите работници работят при най-добрите условия при цяла Европа и с най-добрите камиони.     Изобщо, всичко е изкривено и вместо нашето правителство да удари по масата, в момента ние не виждаме нещо, което да може да принуди силните в икономическо отношение страни да преразгледат своята позиция. Защото не е тайна, че например на Германия й трябват още 65 хиляди шофьори, тъй като само там през тази година се пенсионират толкова и те няма откъде да ги вземат. Да не говорим и за Франция, Белгия и Холандия.   Така че нещата опират до друго и всеки човек, който пътува из чужбина – например аз бях преди два дни в Германия, може да каже пред магазините им колко свободни позиции за работа има и колко работници търсят. Германия в момента се нуждае от още 1 милион души работна ръка, която ще бъде изпомпана от нас. И при нас какво ще остане, кой ще плаща данъци?   Въобще, проблемът е много по-голям, отколкото някой се опитва да го представи. И е крайно време да се удари по масата и да се каже: „Стига!“. Защото ние всички сме в един Европейски съюз, а не сме донори на някои европейски държави“, заяви Лалов.     каза зам.-председателят на Национално сдружение на българските превозвачи Красимир Лалов.   .   „Защото останалите успяха да договорят някакви търговски преговори, за да си улеснят позициите. Но  “, заяви той.   Лалов посочи, че   ", "date": "2018.12.23", "title": "Красимир Лалов: Превозвачи готвят затваряне на гранични пунктове по празниците"}
{"url": "http://epicenter.bg/article/Metodiev--2018-e-zagubena-godina-za-Balgariya-ot-gledna-tochka-na-politichesko-razvitie-i-rezultati/171404/11/0", "text": "    - Той правилно е уловил обществените настроения, но формулата му е грешна според мен. Опитва се да спре историческия процес, това не е възможно. Имаме ново поколение политици, което идва, за да компенсира изкривената преходна реалност. А други тепърва ще излизат на политическата сцена. Улицата клокочи, макар и все още пасивно. Идеята за програмен кабинет днес е все едно да искаш правителство на националното съгласие при Тодор Живков през 1989 г. Бойко Борисов е три мандата премиер. Няма условия за такива договорки вече. Тоест въпросът за бъдещото на Борисов ще се решава в хода на събитията. А мисля, че формулата трябва да е друга. Първо, дълбоко разделение ни е необходимо в обществото. Задача № 1 е да се раздели в политиката корумпираният от некорумпираният, ориенталците от европейците, криминални престъпници от честни хора, сенчес бизнес и организирана престъпност в политиката и т.н. Няма как да смесим катран и мед на едно и да искаме резултат. Редно е да дойдем до момента през 2019 г., който може да се формулира като или:или.     - Не, не мисля, че е добро предложение. Правилно е назовал проблемите в държавата, назоваха ги и гражданите, 82 % не са доволни от това, което се случва в държавата, назовават ги и всевъзможните външни организации, и статистики, международни индекси и каквото още искате. Но от гледна точка на идеята за програмен кабинет това не почива на реалността. Няма подобни условия. Пак казвам, има друг исторически процес, който върви със смяна на поколенията и с желание, изкристализиране на радикална промяна, която изключва каквото и да е договаряне в момента в обществото и широк консенсус. Първо трябва да минем през дълбоко разделение.     - Категорично. За да сме на дъното по всичко на ЕС, си има и причина, и виновници. А това е логиката на живота. Заради това имаме нужда не просто от нов модел, а от кардинално нов такъв, с нови хора, нов морал, нови цели, нови институции, ако щете.     - Когато гледам мястото на България в ЕС, по всички възможни показатели, ама почти по абсолютно всички, то е последно, то е на дъното. Да кажеш, че няма нужда от предсрочни избори е все едно да искаш да държиш държавата и обществото на това дъно. Категорично смятам, че трябва да се мине през избори. Ако трябва, не едни, а два, три пъти през избори, през някакъв катарзис, за да може буквално да се рестартира държавата и да излязе от това положение, в което се озовава през последните години.     - Не много положително. Защото, когато в България преди лятната ваканция в последната седмица или преди коледните празници, или преди великденските се вкарват ударно различни предложения, най-често става дума за лобизъм. И това го наблюдаваме през годините. Става дума и за недомисляне, недоценка, невзимане предвид на реалности, каквито имаме в държавата. Както казах и преди малко, имаме нова ситуация с ново поколение, което идва на политическата сцена. Имаме един еманципиран президент, силен коректив, който виждате, че реагира на всяко нещо, което се случва в парламента, и подобна политика на прокарване на интереси в 12 без 5, очевидно не е безпроблемна и дори бих я определил като компрометирана.     - Последователен е, той се структурира, той се позиционира като категоричен коректив на управлението и мисля, че това се харесва от обществото. Той се явява като говорител и затова все повече генерира подкрепа, и то от странни места. Това е последователна негова политика и смятам, че трябва да се върви в тази посока. Самите управляващи имат интерес от това нещо, за да могат да не затъват все повече в крайностите, на които в определени моменти се поддават.     - Това беше една година, която започна със скандали и те не са спирали. Напрежение, което се покачваше, както вътре в коалицията, така и в парламентарната институция, междуинституционални войни, гейтове, които вече трудно се следят, защото преливат един в друг. Това е година, която е загубена за България от гледна точка на политическо развитие, от гледна точка на резултати. В момента имаме една нефункционираща държава, като извод от тия 12 месеца, които минаха. Нямаме подобрение в нито една сфера на обществото, в нито един сектор не можем да кажем ето това беше направено през тази година. Имаше бутафорно мероприятие, каквото беше председателството на ЕС, което мина, замина и в крайна сметка дори се оказа, че равносметката от него са едни влошени отношения с Македония, блокиран Шенген, блокирана Еврозона, бедност, неравенство, инвестиции, които липсват, пакетът „Макрон“, който удари българския бизнес и т.н.     - Не успя да намери посоката, да направи нито една значима социална, политическа или каквато и да е реформа. Не успя да убеди обществото, че това е правителството, което може да решава проблемите му. В общи линии през тази година то се занимаваше със самото себе си, с постоянната смяна на министри, с коалиционни крамоли и закономерно рейтингът през тази година, колкото и в България да са условни социологическите данни, вървеше надолу. И, разбира се, протестите, които са най-добрият индикатор за това какво се случва в едно общество и които през ноември избухнаха с неподозирана сила.     - Улицата все още не се е изразила в своята пълнота. Според мен това, което наблюдавахме през ноември, беше просто една увертюра за това, което ще се случи или няма да се случи през идните месеци – януари, февруари, март на 2019 г. Очевидно, ако в България е останала критична маса от хора, които си дават сметка за състоянието на държавата, смятам, че те ще излязат като маса, като позиция, като настроение през първите месеци на годината. В този смисъл улицата е някакъв вид надежда за голяма част от обществото, което е отчаяно от политиката, има алиенация към политическото и все повече чувам мнението, че системата има нужда от трус. Улицата е тази, която може да го осигури.     - Не, това се чува от всички страни. Мисля, че и управляващите са наясно със ситуацията. Тези растящи цени от 1 януари няма как да не се отразят на социалното настроение в държавата. Освен това имайте предвид, че върви общоевропейски процес, който залива вече две трети от държавата в Европа. Различни по искания и по мащаб протести през Франция, Албания, през Сърбия, Унгария или през Великобритания. Но навсякъде имаме генерирано недоволство и все повече това ми напомня на една арабска пролет или една 1989 г. в Източна Европа, когато настроението беше за голяма промяна. В такива случаи се търси ново начало, търси се нов елит.     - Моята прогноза е, че при този сблъсък единият от двамата трябва да падне. Това е сблъсък на различни визии за развитието на обществото. Според това е цивилизационен сблъсък. За мен Радев е в по-добрата позиция от гледна точка на перспективи пред обществото и пред неговия дневен ред като политик.     - Ами той е действащ. Той е президент на държавата, държавен глава, така парекселанс е политическо лице.     - Много, много напред е това в бъдещето, според мен…     - Да, не виждам към днешна дата такива индикации от страна на президентството. По-скоро тук е ключово това, което казахте, сблъсъкът между премиера и президент. Между тези два цивилизационни модела, за това накъде ще поеме България – към промяната или към статуквото. Тоест това е изборът и пред обществото. Искаме промяна или искаме запазване на това, което е в момента? И това ще е големият сблъсък, големият въпрос и голямото предизвикателство през 2019 г.     - Дали е държавник, ще каже историята. Засега е политик, който успя да натрупа за последните години опит, той тръгна с определени грешки в първите месеци на своето президентство, но трупа опит и времето ще покаже дали се превърна в държавник.     - ГЕРБ е за трети път на власт. Трудно ми е да кажа, защото те се преляха. В един момент ГЕРБ се превърна в партия на властта. Когато ГЕРБ излезе от властта и прекара повече време, един мандат да кажем в опозиция, съхрани се и остане, тогава вече можем да дадем отговор на този въпрос. Но ГЕРБ се създаде и е партия на властта. Извън нея ще видим дали може да се съхрани, да остане и каква ще е съдбата и на самия Борисов, разбира се.     - Разбирам по кой път трябва да тръгне България. Дали да остане както в момента, в една балканска реалност на изкривявания на политическото, на това дъно, на което се намира като статукво, и икономическо, и социално, и на ниво корупция, и на блокирана съдебна система, и на демография на смъртта, на бягащи, напускащи хора от страната, или ще тръгне по нов път на развитие, който е европейски, който е свързан с нови институции, с нови хора, промяна на политическия елит, с радикални промени, със скъсване с всичко досегашно. За мен два са пътищата пред държавата – статукво и радикална промяна.     - Да си пожелаем на първо място да сме живи, здрави, ще живеем в интересна година. Тя ще е динамична и нека си пожелаем да мине възможно най-безболезнено за нашето общество и въпреки това да стигнем до положителна промяна за него и да тръгнем в нова посока, ако искате. Според мен България има нужда от това.  ", "date": "2018.12.23", "title": "Методиев: 2018 е загубена година за България от гледна точка на политическо развитие и резултати"}
{"url": "http://epicenter.bg/article/NAP-ochakvat-rekordni-harchove-po-Koleda-i-Nova-godina/171430/4/0", "text": "Ръст на харчовете по Коледа и Нова година очакват от НАП. За миналогодишните празници беше поставен рекорд. През касовите апарати са минали над 1,4 млрд. лв.   Пиковите дни са били 22 и 29 декември когато сме платили в брой по почти 300 милиона лева.   Навръх празниците разходите се свиват драстично, на самата Коледа сме похарчили почти 5 пъти по-малко – 67 млн. лв. Във всеки от останалите дни през касовите апарати минават над 100 млн.   Заради ръста на икономиката и доходите се очаква тази година да бъде поставен нов рекорд.   „Наблюдаваме една стабилна тенденция на повишаване на харчовете. Най-големите пикове в предколедното и новогодишно харчене са точно два дни преди новогодишната нощ. А, противно на очакванията, празнуването на самите празници не формира толкова голям паричен поток хората са похарчили повече пари в подготовката преди това”, коментира говорителят на НАП Росен Бъчваров, предаде  bTV.", "date": "2018.12.23", "title": "НАП очакват рекордни харчове по Коледа и Нова година"}
{"url": "http://epicenter.bg/article/Rusiya-e-izpratila-10-iztrebitelya--Suhoy--v-Krim/171395/7/0", "text": "Русия е изпратила 10 изтребителя ”Сухой” в Крим.   \r\n Най-малко 10 изтребителя \"Сухой\" - Су-27 и Су-30 - са кацнали на полуостров Крим. Според британските медии те са се приземили във военновъздушната база Белбек, недалеч от Севастопол, съобщава БГНЕС. \r\n   \r\n Напрежението между Москва и Киев рязко нарасна след като на 25 ноември Русия задържа три украински кораба и екипажа им. \r\n   \r\n Неотдавна руският външен министър Сергей Лавров каза, че \"Украйна подготвя провокации недалеч от Крим в края на тази година\". \r\n \r\n   \r\n", "date": "2018.12.23", "title": "Русия е изпратила 10 изтребителя ”Сухой” в Крим"}
{"url": "http://epicenter.bg/article/Tsunami-vrahletya-Indoneziya--nad-60-dushi-sa-zaginali/171396/7/0", "text": "Най-малко 168 души са загинали, а стотици са ранените след като тази нощ цунами връхлетя крайбрежните зони на Зондския пролив между островите Суматра и Ява.   Агенцията за управление на бедствията съобщи, че стотици сгради са пострадали от приливната вълна, предаде БНР. Смята се, че причина за нея са подводни свлачища, предизвикани от изригването на вулкан. Сред засегнатите райони е популярният морски курорт Танджунг-Лесунг. Не е имало предупреждение за приближаващата вълна.   Очевидци съобщават за две вълни, като първата е била по-малка. Вулканът Анак Кракатау изригна в петък и образува облак от пепел, който се издигна на 400 метра над планината.   Властите разпоредиха на населението да не се приближава на по-малко от два километра от кратера. Агенцията за управление на бедствията заяви, че високото ниво на морето в резултат на пълнолунието може също да е допринесло за силата на вълните. Индонезия е изложена на цунами, тъй като е разположена в Тихоокеанския огнен пръстен, където стават чести земетресения.   Около 745 са пострадали от цунамито в неделя вечер в Индонезия, съобщава местният новинарски портал Detik, цитиран от TACC.    Преди това се съобщаваше за 62 жертви и 584 пострадали. Според портала около 30 души все още са в неизвестност.   Евакуационните дейности са затруднени поради лошите атмосферни условия.     През септември над 2 000 души загинаха при цунами след земетресения край централния остров Сулавеси. На 26 декември 2004 година огромна вълна причини смъртта на 228 хиляди души в 14 страни, повечето от тях в Индонезия.  ", "date": "2018.12.23", "title": "Цунами връхлетя Индонезия, най-малко 168 души са загинали"}
{"url": "http://epicenter.bg/article/Ponedelnik--sryada-i-petak-sa-kritichni---disbalans--kritika--nastinki--skandali/171436/10/101", "text": "    Дневно предназначение: Критичен ден, предназначен за откази, критика и подялби и раздели. Лекувайте аспекта с любов, смирение и доброта. Покажете на близките си, че ви е грижа за тях и го обичайте. Този ден е свят и ще ви донесе, това което носите в сърцето си.  Основна цифрова характеристика – 1, 2, 3, 4, 5, 6, 8, 9  Ден за размисъл, смирение и притихване!  Часова характеристика:  • 00.00 – 6.00 ч. – Денят започва със смях, желания и забава.  • 6.00 – 12.00 ч. – Сутринта обменът на информация ще се засили. Всичко ще се случва бързо и с лекота. Активират се възможности за намиране на решение, баланс и късмет.  • 12.00 – 18.00 ч. - Обедните часове са подходящо време за търговия и копиране на модели и партниране.  • 18.00 – 00.00 ч. – Вечерта ще е сравнително спокойна, съпроводена с разговори и интриги.  Съдбовно правило: Ценя и уважавам желанията на близките си!  Мото: Днес ще съм тих/а и смирен/а!  Положително утвърждение: Обичам семейството и приятелите си!  Дневно предназначение: Ден за удвояване на успеха, празнуване и вълшебни мигове. Дневната нумерологична карта благославя успехи в много области като дом, семейство, път, запознанства, тържества, реклама, култура и обществени мероприятия. Ще се предоставят добри възможности за запознанства и общуване с приятни, интелигентни хора.   Използвайте деня за важни неща, големи покупки на техника, обзавежнане за дома и подаръци. Може да подписвате важни сделки и да придобивате недвижимо имущество.  Основна цифрова характеристика – 1, 2, 3, 5, 7, 8, 9.  Позитивен и щастлив ден, в който се залагат големи надежди и мечти за бъдеще. Използвайте го за позитивна проекция на 2019г.  Часова характеристика:  00.00 – 6.00 ч. – Денят започва с идеалистична настройка и мечти.  6.00 – 12.00 ч. – Сутринта започва положително, залагат се големи очаквания и надежди за нещо голямо.  12.00 – 18.00 ч. – На обяд се пораждат очаквания и случване според друг човек.  18.00 – 00.00 ч. – Вчерта приключва отлично, красиво и хубаво.   Съдбовно правило: Аз съм благословен за живота, с който съм дарен!  Мото: Късмета е с мен през целия ден!  Позитивно утвърждение: Позволявам на вълшебствата да се  осъществяват в живота ми!  Дневно предназначение: Ден, в който може да почувствате спад в енергията си. Възможно е да възникнат повреди и пречки, които да доведат до ремонтни дейности. Активират се дисбаланс, неувереност, фактори за влошаване на здраве и настинки. Извършете профилактика и се погрижете за себе си. Не прекалявайте с храната и алохола, защото има опасност от натравяне.   Въпреки празника моментът не е подходящ за големи и шумни празненства. Останете на топло в дома си, отпуснете се и релаксирайте.  Основна цифрова характеристика – 1, 2, 3, 4, 5, 6, 8.  Труден и критичен ден с акцент върху здравето и здравословното поведение. Изискват се грижа и уважение на Аза.  00.00 – 6.00 ч. – Денят започва с мисли за семейството в материален план, плащания и финансово осигуряване.  6.00 – 12.00 ч. – В сутрешните часове задачие и ангажиментите започват от рано.  12.00 – 18.00 ч. – В обедните часове успеха ще бъде за друг. Проявява се критика, двойна работа и случване от втория път.  18.00 – 24.00 ч. – Вечерта си починете и се отдайте на релакс и процедури свързани с вода   Съдбовно правило: Обичам себе си и тялото си!  Мото: Полагам грижа за себе си!  Позитивно утвърждение: Проявявам състрадателност!  Дневно предназначение: Aктивен, социален ден, подходящ за големи церемонии, гости, тържества и публични изяви. Предназначен за уреждане на семейни въпроси, успех при пътуване в страната, възможност за публична изява и показност. Всичко ще се случва защото трябва, за да се изявите и покажете пред други хора.   Денят е подходящ за посрещане на гости, семейни сбирки на маса, както и уреждане на въпроси свързани с дома и бита. За да сте усшешни и всичко да се случва добре, спазвайте общоприетите правила и морална етика. Момента е благоприятен за да направите ремонт, покупка на мебели, обзавеждане и техника.  Основна цифрова характеристика – 1, 2, 3, 5, 7, 8, 9.  Активират се срещи, разговори, пътувания и обмен на информация. Използвайте деня за социална активност и дела и публични изяви.  Часова характеристика:  • 00.00 – 6.00 ч. – Денят започва с мисли и концентрация за работа и ангажименти.  • 6.00 – 12.00 ч. – Сутринта е щастлива, с възможности за стартиране, добри пътувания и успешно случване с леснина.  • 12.00 – 18.00 ч. – На обяд бъдете внимателни при общуване, защото се активират откази, които лесно може да избегнете ако проявите разум.  • 18.00 – 00.00 ч. – Вечерта приключва добре, с публичност и срещи навън.  Съдбовно правило: Силата винаи е в настоящия момент !  Мото: Днес мога да постигна нещо невероятно!  Позитивно утвърждение: Аз се осъществявам във всичко, което правя!  Дневно предназначение: Критичен ден, в който могат да възникнат обрати във взаимоотношенията, засечки, избухване на конфликтна ситуация, неовладени страсти и емоции. Профилактирайте кръвното налягане, което може да се повиши през деня.   Внимавайте за пожари и повреди в уреди като печка и бойлер. Денят е силен и ярък. Всичко ще бъде на ръба. Не преминавайте границата и ако е необходимо, се оттеглете за момента. Не се препоръчват пътувания, има опасност от инфарктни състояния и катастрофи. Шофирайте внимателно и се пазете от избухвания.   Основна цифрова характеристика – 1, 2, 3, 4, 5, 6, 8.  Предстои пренареждане на чувствата, което ще доведе до наложителен критичен избор. Денят е силен и специален, затова бъдете сигурни в поведението и решенията си. Ако заявите категорична позиция, връщане назад няма да има.  Часова характеристика:  00.00 – 6.00 ч. – Денят започва спокойно, балансирано и хармонично.  6.00 – 12.00 ч.- Сутринта ще е активна с възможност за неочаквани новости и запознанства.  12.00 – 18.00 ч. – Може да се възползвате от помощта на втори човек, съобразете се и обсъдете всичко, което искате да направите. Бъдете внимателни относно емоциите си в любовта и знайте, че сега не е точният момент за изглаждане на взаимоотношенията.  18.00 – 24.00 ч. – Вечер на страстта, забавленията и купона. Бъдете по-обрани, в случай че не желаете да станете обект на обсъждания, клюки и интриги.   Съдбовно правило: Днес приемам със смирение всички предизвикателства!  Мото: Любовта и добрината са моята защита!  Позитивно утвърждение: Съдбата ме подкрепя!  Дневно предназначение: Голям и важен ден в областта на образованието, науката, културата, международни дейности и чужбина. Дневното предназначение е свързано с вземане на правилни решения, плануване на големи неща, бъдеще и цели. Моментът е подходящ за духовни практики, медитация и самоусъваршенстване. Основна цифрова характеристика – 1, 2, 3, 4, 5, 7, 8, 9.  Успешен ден и хармоничен ден, придружен с усмивки, дела и разговори.  Часова характеристика:  00.0 – 6.00 ч. – Денят започва с осъзнаване и събуждане за нещо чрез чуто или казано, правене на уговорки.  6.00 – 12.00 ч. – Успешна и хармонична сутрин, предназначена за лекота и баланс.  12.00 – 18.00 ч. - Момент за уговорки, задачи и сметки.  18.00 – 00.00 ч. – Самотна вечер в семейството, подходяща за уединение и духовни практики.   Съдбовно правило: С вяра всичо се постига!  Мото: Днес духът и вярата са водещата ми сила!  Положително утвърждение: Днес изграждам далечно успешно бъдеще!   Дневно предназначение: Хармония в семейството, мисли и разговори за финанси, оживяване на спомени, грижа и съпричастност. Дневната нумерологична карта изисква да се поеме отговорност към роднини и близки хора.   Активират се любовни копнежи, исторически и паметни успехи, даване и получаване на гаранции, както и уреждане на финансови взаимоотношения. Проявете мъдрост за да сте успешни.   Основна цифрова характеристика – 1, 2, 3, 5, 6, 8  Лек и позитивен ден, изпълнен с радост и хармония.  Часова характеристика:  • 00.00 – 6.00 ч. – Денят започва с усмивки и лекота.  • 6.00 – 12.00 ч. – Щастлива хармонична сутрин, в която може да синхронизирате предстоящото.  • 12.00 – 18.00 ч.- Моментът е подходящ за обмен на информация и търговия. Ще имате възможност да направите успешни уговорки и да хармонирате партньорски взаимоотношения.  • 18.00 – 00.00 ч. – Вечерта приключва добре, с активни семейни разговори и празненства, уреждане на сметки и имуществени въпроси.  Съдбовно правило: Грижа се за рода и семейството!  Мото: Днес е добро време за материални придобивки!  Позитивно утвърждение: Изпитвам любов и благодарност към близките си!   С пожелание за светли, мирни и хармонични празници!  Бъдете благословени!  Милена Иванова- ЕА ", "date": "2018.12.23", "title": "Понеделник, сряда и петък са критични - дисбаланс, критика, настинки, скандали"}
{"url": "http://epicenter.bg/article/Posten-zelnik-s-praz-luk-i-oriz-/170999/9/80", "text": "готови кори или тесто от: 2 ч.ч. брашно 1 с.л. олио 1 с.л. оцет 1 ч.л. сол 30 г мая хладка вода   За плънката: 5 стръка праз лук 1 ч.ч. ориз 1/3 ч.ч. счукани орехи 1 ч.ч. олио сол, черен и червен пипер, тарос   Замесва се тестото и се оставя 20 минути да почине, покрито с кърпа. След това се разделя на 3 топки и се разточват питки, с размера на тавата, в която ще се пече. Празът се задушава в малко олио и малко вода, прибавя се оризът и той да поври, посолява се на вкус и се добавят другите подправки.   В намазана с олио тава се слага една питка, отгоре половината праз, втора питка, втората половина праз и се покрива с третата кора. Оставя се покрита да втаса за 15-20 минути. Баницата се нарязва на порции и се залива със сгорещеното олио. Пече се в умерена фурна до зачервяване. Гореща се напръсква със студена вода и се покрива с кърпа.", "date": "2018.12.23", "title": "Постен зелник с праз лук и ориз   "}
{"url": "http://epicenter.bg/article/Shvetsiya-izrazi--quot-razocharovanie-i-trevoga-quot--ot-reshenieto-ni-da-izberem-F-16/171401/7/0", "text": "Шведската държава изрази \"голямо разочарование и тревога\" от решението на българското Министерство на отбраната да прекрати едностранно преговорите с Швеция за закупуване на изтребители.     \"С голямо разочарование и тревога научихме за намерението на българското Министерство на отбраната едностранно да прекрати преговорния процес с Швеция за закупуване на изтребители.   В рамките на ясно дефинирана тръжна процедура, съдържаща набор от прецизни критерии,   по отношение на оперативната ефективност.   В допълнение,  , одобрен от българския парламент, като по този начин оставя съществен резерв за покупката на оръжия и оборудване, включително и такива, за които се искат лицензи от САЩ.   Придобиването на такива лицензи никога не е представлявало пречка за другите страни членки на НАТО, които летят на Gripen”, се казва в съобщение на шведската страна, цитирано от bTV.   \"Швеция предложи на България 10 нови изтребителя Gripen, напълно съвместими с НАТО и напълно в съответствие с техническите и оперативните изисквания, както и със зададените от страната бюджет и срокове за доставка.    \", се казва още в него.   Реакцията дойде, след официалното съобщение от българската страна, че правителството е избрало американските F-16.   В същото време, американската \"Локхийд Мартин\" излезе с позиция, в която се казва, че компанията \"приветства внасянето за разглеждане от Министерски съвет от министъра на отбраната Красимир Каракачанов и министъра на икономиката Емил Караниколов на доклад за избор на нов боен самолет за българската армия, който предлага България да започне преговори за закупуване на изтребители F-16 Блок 70 от САЩ\".   \"Това е голяма новина за националната отбрана, индустрията и икономиката на България. Българските военновъздушни сили ще разполагат с един от най-усъвършенстваните бойни изтребители на въоръжение в НАТО. За икономиката и индустрията на България това ново дългосрочно партньорство със световен технологичен лидер като Локхийд Мартин ще донесе много ползи.   Ние сме готови да продължим да подкрепяме американското правителство и нашите български партньори по време на преговорите за сключване на договор.   \"Локхийд Мартин\" се ангажира пред България да работи съвместно с американското правителство по проучването на възможностите за намаляване на разходите в следващия етап от процеса по придобиване на изтребители.   Съгласно принципите на програмата за чуждестранни военни продажби (FMS), цената, посочена в писмото за предложение и приемане (LOA), се определя от американското правителство след консултация с компаниите и правителството, което придобива техниката\", пише още в текста.", "date": "2018.12.23", "title": "Швеция изрази \"разочарование и тревога\" от решението ни да изберем F-16"}
{"url": "http://epicenter.bg/article/Tramp-se-otkaza-ot-planovete-si-da-patuva-do-Florida-za-Koleda/171402/7/0", "text": "Американският президент Доналд Тръмп ще остане във Вашингтон за Коледа заради частичното спиране на дейността на правителството, заяви говорителят на Белия дом Сара Сандърс, цитирана от Ройтерс.   Тръмп планираше да пътува със семейството си до имението си във Флорида за празниците, но заяви, че ще остане във Вашингтон, след като парламентаристите не успяха да постигнат споразумение за бюджета, за да избегнат частично спиране на работата на правителството.   \"Заради спирането на работата на правителството президентът Тръмп ще остане във Вашингтон, а първата дама ще се върне от Флорида, за да могат да прекарат Коледа заедно\", посочи говорителката, цитирана от ТАСС.", "date": "2018.12.23", "title": "Тръмп се отказа от плановете си да пътува до Флорида за Коледа"}
{"url": "http://epicenter.bg/article/Makron-izbyaga-ot--quot-zhaltite-zhiletki-quot--dostavi-v-Chad-shampansko-i-gashi-drob/171409/7/0", "text": "В събота, когато по улиците на френските градове \"жълтите жилетки\" отново излязоха на протест, президентът Еманюел Макрон се изнесе в Африка на предколедно посещение на френските войници в Чад, донасяйки със себе си достатъчно шампанско, гъши дроб и шоколад за 1300-те войници.   Макрон кацна в авиобазата Косеи близо до Нджамена, главния център на операция \"Бархан\", четиригодишна кампания, водена от Франция срещу ислямските джихадисти в Буркина Фасо, Чад, Мали, Мавритания и Нигер.   Личният готвач на френския президент Гийом Гомез също пътува, за да се увери лично, че далеч от дома си, войниците ще получат празничното меню, въпреки температурите, които могат да достигнат 32 градуса по Целзий, предаде Канал 3.   От Африка пред тв канала BFM Еманюел Макрон се закани люто на хулиганите, които вандалстват по улиците на френските градове под прикритието на протестите на \"жълтите жилетки\". Френският президент заяви, че правителството ще предприеме най-строги мерки срещу лицата, които организираха погроми по време на демонстрациите на \"жълтите жилетки\".   \"Внимателно наблюдавах целия ден за случващото се в страната и министърът на вътрешните работи (Кристоф Кастанер) ме информира за това. Ясно е, че срещу правонарушителите ще бъдат предприети много строги мерки от френското правосъдие\", каза Макрон.   \"Сега Франция трябва да установи ред и хармония. Страната се нуждае от общо съгласие, единство, съвместен напредък към важни колективни цели. Сега е важно да се постигне помирение и да се премахнат разногласията\", каза Макрон.", "date": "2018.12.23", "title": "Макрон избяга от \"жълтите жилетки\", достави в Чад шампанско и гъши дроб"}
{"url": "http://epicenter.bg/article/Putin-razporedi-da-se-otpusne-maksimalna-pomosht-na-semeystvata-na-zhertvite-ot-minata-v-Solikamsk/171411/7/0", "text": "Руският президент Владимир Путин поиска тази сутрин нов доклад за ситуацията в мината в град Соликамск (около 1500 километра североизточно от Москва), където снощи стана авария. Държавният глава разпореди да се отпусне максимална помощ на роднините на загиналите и да бъдат всестранно проучени причините за трагедията. Това съобщи днес пред журналисти губернаторът на Пермския край Максим Решетников, предаде ТАСС, цитира БТА.   След пожар и задимяване спасители са открили в мината за добив на поташ - собственост на компания \"Уралкалий\", телата на осем души, съобщиха по-рано местните власти.   Правителството на Пермския край ще изплати на семействата на жертвите, сред които има много малолетни деца, по един милион рубли, заяви губернаторът Решетников.   По-рано бе съобщено, че организацията подизпълнител \"УС-30\", чиито работници са загинали в мината, ще изплати на семействата им по 2 милиона рубли. Отделни суми са предвидени за лицата на пълна тяхна издръжка. Освен това ще бъдат изплатени и застраховки - по около 1 милион рубли за всеки загинал.   Осем души от общо 17-те, работили в мината по време на инцидента, не пострадаха и успяха да излязат на повърхността, напомня ТАСС. Спасители издирват в момента последния от деветимата миньори, блокирани под земята по време на пожара. Подготвя се изваждането на откритите тела.   На местопроизшествието действа оперативен щаб. Представители на \"Уралкалий\" съобщиха, че пожарът е избухнал на дълбочина 340 метра при строителни работи в нова минна шахта, дълбока 500 метра.   Местният клон на руското федерално следствие е образувал по случая наказателно дело за нарушение на нормите за сигурност, причинило смъртта на трима и повече души.", "date": "2018.12.23", "title": "Путин разпореди да се отпусне максимална помощ на семействата на жертвите от мината в Соликамск"}
{"url": "http://epicenter.bg/article/Indiya-uspeshno-izprobva-balistichna-raketa--Agni-4-/171412/7/0", "text": "Индия днес успешно изстреля балистична ракета \"Агни-4\", способна да носи включително и ядрени бойни глави, предаде ТАСС.   Според телевизия Ен Ди Ти Ви ракетата е била изстреляна от полигона на остров Абдул Калам в Бенгалския залив, край бреговете на източния щат Одиша.   \"Тази ракета, която е една от най-новите, има модерна и компактна авиационна радиоелектроника, гарантираща високо ниво на сигурност и точност\", се посочва в съобщение на индийската организация за отбранителни изследвания и разработки, цитирано от телевизията.   По данни на този орган \"Агни-4\" може да поразява цели на разстояние до 4000 км.   Днешният тест е седми за ракети от този модел. Индия има на въоръжение няколко типа ракети от същата фамилия - \"Агни-1\" с обсег 700 км, \"Агни-2\" - 2000 км, \"Агни-3\" - над 3000 км. Очаква се страната скоро да приеме на въоръжение и \"Агни-5\" с обсег над 5000 км.   Индия разработва и ракета \"Агни-6\" с радиус на поразяване 10 000 км и възможност за изстрелване от подводници, уточнява ТАСС, цитира БТА.", "date": "2018.12.23", "title": "Индия успешно изпробва балистична ракета „Агни-4“"}
{"url": "http://epicenter.bg/article/Shindzo-Abe-i-Donald-Tramp-veroyatno-shte-se-sreshtnat-prez-yanuari-v-Davos/171413/7/0", "text": "Японският премиер Шиндзо Абе и президентът на САЩ Доналд Тръмп вероятно ще имат разговори в края на януари в кулоарите на Световния икономически форум в Давос. Това съобщи днес агенция Киодо, предаде БТА.   По данни на Киодо в момента двете страни обсъждат възможността за такава среща. Ключови теми в преговорите се очаква да бъдат икономическите отношения между Япония и САЩ наред със ситуацията на Корейския полуостров.   По-рано Белият дом съобщи, че Тръмп ще участва в тазгодишния Давоски форум. Според говорителката Сара Сандърс американската делегация ще бъде водена от финансовия министър Стивън Мнучин. За Давос ще отпътуват също така държавният секретар Майк Помпейо, министърът на търговията Уилбър Рос, постоянният търговски представител на САЩ Робърт Лайтхайзър и министърът на вътрешната сигурност Кирстен Нилсен.   В делегацията ще бъдат също дъщерята на президента Иванка Тръмп и съпругът й Джаред Къшнър - съветници в Белия дом.", "date": "2018.12.23", "title": "Шиндзо Абе и Доналд Тръмп вероятно ще се срещнат през януари в Давос"}
{"url": "http://epicenter.bg/article/Broyat-na-zaginalite-v-Indoneziya-ot-valnata-tsunami-narasna-do-222-dushi/171414/7/0", "text": "  Броят на загиналите в Индонезия от вълната цунами нарасна до 222 души, а ранените вече са над 800, съобщиха местните власти, които се опасяват, че цифрите ще се увеличават през следващите часове, предадоха АФП и БТА.   \"Загинали са 222 души, 843 души са ранени и 28 се водят за изчезнали\", съобщи говорителят на индонезийската агенция за реакции при бедствия Сутопо Пурво Нугрохо, подчертавайки, че вероятно през следващите часове тези цифри ще се увеличават.   Индонезийската момчешка поп група Seventeen бе пометена от сцената за секунда от цунамито между островите Ява и Южна Суматра.   Един от зрителите заснел мига, в който вълната удари сцената по ужасените викове на хората от държавната електрическа компания PLN, присъстващи на празничния купон на фирмата.   Две от момчетата от Seventeen са загинали, издирват се още 4 от членовете на групата, съобщава Канал 3.  ", "date": "2018.12.23", "title": "Броят на загиналите в Индонезия от вълната цунами нарасна до 222 души (Видео)"}
{"url": "http://epicenter.bg/article/Turtsiya-razpolaga-dopalnitelni-sili-po-granitsata-sas-Siriya/171419/7/0", "text": "Турция разполага допълнителни сили по границата си със Сирия, предаде Ройтерс, като се позовава на информация на турската агенция ДХА, съобщи БТА.   По данни на ДХА около 100 военни коли са се насочили към границата.   Засилената военна активност се наблюдава броени дни след като турският президент Реджеп Тайип Ердоган обяви, че Турция ще отложи планираната военна операция срещу сирийските кюрдски милиции Сили за защита на народа (СЗН) в Северна Сирия. Ердоган направи изявлението, след като САЩ обявиха, че ще изтеглят войниците си от Сирия, отбелязва Ройтерс.   ДХА информира, че турският военен конвой, насочил се към граничния град Килис (окръг Хатай), включва танкове, гаубици, автобуси, превозващи командоси.   Част от военната техника и персоналът ще бъдат разположени по граничните постове, докато някои войници и военни коли са преминали в Сирия (през турския град Елбейли), съобщава агенцията.   Елбейли е разположен на 45 километра от северния сирийски град Манбидж, за който Анкара и Вашингтон имат големи разногласия.", "date": "2018.12.23", "title": "Турция разполага допълнителни сили по границата със Сирия"}
{"url": "http://epicenter.bg/article/Zvezda-izrigna-10-000-pati-po-moshtno-ot-Slantseto/171420/7/0", "text": "Астрономи забелязаха изригване, идващо от бебе звезда на разстояние от 685 светлинни години, което е 10 000 по-мощно от изригването на Слънцето, съобщава в. „Дейли мейл“. Според учените звездното изригване може да предостави ценна информация за зараждането на потенциално обитаеми екзопланети, и за това как подобни събития могат да повлияят на космическия материал, заобикалящ далечни звезди, предава Нова телевизия.   Звездата от тип М е само на 2 милиона години, което означава, че ще измине още доста време преди да достигне пълните си размери. Тя е била забелязана с от обсерваторията в Чили, с помощна на мощния телескоп Next-Generation Transit Survey.   Въпреки че звездите от тип М имат силно магнитно поле, което не им позволява да изригват, според учените наблюдаваното явление е изключително рядко и се повтаря на всеки три години.   „Това е звезда, която показва лека активност и през останалото време е изключително рядка“, твърди доктор Джеймс Джакман от Университета Уоруик. „И изведнъж забелязахме, че яркостта на звездата нарасна седем пъти над нормалните нива само за няколко часа. След изригването тя отново се успокои“.   „Виждали сме подобна активност при слънцето, но никога не са били толкова мощни“, твърдят учените. Вероятно поведението на звездата се дължи на факта, че тя е все още „бебе“ и е в началото на жизнения си цикъл.   В началото на годината беше наблюдавано подобно явление от звезда червено джудже. Според учените радиацията при изригването й може да заплаши живота на всяка обитаема планета в обсега й.", "date": "2018.12.23", "title": "Звезда изригна 10 000 пъти по-мощно от Слънцето"}
{"url": "http://epicenter.bg/article/Avtorat-na-feyk-novini-ot--quot-Shpigel-quot--e-kral-pari-ot-dariteli/171421/7/0", "text": "Влиятелният германски седмичник „Шпигел“ обяви, че ще подаде жалба за криминално деяние срещу свой репортер, който злоупотребил с дарения за деца, изпаднали в нужда, в Сирия, съобщава АФП, предаде БГНЕС.   33-годишният Клаас Релотиус подаде оставка по-рано този месец, след като призна, че е фалшифицирал статии и си е измислял герои за историите си в над дузина свои статии, публикувани в хартиената и онлайн версията на списанието.   От „Шпигел“ заявиха, че са получили информация, че Релотиус е подел кампания сред читателите си за набиране на средства в помощ на сирийски деца, живеещи по улиците на Турция, чиято съдба описва в една от статиите си.   Според изданието журналистът предоставил банкова сметка, която пренасочвала дарените пари към личната му спестовна сметка.", "date": "2018.12.23", "title": "Авторът на фейк новини от \"Шпигел\" е крал пари от дарители"}
{"url": "http://epicenter.bg/article/Kralitsata-sabira-nay-blizkite-si-v-imenieto-Sandringam-/171426/7/0", "text": "Днес около 30 от най-близките приятели на кралица Елизабет Втора ще пристигнат в Сандрингам за Коледа, съобщава в. „Дейли мейл“, предаде Канал 3.  Имението е доста малко за кралските стандарти, като основната къща е описвана като „претъпкана“, което означава, че за да се чувстват всички гости и членове на кралското семейство удобно, се изисква доста голямо предварително планиране.  През последните години някои от нетолкова „важните“ членове на семейството бяха настанени в крилото за прислугата, а други - намериха подслон в къщи на територията на имението в Норфолк.  Затова е логично да се предположи, че херцозите на Съсекс и Кеймбридж ще бъдат настанени заедно в Анмър хол - къща с 10 спални, в която двете семейства ще се чувстват удобно. А и така ще се сложи край на слуховете за напрежение между Меган и Кейт. Още повече, че двете семейства прекараха „страхотна“ Коледа там миналата година.  Но тази година се оказа, че Меган и Хари ще бъдат настанени с останалите гости - „наблъскани като сардини“ в основната къща на имението. Това разбира се ще създаде известни неудобства на бременната херцогиня, коментират запознати. Но от друга страна етикетът изисква вече женените Меган и Хари да са по-близо до кралицата.", "date": "2018.12.23", "title": "Кралицата събира най-близките си за Коледа в имението Сандрингам "}
{"url": "http://epicenter.bg/article/Papata-se-pomoli-za-zhertvite-na-tsunamito-v-Indoneziya/171432/7/0", "text": "Папа Франциск се помоли за загиналите, изчезналите и останалите без дом след цунамито в Индонезия, предаде Асошиетйед прес и БТА.   Светият отец заяви пред туристите и поклонниците на площад \"Свети Петър\" във Ватикана, че в мислите си е с индонезийския народ, който е бил \"сполетян от мощни природни бедствия\". Изпитвам духовна близост с тези, които са останали без дом или страдат по някакъв друг начин, допълни той.   Най-малко 222 души загинаха в Индонезия в резултат на цунамито, което в събота вечерта местно време помете хотели, домове и присъстващи на концерт на плаж. 28 човека са в неизвестност, а 843 бяха ранени.   Папата призова хората да покажат солидарност, а международната общност - да окаже подкрепа за засегнатите от бедствието.", "date": "2018.12.23", "title": "Папата се помоли за жертвите на цунамито в Индонезия"}
{"url": "http://epicenter.bg/article/Desetki-hilyadi-pozdraviha-lichno-imperatora-na-Yaponiya/171433/7/0", "text": "Рекордно голям брой хора лично поздравиха японския император за рождения му ден. Повече от 75 000 души се събраха пред остъклена тераса на императорския дворец в Токио, за да видят Акихито, предаде Нова Телевизия.   Имаше двоен повод за по-голям интерес към празника. Императорът става на 85 години, а освен това обяви, че ще абдикира преди следващия си рожден ден.   В Япония императорът има церемониални функции, като реалната власт е в ръцете на премиера и правителството. Акихито е обичан от японците, които наричат трите десетилетия, които прекара на трона \"хей сей\", което означава \"да постигнеш мир\".   Абдикацията му ще е заради напреднала възраст и влошено здраве. Император ще стане сина му Нарухито. Това ще е първата абдикация в Япония от повече от 200 години.  ", "date": "2018.12.23", "title": "Десетки хиляди поздравиха лично императора на Япония"}
{"url": "http://epicenter.bg/article/Sistemata--Bonus-Malus--nyama-da-zaraboti-skoro/171431/4/0", "text": "Отлагат въвеждането на новата система „Бонус-Малус”, която трябва да диференцира цените на гражданската отговорност, съобщи  bTV .   О т Комисията за финансов надзор обявиха, че не се ангажират както със срокове за приемане на наредбата, така и за реалния й старт. Още повече че приложението на „Бонус-Малус” зависи от изграждането на информационната система между МВР и Гаранционния фонд, която все още не е готова.   Първоначалните намерения на надзора бяха „Бонус-Малус” да заработи ако не през януари, то в първите месеци на 2019 г. Оскъпяването на гражданската може да достигне до 400%. Минимумът е 25% спестяване, но за да се ползва шофьорите ще трябва да са изрядни 7-8 години.   Предвижда се в първата година след въвеждането на системата да се трупа историята на водачите. Всички да сме равни без значение дали до сега сме предизвиквали катастрофи или сме със златен талон.   След общественото обсъждане председателят на КФН Карина Караиванова обяви, че е готова да се откаже от най-спорните идеи. Изненадващо, правителството избра да я изпрати от март 2019 г. в ЕБВР. По информация на bTV Караиванова вече си е взела отпуск. Не е ясно кой ще придвижва наредбата сега. Комисията е и без постоянен заместник, отговарящ за застраховането.   От Института за пътна безопасност предупреждават, че един сериозен процент от онези, които ще трябва да плащат по-скъпите застраховки едва ли ще го правят. „Хора, които са в малус групата просто няма да купуват застраховка. Това не значи, че няма да ползват автомобилите си. Това е външен ефект, който не е оценен”, коментира Надежда Минкова от организацията.   Заедно с математици, предлагат изготвената система да се изтегли и да се напише изцяло нова. С различна философия – младият шофьор да плаща по-скъпа застраховка. Димитър Добрев от БАН обяснява логиката – младият шофьор започва със застраховка, която е на цена 150% от средната и това да стане „нула”, а така най-големият бонус ще е минус 50%.   За система, която наказва лошите и дава бонуси на добрите шофьори говорим вече почти 10 години.  ", "date": "2018.12.23", "title": "Системата „Бонус-Малус” няма да заработи скоро"}
{"url": "http://epicenter.bg/article/Osazhdan-za-ubiystvo-izbyaga--ot-sgradata-na-sledstvieto/171415/3/0", "text": "Осъждан за убийство и други престъпления мъж е успял да избяга от обекта, на който работи в София, предаде bTV.   Затворникът вече е арестуван, но смущаващото в случая е, че той е трябвало да се труди… на територията на Националната следствена служба.   Димитър Стоянов вчера се очаквало да се прибере в затворническото общежитие в Казичене, където изтърпява наказание при по-лек режим, но така и не се върнал.   Все още не са ясни обстоятелствата, при които е успял да напусне НСлС.   Веднага е започнало издирването на Стоянов, като той е бил заловен днес и вече се намира в Софийския затвор.   Бягството обикновено води до удължаване на наказанието зад решетките.    От Министерството на правосъдието по-късно съобщиха за избягалия затворник от територията на Национална следствена служба, където е полагал доброволен труд, предаде агенция „Фокус“. Мъжът е избягал вчера, днес е бил заловен от служители на МВР. От там уточниха, че в момента той е настанен в корпуса на Софийския затвор.   Излежавал е присъда в затворническо общежитие от открит тип в Казичене, където лишените от свобода са на лек режим. Полагал е доброволен труд на територията на Национална следствена служба.   От Министерството уточниха, че дейности, включени в подобен вид труд са гладене, пране или раздаване на храна.   Бягството ще повлияе на наказанието на мъжа като присъдата му ще бъде удължена. С колко точно ще бъде увеличено наказанието ще стане ясно, след като приключи започналата по случая проверката. ", "date": "2018.12.23", "title": "Осъждан за убийство избяга… от сградата на следствието"}
{"url": "http://epicenter.bg/article/Zhestoka-katastrofa--Dvama-dushi-sa-tezhko-postradali-na-okolovrastniya-pat-v-rayona-na-Suhodol/171424/3/0", "text": "Двама души са пострадали тежко след като са се блъснали в дърво на околовръстния път в района на Суходол. Това съобщи говорителят на Центъра за спешна медицинска помощ (ЦСМП) – София Катя Сунгарска, предаде агенция „Фокус“ .   Сигналът за инцидента е получен към 15.12 часа, след 15 мин. две линейки са били на място. Установено е, че има двама тежко пострадали. Единият пострадал е закаран в противошокова зала на УМБАЛ „Н.И.Пирогов“ с политравма и с множество счупвания.   В кома е единият пострадал при катастрофата на околовръстния път в района на Суходол, съобщи по-късно говорителят на УМБАЛ „Н.И.Пирогов“ Мария Пойразова.   Вторият пострадал при инцидента също е докаран в лечебното заведение. В момента му се правят подробни прегледи и изследвания.   ", "date": "2018.12.23", "title": "Жестока катастрофа на околовръстния път край Суходол! Двама души са тежко ранени, единият е в кома!"}
{"url": "http://epicenter.bg/article/Sadiya-Lalov--Arestite-v-tayna-ot-blizkite-shte-sa-mrakobesni--no-neefektivni/171429/3/0", "text": "Задържането на лица без уведомяване на близките за 48 часа (или 24 за децата) не е последователно разписано в законовите текстове и няма да е ефективно и ще остане единствено като едно излишно мракобесно решение. Това коментира в студиото на „120 минути” съдията от Софийския районен съд и бивш негов председател Методи Лалов.   „Ще е „удар във въздуха”, отделно, че засяга неоправдано съществени граждански права”, коментира магистратът.   Той отбеляза, че промените в НПК не са подготвени добре и всъщност ограничението ще засегне само задържаните по досъдебно производство – арестуваните по текстове от Закона за МВР ще продължат да имат право на обаждане.   Освен това е странно, че няма списък от престъпления, за които да важат рестрикциите и всичко пада върху плещите на прокурора, който сам трябва да прежени как да действа.   Според Лалов в сериозен риск са децата, които са с неукрепнала психика и за които не може да се очаква, че ще могат ефективно да се възползват от правото си на адвокат.   „Такъв дебат не може да се води на инат. Ако това е резултатът на месеци работа, то са си изгубили времето”, подчерта съдията.   Той се обяви и против разрастващите се правомощия на КПКОНПИ, защото това показва липса на визия за новия антикорупционен орган.   Методи Лалов разкритикува и дългия престой в ареста на Десислава Иванчева и Биляна Петрова. Според него самият факт на отстраняването на двете от общината в „Младост” означава, че няма риск те да извършват ново престъпление – а именно опасността от такова трябва да е в основата на решение да се наложи най-тежката мярка за неотклонение.", "date": "2018.12.23", "title": "Съдия Лалов: Арестите в тайна от близките ще са мракобесни, но неефективни"}
{"url": "http://epicenter.bg/article/Postaviha-oshte-220-novi-elektronni-tabla-v-Sofiya/171416/2/0", "text": "Близо 1200 е броят на електронните табла в София, заявиха от пресцентъра на Столичната община, предаде БГНЕС.   От там поясниха, че средствата за поставянето им е осигурено по европейска програма.   В последните дни бяха монтирани 220 от тях като 6 от новопоставените са полиметрични. Такива има на спирките на „Орлов мост”, „Плиска”, „Окръжна болница” и „Лъвов мост”.   На четири реда тече информация за превозните средства, които минават от там и времето, в което се очаква да пристигнат на място.   Информацията е достъпна и за хора със зрителни проблеми посредством гласово оповестяване. Под таблата са поставени маршрутите на всяка линия, а на гърба на новите устройства има карта на градската транспортна мрежа.   „Много са хубави новите табла, чудесно. Всичко се разчита много добре. Аз имам проблем с очите, но това се разчита идеално. Надявам се да имаме съзнанието и добрата воля да ги запазим, защото това е за нас”, каза Снежанка Златанова.   „Харесват ми. По-модерни са. Не са като старите. Така трябва да се обновява. Навсякъде трябва да ги направят така, дори и по крайградските маршрути, защото има места, където няма обозначение, че има спирка”, заяви Аспарух Вълев, който е шофьор в градския транспорт.", "date": "2018.12.23", "title": "Поставиха още 220 нови електронни табла в София"}
{"url": "http://epicenter.bg/article/Bez--sinya--i--zelena--zona-po-praznitsite/171417/2/0", "text": "Зоните за почасово платено паркиране в София няма да работят в празничните дни. Това съобщиха от Центъра за градска мобилност.   На 24, 25 и 26.12.2018 г., както и на 01.01.2019 г. „синя” и „зелена” няма да работят.   През тези дни ще бъдат вдигани само автомобилите, които са неправилно паркирани или в нарушение на Закона за движение по пътищата.   Във всички останали дни важат правилата за паркиране в зоните, припомнят от ЦГМ.", "date": "2018.12.23", "title": "Без „синя” и „зелена” зона по празниците"}
{"url": "http://epicenter.bg/article/Direktorat-na--Evrostat--Balgariya-e-stranata--v-koyato-estestveniyat-prirast-e-nay-otritsatelen/171418/2/0", "text": ". В студиото на „Денят започва с Георги Любенов\" генералният директор на агенцията Мариана Коцева посочи, че  . Тя допълни, че 2016 и 2017 г. са първите години, в които Европа регистрира отрицателен естествен прираст.    Това обясни генералният директор на европейската статистическа служба „Евростат“ Мариана Коцева.    Какво означава това - броят на умиранията е по-голям от броя на ражданията и всъщност  , така че, да - ние водим, за съжаление, класацията в този негативен естествен прираст -  , каза Мариана Коцева.   , обясни Коцева.     ., заяви Мариана Коцева.    изтъкна Коцева.  .   , заяви генералният директор на „Евростат“.   , обясни Коцева.  .   „Да призная, когато данните, които публикуваме, пристигат на моето бюро за одобрение, винаги тайно поглеждам къде е България и ми е много болно за доста показатели“, призна Коцева.  ", "date": "2018.12.23", "title": "Директорът на „Евростат“: България е страната, в която естественият прираст е най-отрицателен"}
{"url": "http://epicenter.bg/article/Premierat-Borisov-izprati-saboleznovatelna-telegrama-do-prezidenta-na-Indoneziya-Dzhoko-Uidodo/171423/2/0", "text": "Министър-председателят Бойко Борисов изпрати съболезнователна телеграма до президента на Република Индонезия Джоко Уидодо, съобщиха от правителствената информационна служба.   “От името на правителството на Република България и от свое име изказвам най-дълбоки съболезнования за многобройните жертви на разрушителното цунами в Зондския пролив, между островите Ява и Суматра”, казва премиерът Борисов в съболезнователния адрес.   “В този трагичен момент моля, Ваше превъзходителство, да предадете най-искреното ни съчувствие към болката на семействата и близките на загиналите и на приятелския индонезийски народ”, посочва министър-председателят.   Той пожела и бързо възстановяване на всички пострадали при природното бедствие.", "date": "2018.12.23", "title": "Премиерът Борисов изпрати съболезнователна телеграма до президента на Индонезия Джоко Уидодо"}
{"url": "http://epicenter.bg/article/Bezplatno--Detsa-do-12-godini-shte-se-parzalyat-bez-pari-na--Ariana--/171425/2/0", "text": "Децата до 12 години могат да се пързалят безплатно, всеки ден между от 8 до 9 часа, на ледената пързалка при езерото „Ариана” в Борисовата градина. Това каза управителят на съоръжението Станимир Коев, предаде БГНЕС.   „Борим се с останалите пързалки това нещо да си остане като стара традиция, за да могат хората да се радват и децата да карат кънки безплатно. Преди всичко спортът е здраве и гледаме да спомагаме затова”, заяви още той.   „Контролираме да няма възрастни в този интервал от време, за да могат децата да започнат със спорта. Улицата да не ги грабне и дай Боже да има повече деца за спорта, отколкото за улицата и хероина”, обясни Румен Симеонов, който се грижи за сигурността и безопасността на пързалящите се.   Управителят добави, че миналия сезон през пързалката са минали около 50 000 души.   „Всяка вечер от 22 ч. до 8 ч. възрастните могат да карат с едно билетче. Освен това има греяно вино, леден бар, къщичка с гофрети, а всеки петък, събота и неделя вечер ще каним диджеи и изпълнители”, заяви Коев. ", "date": "2018.12.23", "title": "Безплатно! Деца до 12 години ще се пързалят с кънки без пари на „Ариана” "}
{"url": "http://epicenter.bg/article/Proizvoditelyat-na--Gripen--Predlaganiyat-na-Balgariya-iztrebitel-F-16-sashtestvuva-samo-na-hartiya/171428/2/0", "text": "Миналата седмица в предаването „120 минути” гост беше зам.-главния секретар на САЩ Джон Съливан. Реакции имаше на всички нива в държавата. След посещението му в България, министрите на отбраната и на икономиката препоръчаха да се преговаря с „Lockheed Martin” за покупката на самолети F-16. Без да очакват това – от другия основен кандидат „СААБ”, производители на изтребители „Грипен”, поискаха право на отговор в „120 минути”.   В предаването вицепрезидентът на СААБ за Централна и Източна Европа – българката Красимира Стоянова посочи, че са засегнати от становището и репликите на американския зам.-главен секретар, че сравнението между „Грипен” и F-16 е като да сравняваш ябълки и портокали.   „Кое е по-добро, ябълките или портокалите са по-здравословни? Всеки човек има вкус. Не знам за кои технологии г-н Съливан намеква, защото самолетът F-16V, който се предлага на България в момента, не съществува. Даже заводът, който ще го произвежда в Южна Каролина – не съществува. Може само да предполагаме какви технологии ще има включени в този самолет”, каза Стоянова.   Българката каза, че „Грипен” е една забележителна оръжейна система, която е доказана в международни участия и мисии на НАТО.   „Самолетът, който ние предлагаме е на въоръжение в момента, самолетът, който предлагат конкурентите не е на въоръжение в нито една страна. Той е само на хартия”, допълни вицепрезидентът на „СААБ”.   Красимира Стоянова заяви, че от преди 15 години производителите на „Грипен” преговарят с България за въоръжение с изтребители, а предложението на българските министри ги е изненадало.   „България обяви конкурента процедура преди две години. 2017 г. процедурата беше прекратена, за да могат да бъдат поканени повече участници и да се разшири листата, за да има повече конкурентоспособност. Сега изведнъж се оказва, че не трябва да има процедура, защото една страните участнички – САЩ не биха могли да проведат прегори в конкурентна среда, а трябва да бъдат избрани. Това е съвсем различна процедура. Аз не искам да съм на мястото на г-н Каракачанов, за да обясни как от една конкурентна процедура, с широк кръг от представители – от САЩ и Европа, как сега ще продължим”, коментира Стоянова.   Вицепрезидентът на компанията, производител на „Грипен” беше категорична, че не са лобирали пред президента Румен Радев да бъде избран техният самолет. Такова съмнение изрази председателят на ПГ на ГЕРБ Цветан Цветанов в ефира на bTV.   „Аз работя по този проект от 15 години, никой досега не ме е обвинил в лобизъм и категорично отказвам становище, че има лобизъм или, че предварителната процедура е била непрозрачна. Както първата, така и втората до сега, бяха професионално изработени и прозрачни. Има методология, на която ние сме отговорили. Неслучайно печелим два пъти. В доклада на Министерство на отбраната може да видите, че най-добрата оферта по основния параметър „оперативна ефективност” е нашата оферта, по отношение на цената – пак е нашата оферта. Това, което служебното правителство избра и това, което излиза от оценката на втората процедура е едно и също”, заяви Стоянова.   Красимира Стоянова посочи, че тяхната оферта е била значително по-евтина и призова Министерството на отбраната да отвори процедурата и да покаже истинските цени. „И ако тогава, ако работната група е оценила нашето предложение като по-лошо, ние ще си тръгнем без никакъв друг коментар. Нашата цена е значително под 1,5 млрд лв., защото ние не искаме да обвързваме България с конкретно въоръжение, както прави другата страна. На нашия самолет е интегрирано американско, европейско и израелско въоръжение”, добави Стоянова.   Вицепрезидентът на „СААБ” заяви, че американската оферта отговаря на четири от седемте изисквания на страната ни. Според нея, те не могат да изпълнят заложените срокове, предлаганият модел не е на въоръжение в момента никъде по света и изискват 100-процентово заплащане след сключване на сделката, въпреки че страната ни държи на разсрочено плащане.  ", "date": "2018.12.23", "title": "Производителят на „Грипен”: Предлаганият на България изтребител F-16 съществува само на хартия"}
{"url": "http://epicenter.bg/article/Obshtina-Mineralni-bani-shte-poluchi-700-000-leva-za-remont-na-ulitsi/171434/2/0", "text": "Община Минерални бани ще получи 700 000 лева за частично финансиране на проект „Благоустрояване на уличната мрежа в с. Минерални бани – етап 3”.   Министерски съвет одобри 145 690 676 лева за извършване на текущи ремонти и за добиване на нефинасови активи за общините в цялата страна.   В Хасковска област ще бъдат допълнително инвестирани в инфраструктурни проекти и ремонти над 4 милиона и 800 хиляди лева. Те са разпределени по общини. Най-много пари ще получи община Свиленград – 1 701 185 лева. След нея е община Ивайловград със 1 075 821 лева. Харманли и Симеоновград ще получат съответно по 850 000 и 820 000 лева.   На община Стамболово ще бъдат дадени 480 000 лева, Маджарово ще разполага с 450 000 лева а община Любимец ще получи 430 000 лева.", "date": "2018.12.23", "title": "Община Минерални бани ще получи 700 000 лева за ремонт на улици"}
