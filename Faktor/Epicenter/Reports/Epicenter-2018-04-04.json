{"url": "http://epicenter.bg/article/Prekratiha-mandatite-na-chetirima-chlenove-na-KEVR-/151114/2/0", "text": "След жребий, теглен от журналисти в Комисията по енергетика в парламента, бяха прекратени мандатите на част от досегашните членове на Комисията за енергийно и водно регулиране (КЕВР). Постовете си трябва да напуснат Александър Йорданов, Георги Златев, Валентин Петков и Ремзи Осман, предаде Нова тв.  До 17 април депутати или парламентарните групи на отделните партии могат да правят предложения за нови членове на енергийния регулатор.  Очаква се КЕВР да заработи в обновен състав в началото на май.  ", "date": "2018.04.04", "title": "Прекратиха мандатите на четирима членове на КЕВР "}
{"url": "http://epicenter.bg/article/Ministar-Valentin-Radev--MVR-imashe-operativna-informatsiya-ot-minaloto-lyato-za-byagstvoto-na-Stefanov/151027/2/0", "text": "Искам да заявя, че в момента, в който разполагам с пълната информация относно неизпълнени задължения на конкретни служители, без значение на какви нива са те, в йерархията на Софийски затвор и Главна дирекция „Изпълнение на наказанията”, ще бъда безкомпромисна, категорична беше министърът на правосъдието Цецка Цачева по време на изслушването в парламента по повод бягството на двамата затворници от Централния Софийски затвор, предаде агенция “Фокус“.   Безспорно в случая става дума за човешки грешки. Става дума и за техническо недокомплектоване на системите за сигурност, които действат. Според нея тезата, че бягството на двамата затворници се дължи на човешки грешки се потвърждава и от факта, че те са били въоръжени с огнестрелно и хладно оръжие, което е вкарано в затвора.   „Има категорична заповед, която определя кои са разрешените за внасяне в местата за лишаване от свобода вещи. Контрол се осъществява ежедневен от дежурните, които са на смяна и проверяват тези вещи. Самият факт, че се осъществява въоръжено бягство, установено по категоричен начин до момента – единият с нож, а другият с пистолет, означава, че тези вещи са внесени в Софийския затвор”, подчерта Цачева.   „Има назначена комисия, която трябва да де отговор на тези въпроси и да стигне до причините, довели до това да бъде възможно внасянето на такива вещи – говоря за ножа и пистолета”, допълни министърът на правосъдието и подчерта, че веднага щом комисията приключи работа, резултатите от проверката ще бъдат оповестени.   „Ще положим максимални усилия да бъде събрана информацията, която има отношение към случая”, каза тя и допълни, че всички институции работят в добра координация.   „Има информация през 2016 година, че единият от двамата избягали „лишени от свобода” е бил готов или поне е правил приготовления към бягство. Реакцията на ръководството тогава е била този човек да бъде спрян от работа, където знаете, че режимът не е толкова строг”, посочи Цачева.   Имахме оперативна информация от миналото лято за бягството на лицето Владимир Стефанов и бяха предприети необходимите мерки. Това каза в парламента министърът на вътрешните работи Валентин Радев по време на изслушването за бягството на затворниците от Централния Софийски затвор. Министърът уточни, че информацията е подадена на Министерство на правосъдието и тези, които са заинтересовани от това. „Направени са и са взети необходимите мерки по това, но за жалост се случи така, че той сега е избягал от затвора“, каза Радев. Той уточни, че в момента работи щаб към СДВР, към главен комисар Христо Терзийски, директор на Главна дирекция \"Национална полиция\".   Номерата на колата, с която са избягали затворниците, са видени, но те са сменени. Автомобилът не го намерихме никъде, но имаме следа и по автомобила. Това каза пред журналисти министърът на вътрешните работи Валентин Радев във връзка с бягството на двамата затворници от Централния Софийски затвор, предаде „Фокус”.   Министър Радев посочи, че по случая работят всички звена на МВР, които могат да помогнат за залавянето на бегълците.    „Двамата са изключително опасни и въоръжени. Избягали са с пистолет и нож, но не знаем отвън какво са взели”, уточни той. Министър Радев призова, ако хората забележат избягалите затворници, да не влизат в контакт с тях, а да сигнализират на органите на реда.   Не са достатъчни служителите на МВР в затворите и затова обсъждаме вътрешно звено за сигурност към местата за лишаване от свобода, каза още в парламента правосъдният министър. Цачева обясни, че във всеки един затвор има служители на МВР. „Разбира се, те не са достатъчни. Само с тези сили като човешки фактор считам, че не би могло да се постигнат тези задължения, които имаме. Затова обсъждаме и в рамките на структурата на Главна дирекция „Изпълнение на наказанията“ да бъде създадено вътрешно звено за сигурност, което пряко да координира със звеното и служителите на МВР, но всъщност това са функции, които и до момента се изпълняват, макар и да няма такова строго структурирано звено“, допълни Цачева. По думите ѝ в момента се подготвя съвместна инструкция между МВР, Министерство на правосъдието и Главна прокуратура. „По-скоро това е вече създадено повече от месец по повод синхрона между трите институции, свързан със своевременното въдворяване на лица с осъдителни присъди“, заяви Цачева.   Охраняват се границите, през които очакваме да излязат двамата избягали затворници, уточни още Валентин Радев.   „В момента се води следствие и не мога да кажа повече, но мога да кажа, че са разпитани и се разпитват в момента и са под контрол свързани лица с тези двамата“, допълни Радев. По думите му става въпрос за лица, които са им помагали или се очаква да им помагат.  ", "date": "2018.04.04", "title": "Министърът на правосъдието Цецка Цачева: Ще бъда безкомпромисна"}
{"url": "http://epicenter.bg/article/Tsetska-Tsacheva-kategorichna--Ako-premierat-poiska-ostavkata-mi--davam-ya-/151039/2/0", "text": "Министърът на правосъдието Цецка Цачева е готова да подаде оставка, заради случая с избягалите рецидивисти от Софийския затвор. Това се разбра от думите на самия министър пред медии в кулоарите на парламента, след като в пленарната зала социалистите поискаха тя да напусне поста си.   \"Тогава, когато министър-председателя ми поиска оставката - знаете, че всеки министър е готов, и се прецени, че отговорността се носи персонално, тогава ще я подам\", каза пред журналисти Цецка Цачева, цитирана от „Фокус”. „За да се случи този изключително тежък и груб криминален инцидент има неизпълнение на съответни норми и правила. Ще имам повече информация, след като приключи работата на комисията”, не скри Цачева. Правосъдният министър подчерта, че спрямо резултатите от тази проверки ще се види кой трябва да понесе отговорност за случая. Цецка Цачева уточни, че специално създадената комисия по случая трябва да приключи работа до 12 април.   Цачева застана пред медиите, след като докладва пред депутатите. Тя се яви спешно в парламента, заедно със своя колега - вътрешния министър Валентин Радев, след като депутатите одобриха с гласуване предложението на БСП да обяснят как се е стигнало до бягството.   В пленарната зала от БСП поискаха оставките на двамата министри заради инцидента. Цачева бе призована от левицата да си \"отиде\" и заради условията за пребиваване в местата за лишаване от свобода. \"Тъй като политическата отговорност е въпрос на оставка, Ви приканваме да не се бавите\", заяви соцдепутатът Валери Жаблянов след изслушването в парламента.", "date": "2018.04.04", "title": "Цецка Цачева го усуква: Ако премиерът поиска оставката ми, давам я!"}
{"url": "http://epicenter.bg/article/Danail-Kirilov-za-izbyagalite-zatvornitsi--I-graf-Monte-Kristo-izbyaga-ot-zatvora-/151040/2/0", "text": "И граф Монте Кристо избяха от затвора, припомни класиката от парламентарната трибуна председателят на правната комисия Данаил Кирилов (ГЕРБ). С препратката към романа на Александър Дюма той целеше да защити министъра на правосъдието Цецка Цачева, която \"отговаря\" за затворите. След като в късния следобед вчера двама рецидивисти избягаха от строго охранявания Софийски затвор, денят на депутатите днес сутринта започна с призив от страна на БСП министрите на вътрешните работи и на правосъдието да се явят в пленарната зала и да докладват случая. Мнозинството се съгласи и Валентин Радев и Цецка Цачева застанаха пред народните представители.   В дискусията обаче от ГЕРБ се опитаха да защитят съпартийците си - по цял свят ставали такива неща и от най-строго пазените затвори, включително от американския Алкатрас, бягали рецидивисти. \"Бягство от затворите винаги е имало, като започнете още от Граф Монте Кристо\", каза от трибуната Данаил Кирилов. Шефът на ПГ на ГЕРБ Цветан Цветанов явно хареса дадения от Кирилов пример. \"Историческият преглед, който направи Дани Кирилов, показва, че през годините се е случвало не само у нас\", каза той.   В изказването си от трибуната на парламента Цветанов хем призова бягството от да не се политизира, хем припомни на БСП подобни инциденти от 2014 г., когато не е управлявала партия ГЕРБ. \"Този инцидент е изключително тежък и безпокойство за тези, които управляват страната и за тези, които сме народни представители\", все пак заяви председателят на ПГ на ГЕРБ.   Думата взе и друг депутат от най-голямата управляваща партия -  Димитър Лазаров. И той изтъкна, че подобни случаи имало и в други държави.   Левицата бе на друго мнение - всеки ден губим усещането за държава, изтъкна зам.-председателят на червената парламентарна група Драгомир Стойнев. Примерът за избягалите затворници показва, че държавата не е на мястото си, подчерта депутатът от БСП. Според него не е нормално опасни затворници да бягат през парадния вход на затвора и единствено чистачката да има смелостта да ги гони. В отговор на атаката на БСП министър Цецка Цачева нарече вчерашния случай тежък инцидент. И призна, че ставало дума за човешки грешки, причина за които било техническото недоокомплектоване в затвора. Комисия в затвора извършва щателна проверка на случая, разкри Цачева и обеща максимална информация за случая. Всичко се е развило много бързо, в рамките на минути, защити подчинените си министърът на правосъдието. Но неочаквано вътрешният министър Валентин Радев я нападна - още преди година МВР предупредило правосъдното ведомство, че един от избягалите - Валентин Пелов готви бягство. Но веднага след това се върна към общата защитна линия на управляващите: \"Информацията е дадена на Министерството на правосъдието. Взети са мерки. Така се случи, че той избяга!\"   Оправданията на двамата министри ядоса червените и Славчо Велков, който е експерт по сигурност, зададе въпроса - как е станало така, че в затвора е вкарано оръжие. Славчо Велков припомни протестите на надзирателите и как с намесата на премиера бяха удовлетворени исканията им. Как огнестрелно оръжие е стигнало до затворник, който излежава присъда при строг режим, продължи да пита Велков.   Правосъдният министър обаче отговори, че за вчерашното бягство не е имало предварителна информация. Всички издирвачи работят, докладва Валентин Радев. Според него престъпниците се търсят в Ботевградския и Тетевенския балкан.   Темата за бягството на рецидивистите продължи да се обсъжда и в кулоарите на парламента, където двамата министри бяха спрени от журналистите. Запитан възможно ли е бегълците да са напуснали  страната, Валентин Радев каза многозначително: \" Те от затвора избягаха...\" Но веднага успокои, че е задействат \"целият ресурс на МВР\". \"Те са много опасни, въоръжени, не знаем какво са взели отвън, те няма какво да губят\", каза Валентин Радев пред журналистите. И обяви, че се прави и невъзможното, за да бъдат заловени. \"Опозицията беше много смирена, аз очаквах тука да ни разкъсат\", сподели с медиите Радев. И критикува предишните управления, че \"в годините никой не е предприемал мерки за сигурността в затворите\". Цецка Цачева обеща до 12 април да е готова проверката, която се прави във връзка с инцидента. Запитана кой проверява багажа на посетителите и няма ли металдетектори, министърът отговори, че два са факторите, довели до бягството-човешкият фактор и боравенето с технически средства. Нямам информация в момента дали е задействан СОТ, разказа още тя. В чисто човешки план, тогава, когато ме информираха аз казах само :\"Това не може да бъде\", бе откровена Цецка Цачева. Според нея не само чистачката е опитала да спре бегълците. Служител е хванал единият за ръкава. Даже излязъл с него на улицата. Заради трафика и хората обаче преценил, че е опасно да използва сила срещу беглеца.", "date": "2018.04.04", "title": "Данаил Кирилов за избягалите затворници: И граф Монте Кристо избяга от затвора! (ОБЗОР)"}
{"url": "http://epicenter.bg/article/Slavcho-Velkov--Sluchayat-s-byagstvoto-ot-Sofiyskiya-zatvor-e-s-izklyuchitelna-obshtestvena-opasnost/151050/2/0", "text": "„Това, което чуваме около случая с бягството от Софийския затвор е с изключителна обществена опасност. Извършено е от хора, които са готови на всичко, и при първия опит за тяхното неутрализиране, е възможно да достигнат крайни действия“. Това каза в свой въпрос към министрите на правосъдието и вътрешните работи народният представител от  ПГ на „БСП за България“ Славчо Велков. Той обяви, че за едното лице има информация, че се е готвил за бягство.   „Част от системата и нейните служители скоро се готвеха за решителен протест със своите искания за подобряване на условия за работа и заплати и техните искания бяха одобрени лично от премиера. Затова те би трябвало да изпълняват задълженията си коректно“, припомни Велков. Той попита - как е допуснато внасянето на огнестрелно оръжие в строго охраняван обект и как лице, изтърпяващо наказание при строг режим, го е придобило? „Какви сили са привлечени в издирвателните мероприятия и включен ли е в работата по издирването специализираният отряд за борба с тероризма, който единствен има опит в такава работа?“, попита още народният представител. ", "date": "2018.04.04", "title": "Славчо Велков: Случаят с бягството от Софийския затвор е с изключителна обществена опасност"}
{"url": "http://epicenter.bg/article/Sergey-Stanishev--Ima-istoricheski-moment-Zapadnite-Balkani-da-vlyazat-v-ES--Ne-biva-da-go-propuskame-/151054/2/0", "text": "„ПЕС смята за реалистично присъединяването през 2025 г. на страните от Западните Балкани, които са изпълнили критериите за членство. Има исторически момент, не бива да го пропускаме. След срещата на върха през май в София трябва да се ускорят преговорите, както и да стартира преговорният процес с Албания и с Македония. Усилията в тази посока са стратегическа инвестиция за ЕС. В противен случай рискуваме дестабилизация на региона, а оттам и на Съюза като цяло.“ Това заяви президентът на ПЕС Сергей Станишев в Тирана, където продължава двудневната среща на европейските социалисти със страните от Западните Балкани. На нея присъстват левите премиери и лидери на партии в региона, а домакин е Еди Рама – министър-председател на Албания и лидер на Социалистическата партия. „Предизвикателства има и от двете страни. Необходимо е нашите съседи да направят редица реформи, а ЕС ще трябва да функционира с повече членове. ЕК излезе с шест инициативи за икономическо и инфраструктурно интегриране на държавите от Западните Балкани, но ние ще настояваме още на Европейкия съвет през юни те да добият плътност и конкретика“, добави Станишев. В Стратегията, представена от ЕК през февруари тази година, се посочват основните приоритети пред страните от Западните Балкани за изпълняване на критериите за членство в ЕС. Сред тях са всеобхватни реформи в ключови области и конкретни стъпки към добросъседски отношения. Като част от Стратегията, Комисията обяви и шест водещи инициативи в подкрепа на реформите в региона – укрепване на принципите на правовата държава, засилено сътрудничество в областта на сигурността и миграцията, увеличаване на транспортните и енергийните връзки, засилване на подкрепата за социално-икономическо развитие, програма в областта на цифровите технологии, както и подкрепа за помирението и добросъседските отношения.  ", "date": "2018.04.04", "title": "Станишев: Има исторически момент Западните Балкани да влязат в ЕС. Не бива да го пропускаме!"}
{"url": "http://epicenter.bg/article/Prezidentat-na-Harvatiya-pozdravi-Borisov-za-uspeshnoto-predsedatelstvo-na-ES/151059/2/0", "text": "Министър-председателят Бойко Борисов се срещна с президента на Хърватия Колинда Грабар-Китарович, която е на официално посещение в България,  съобщиха от Правителствена информационна служба.   Двамата обсъдиха възможностите за задълбочаване на сътрудничеството между двете страни, като акцентът бе поставен върху приоритета на Българското председателство на Съвета на ЕС - перспективата пред страните от Западните Балкани.   Президентът Колинда Грабар-Китарович поздрави премиера Борисов за успешното водене на Българското председателство на Съвета на  Европейския съюз,  а той подчерта важността на проектите за инфраструктурна и дигитална свързаност в региона.   „ България отдава изключително важно значение на задълбочаването на регионалното сътрудничество за укрепването на стабилността на страните от Западните Балкани“, каза премиерът Борисов.  Той  допълни, че от особена важност е фокусът върху региона да остане на дневен ред в Европейския съюз и след края на Българското председателство.", "date": "2018.04.04", "title": "Президентът на Хърватия поздрави Борисов за успешното председателство на ЕС"}
{"url": "http://epicenter.bg/article/Prez-otoplitelniya-sezon-ima-dni-sas-zamarsyavane-5-6-pati-nad-normata/151066/2/0", "text": "През отоплителния сезон тази година е имало дни, в които замърсяването на въздуха е било 5-6 пъти над нормата. Това сочат данните на гражданската инициатива AirBG.info, съобщи БТВ.  „При отоплителен сезон от 160 дни, в около 70 дни е имало превишение на нормите в София. Най-зле е била ситуацията на 8, 26 и 27 януари, и 13 февруари”, поясниха от инициативата.  В столицата за сезона са били извършени близо половин милион измервания. Рекордьор по замърсяване е Пловдив с 86 дни със запрашеност над нормата. Най-зле е била ситуацията на 27 декември 2017 г. и на 17 януари т.г.  Много силно замърсяване има в Благоевград където са измерени превишения на нормите в 98 дни, но от групата не са включили града в класациите заради малкото си станции там – едва 11 към днешна дата.  Пикови стойности се отчитат обикновено вечер между 18.00 и 22.00 часа, като за градовете София, Пловдив, Благоевград и Варна те са около 30 пъти над нормата. ", "date": "2018.04.04", "title": "През отоплителния сезон има дни със замърсяване 5-6 пъти над нормата"}
{"url": "http://epicenter.bg/article/Mladen-Marinov--Izbyagalite-zatvornitsi-sa-izklyuchitelno-opasni--rabotim-po-razlichni-versii/151006/3/0", "text": "Продължава издирването на избягалите затворници. Все още няма информация, но продължаваме активно работа и издирване. Работим по различни линии, както и във връзка с техните близки. Това заяви главният секретар на МВР Младен Маринов по повод избягалите затворници в „Денят започва” на БНТ.  \"Тези мъже са изключително опасни. Владимир Пелов е доста комбинативен, дори самата организация на бягството изисква умения и решителност. Ако гражданите имат съмнения, по най-бързия начин да се обадят на телефон 112, не търсете контакт с тях. Гарантираме анонимност\", апелира Маринов.  „Работи се активно по различни линии, както по отношение какъв е механизмът и как е станало самото бягство, с какво са се оттеглили в каква посока. Работи се по линия на близките на избягалите затворници, продължаваме работа. Пелов е доста комбинативен. Самата организация на такова нещо се изискват умения и решителност. Това са лица,които са решени на всичко само и само да не излежават присъдите. Те имат мотивация”, обясни главният комисар на МВР.  „И в най-сигурните затвори има случаи на бягство, това са лица решени на всичко, само и само да не излежат присъдите си. Явно има проблем в сигурността, за да стане подобно нещо. Не сме имали информация за бягство, ако беше така щеше да има взети мерки. Имали сме такива случаи на засичане на планове за бягство, които са били прекъсвани”, завърши Младен Маринов.", "date": "2018.04.04", "title": "Младен Маринов: Избягалите затворници са изключително опасни, работим по различни версии"}
{"url": "http://epicenter.bg/article/Komisiyata-za-kaka-Ginka-prez-pogleda-na-Nora-Stoichkova--Pustoslovie-i-nishtopravene-/151083/4/0", "text": "  Седя на комисията за кака Гинка - по точно стоя, облегната на стената, че яйце да хвърлиш в зала \"Запад\", няма къде да падне, и се ослушвам да чуя по-ясно острите въпроси на опозицията по казуса \"Инерком\".   Вместо това чувам министъра Горанов да казва, че държавата няма да участва в сделката. Що така, бе, Горанов? Празни и най-вече тъпи оправдания с някакъв арбитраж. На счетоводители и финсисти трябва да им се забрани да взимат политически решения. Както и на милиционерите, ама това е друг разговор. Мисля си, че докато се задъхваме толкоз отговорен народ в зала \"Запад\" и си тровим взаимно въздуха с нелепи въпроси и обяснения как няма начин да се спре сделката с ЧЕЗ, международните новини се пълнят с репортажи от първата копка на АЕЦ \"Акую\".   Като мираж върху тази мила родна картинка на пустословие и нищоправене в Народното събрание на Република България се наслага видеото с Путин и Ердоган, на фона на още неизградената, но оразмерена площадка на бъдещата турска централа, която ще бъде изградена от \"Росатом\".   \"Гьолът \"Белене\" е напълно готов за първа копка поне от 3 десетилетия, но пъзливата и продажна власт скрои по друг начин съдбата му. Киндер сюрпризът Горанов излезе навън да се обяснява защо \"българската държава\" нямало да участва в сделката за ЧЕЗ, как се бои от още един арбитраж и ще играе пас в гадни покер с най-голямата касичка в енергетиката ни. Ехиден. Циничен. Разгеле - един ... по-малко в залата. Главният прокурор Цацаров взе думата и беше конкретен - има преписка срещу лицето Славчо, но тя е прекратена. Въпреки това я изчита дословно. Чуваме как наказателно преследване за 876 000 лева данъчни измами с ДДС е прекратено. Не ни обясняват защо прокуратурата рязко прекратява работа по многобройните други изстъпленияа на бате Славчо. Председателят на комисията Желю Бойчев поиска писмено тази интересна във всякакъв смисъл преписка. Иван Иванов наред. Онази делегация край турската централа сигурно вече пие шампанско. Иван Иванов започва да заеква край микрофона. Всички журналисти са се изнесли след главния прокурор. Кеф. Вече може да се намери празен стол. Таско Ерменков, Крум Зарков се опитват да задават въпроси, но са прекъсвани постоянно от гербаджиите Лазаров и Николов, които се опитват всячески да попречат на Иванов да отговори на въпроса, защо ако ЧЕЗ е в процедура по отнемане на лиценза, може да извършва сделки със собствеността си. Както и - защо за една преписка КЕВР има нужда от 9 месеца, за да я \"придвижи\" към финала, а отнемането на лиценза на ЧЕЗ се точи вече 4 години... 16:10 ч. на 3 април. Путин и Ердоган отдавна са си изпили трофейните чаши шампанско и пред турската АЕЦ и други руско-турски енергийни проекти, свети в изумрудено зелено.  Журналисти и оператори се връщат в залата и става адски душно и тясно.  Иван Иванов, от ДСБ и по стечение на обстоятелството председател на КЕВР, нагло обяснява, че институцията му е затрупана от работа и затова нищо не прави по преписките. А \"сделката между ЧЕЗ и \"Инерком\" още не е приключила, че да започват проверки. Иванов има страшно ехидна усмивка. Опитва се да говори на Крум Зарков назидателно, като дядо на внук, пак нищо не казва. \"Заповядайте, г-н Иванов\", \"моля, г-н Иванов\", \"ама кажете, г-н Иванов\".... Това ще е протокола от днешното заседание, ама май и от следващото - ще канят шефа на АП да им обяснява приватизационната сделка...Малко след дъжд качулка, ама нейсе - нека и тия се ограмотят. И без туй не са в състояние нищо да направят срещу \"съгласуваното с премиера\" решение вземанията по нашите сметки за ток да послужат за залог срещу заемите, с които кака Гинка ще плаща сделката с енергото.  Боже! Скоро и гащите ще ни изуят, ризите отдавна ги съдраха от гърбовете ни, Боже! Що сме тъй прости, тъй овчедушни, тъй примирени, тъй склонни да се продаваме за жълти стотинки, тъй бездушни към мизерията, когато сме далеч от нея. Боже! 16:45 ч. Путин сигурно вече е на самолета за Сирия. България не в шорт листата на тази обиколка.А нашите апаши ей такива лиги точат по \"Белене\" и \"Южен поток\". Като сгоден циганин на пазар за малолетни булки. Боже! Не вярвах, че ще дойде ден, в който ще кажа - по-добре без \"Белене\" на този етап, докато тия гнусни предатели и паразити обсебват мрежите и бавно, но полека се намесват в електропроизводството... 17:30 ч. Разотидоха се, някои като Иванов са особено доволни, нали пак се измъкнаха безнаказано. Излизам на въздух пред северния вход и си мисля, че единственият правилен ход в момента е да се похарчат едни яки пари за международни адвокати, които да заведат насрещно арбитражно дело срещу ЧЕЗ, както и още няколко дела по констативните протоколи с нарушения, по които КЕВР нищо не прави. Пък да се възобновят делата срещу мъжа на Гинка Върбакова. А този Иванов, дето се хвали с ТЕЦ \"Варна\" - КОЙ ли го подпира на поста, по дяволите! Вървя към паркинга. Априлското слънце реже погледа. Няма го и оня с гайдата в градинката до парламента. Лошо. Кака Гинка победи. Сега сигурно ще почнете да питате откъде знам, че от ден първи след финализацията на сделката, КЕВР ще одобри внесено по-рано предложение на ЧЕЗ и другите ерепета за увеличение на тока с 5-6% от 1 юли.   И протестите този път ще останат са само виртуални. 326 милиона е подът на арбитражният иск на ЧЕЗ. Да не мислите, че Борисов ще си ги извади от джоба тия пари. Тогава? Що питате, вместо да чете по-задълбочено и да мислите сами?! Новината е, че това ще е само началото на тоталната щета, в която ни вкараха днешните управляващи. Жалко!", "date": "2018.04.04", "title": "Комисията за кака Гинка през погледа на Нора Стоичкова: Пустословие и нищоправене!"}
{"url": "http://epicenter.bg/article/Akad--Georgi-Markov-/150992/11/34", "text": "Русия е една унизена велика сила, която загуби Студената война и това е нейн своеобразен морален реванш. Русия иска да се завърне като велика сила на световната сцена и да превърне еднополюсния свят в многополюсен, защото е невъзможно той да стане двуполюсен. И така да намери там решение на свои икономически, политически и геостратегически интереси.   - За да има Студена война, трябва да има втори полюс. Сега няма втори полюс. Ако Китай стане втори полюс, тогава бихме могли да говорим за нова Студена война. Но за разлика от Студената война, когато Маоиски Китай беше в конфликт със Съветския съюз и Съединените щати се възползваха от това, сега Русия и Китай ще бъдат рамо до рамо. Възможно е редом до тях да са Индия, Бразилия, страните от така наречения БРИКС. И тогава вече, ако не Евразийски съюз, ще има един друг съюз, който ще бъде на антиамериканска основа и оттам срещу Европейския съюз. В това трябва много да се внимава.   - Заинтересована е. Икономическите санкции няма да победят Русия. За разлика от американците, руснаците са преживели много – победили са и Наполеон и Хитлер. Руснака, ако го оставим на хляб, сланина и водка няма да събори Путин. Докато, ако на американеца му затвориш „Макдоналдс“, ще запали Белия дом. Това са различни народи, с различна степен на издръжливост. Руската народопсихология е много по-издръжлива, отколкото американската, особено що се отнася и до човешки жертви.   - Защото Западът не е доволен, че се разпадна само Съветският съюз, а не и Руската федерация. Защото Русия е една държава с огромни природни ресурси, а Западът се нуждае от тези ресурси. И Западът се надяваше Руската федерация да се разпадне – Кавказ, Средна Азия, Сибир, да се отцепи Поволжието. Западът се надяваше Русия да се разцепи при Елцин, но Русия излъчи Путин, той вече е като батюшка – бащица. Това е синдромът на руската народопсихология. Либералната демокрация не може да вирее нито в Русия, нито в ислямския свят. Съединените щати трябва да разберат, че не са Коминтернът – да изнасят либерална демокрация. Това няма как да стане.   - Дали стои някой не знам, да не навлизаме в теорията на конспирацията. Но не можем докрай да приемем и тезата на Тереза Мей за „голяма степен на вероятност“ - това не означава доказателства. И дали Путин има интерес от смъртта на един бивш шпионин в навечерието на президентските избори в Русия?! Цицерон е казал още преди Христа – кому и изгодно? Не знам в тези казуси кому е изгодно, но прекалено прибързано се изостриха отношенията. Има въпроси в Близкия Изток, които стоят, особено в Сирия. Тази гражданска война няма да може да се разреши без Русия и против Русия.   - Русия няма накъде повече да отстъпва. Сега има само две бази в Сирия. Китайците имат една поговорка – когато гониш котката, отвори прозореца, защото иначе могат да станат големи пакости. Така че Русия не бива да бъде така притискана и тук Бойко Борисов успя да запази равновесието – да чака достоверни доказателства, а не да гони т.нар. шпиони от солидарност.   - Това трябва да ни плаши, да. Това е много опасно. Ние сме се възстановили като държава в резултат на деветата поредна руско-турска война, която за нас е освободителна. Руската империя и Османската империя винаги са били врагове. Сега започват да се сближават, това е много опасно за нас и за Балканите, защото ние сме се промъкнали между този сблъсък между Русия и Османската империя. Сега те се сближават – Южен поток стана Турски поток. Сега ние няма да зависим от Русия за енергийни доставки, ще зависим от Турция, когато спрат природния газ през Украйна.   - Не, не е само за вътрешна употреба. Преди три години по линия на Конгреса по византология писахме едно писмо, защото се опитаха да превърнат „Св. София“ в действащ мюсюлмански храм. Ние тогава възразихме. Не, не е случайно. И забележете – той чете молитва за Мехмед Завоевателя! Казва – внимавайте, да не попаднете между османските шамари. И той това го казва на Съединените щати, на своя съюзник. На Европейския съюз казва – вие си гледайте работата. Как може да си затваряш очите за това и да казваш – Турция е наш съюзник в НАТО! Ами те ще излязат от НАТО, нещата отиват натам. Турция става една регионална сила, която казва - ние няма да се подчиняваме на съюзната стратегия НАТО. Тогава какво правим?! Това сближение между Русия и Турция е много опасно, защото е в разрез с историческата логика.   - Имат. Но не знаем къде ще се разберат. Турция прониква и в Средна Азия, а Путин гледа да опази Средна Азия за Евразийския съюз, нищо че изхвърлят кирилицата оттам. Но, ако Ердоган и Путин се разберат Турция да остави Средна Азия заради Балканите и Близкия Изток – наследството на Османската империя?! Най-вероятно и наши интереси ще бъдат заегнати.   - Безпомощен! Европейският съюз е икономически гигант, но военно джудже. Наистина Европа се е самоизтребвала в двете световни войни, но днес е съвършено различна. Ето, германците не могат да маршируват. Младежите в Европейския съюз няма да защитят Европейския съюз, разчитаме на наемници, както наричам професионалната армия. Ние разчитаме на Съединените щати, оттам сме зависими военно от Съединените щати, обаче Тръмп каза - ще си платите! Как ще се отбранява Европейският съюз - с конференции и със срещи на лидерите?!   Тревожно е положението. Не бива да си затваряме очите. Човек би трябвало да изтръпне, като чуе Ердоган, който говори за Трета световна война, която щяла да започне от Сирия. А при нас? Европредседателство – думи, думи, прекалено много думи. В историята думите нямат значение, имат значение фактите. Европейските държави не бива да лежат на стара слава. Римската империя, тази висока цивилизация, е била съкрушена от варварите – древните германци, славяните, облечени в кожи и въоръжени с лъкове. Но след Марк Аврелий римските младежи вече не служат в армията, премахва се наборната служба, казано на съвременен език. И в армията започват да служат германци, т.нар. федерати – заселват ги по Рейн, по Дунав. Но те след това влязоха в Рим! Самите европейски народи трябва да се стреснат и да намерят начин да защитят своята цивилизация, която е християнска.    ", "date": "2018.04.04", "title": "Акад. Георги Марков: Европа е безпомощна, докато Турция и Русия се сближават опасно!"}
{"url": "http://epicenter.bg/article/Balgaro-nemskata-koproduktsiya--Opiyanenie-i-gnyav--s-premiera-v-Balgariya/151113/6/0", "text": "На 25 април от 19:00 ч. в Младежки театър „Николай Бинев“ ще се състои българската премиера на      Копродукцията на актьора и продуцент Стефан А. Щерев и немския колектив LIGNA откри театралния сезон във Франкфурт миналата година в един от водещите европейски центрове за съвременно изкуство - Künstlerhaus Mousonturm. За първи път в България и на български „Опиянение и гняв“ ще се играе в рамките на 11-тото издание на фестивала за съвременен танц пърформанс „Антистатик“ – „Извънредно положение“.   \"Представлението директно навлиза в темата за фашизирането на политическите процеси, фабрикуването на представи, митове  и история. Деликатно ни напомня за действителността и необходимостта от дистанциране от първичното желание на човека да промени съдбата си с едно движение, един лидер, една власт“, казва съавтора и копродуцент на проекта Стефан А. Щерев.   Идеята за   му идва още след успеха на предишния му общ проект с LIGNA и композитора Емилиян Гацов-Елби, „Тайно радио”, преди четири години.   След премиерата в Künstlerhaus Mousonturm, отзивите за представлението, в което публиката се превръща в главно действащо лице, са повече от положителни. „Франкфуртер Алгемайне Цайтунг“ пише: \"Смесицата от неутолимото желание за величие, военния театър, наркотичното опиянение и насилие, които повлияват/формират този първи етап на фашизма, биват представени от публиката, последвани от други исторически сцени.   Ние крещим \"Фиуме!\", ние сме безмълвната  работническа тълпа, която през 1920 г. застава на пътя на наемниците, представяме с телата си лайпцигския процес. Но не всеки прави всичко, успоредно на цялата структура, артистите работят с паралелни звукови канали, създават един вид музикална-полифонична фуга, с която асоциативно и телесно да бъдат изследвани следите на авторитарния характер.\"    се реализира с подкрепата на Министерството на науката и изкуството на Хесен, Културна служба Франкфурт на Майн, Nationales Performance Netz, Фондация „Робърт Бош“, Международен театрален институт като част от програмата „Szenenwechsel“, Гьоте-институт България и Министерството на културата.   Билети: Предварителна продажба на касите на Easy Pay и Epaygo.bg (10 лв.), а в деня на представлението – на касата на Младежки театър „Николай Бинев“ (12 лв.)  ", "date": "2018.04.04", "title": "Българо-немската копродукция „Опиянение и гняв“ с премиера в България"}
{"url": "http://epicenter.bg/article/Chasovete-na-derbitata-Levski-TsSKA-byaha-promeneni-sled-sreshta-mezhdu-ministar-Kralev--BFS-i-SDVR-/151087/8/0", "text": "Началните часове на две от предстоящите три дербита между ЦСКА и \"Левски\" бяха променени в съответствие с изискването на СДВР за провеждането на мачовете в светлите часове на деня. Това съобщиха на брифинг пред медиите министърът на младежта и спорта Красен Кралев, заместник – изпълнителният директор на Българския футболен съюз (БФС) Антон Попов и заместник-директорът на Столична дирекция на вътрешните работи (СДВР) Антон Златанов. Това съобщиха от пресцентъра на ММС.  Министър Кралев заяви, че е получил задача лично от премиера Бойко Борисов да съдейства за разрешаването на възникналото противоречие между СДВР и ръководствата на футболните клубове „Левски“ и ЦСКА относно началния час на провеждане на срещите от първенството по футбол и от турнира за купата на България. Той подчерта, че намесата на министър-председателя се е наложила след категоричния отказ на клубовете да се съобразят с изискването на СДВР.  „Разбира се, мнението на клубовете и на феновете е изключително важно, но най-важно е спазването на обществения ред и опазването на сигурността на зрителите на срещите, както и на тези, които живеят в районите около Националния стадион“, посочи Красен Кралев. Спортният министър благодари за светкавичната реакция на Борислав Михайлов и на БФС, на компанията, притежаваща правата за излъчване на мачовете от първенството и на телевизиите, които излъчват мачовете, за това, че се е намерило бързо решение на казуса.  Заместник-изпълнителният директор на БФС Антон Попов съобщи, че е било свикано извънредно заседание на Спортно-техническата комисия към БФС, което гласи, че по искане на МВР и със съгласието на Нова Броудкастинг груп и Футбол Про Медия срещата от 1/2 финалите за купа България между отборите на ПФК „ЦСКА-София“ София и ПФК „Левски“ София ще се проведе по програма на 11.04.2018 г. от 18.00 часа, вместо от 19.00 часа. Срещата от ХXХ-ти кръг на Първа професионална лига между отборите на ПФК „ЦСКА-София“ София и ПФК „Левски“ София ще се проведе по програма на 18.04.2018 г. от 18.00 часа, вместо от 20.00 часа.  Заместник-директорът на СДВР Антон Златанов бе категоричен, че единствената цел е да бъде осигурено спокойствие на хората, които желаят да посетят футболните срещи, както и на жителите и гостите на София.  „Да не забравяме, че в момента България е председател на Съвета на ЕС, в столицата ежедневно се провеждат редица важни мероприятия. Така се случи, че тази пролет има пет дербита между Левски и ЦСКА през април и май, когато има безброй съпътстващи Председателството на Съвета на ЕС мероприятия“, обясни той. Златанов подчерта, че за полицията мачът не приключва след последния съдийски сигнал, защото едната агитка се държи 30 минути след мача, за да се освободи цялата централна градска част.  „Поради тази причина през 2012 година, след доста безредици, на кръгла маса се взе решение мачът между Левски и ЦСКА винаги да завършва в светлата част на денонощието и да се играе на Националния стадион“, коментира още той.  ", "date": "2018.04.04", "title": "Борисов наредил да се променят часовете на мачовете между \"Левски\" и ЦСКА: Да се играят на светло!"}
{"url": "http://epicenter.bg/article/Prints-Filip-na-operatsiya-na-tazobedrenata-stava/151021/10/100", "text": "Съпругът на кралица Елизабет Втора - принц Филип, влезе в болница за операция на тазобедрената става, съобщиха от БТА, позовавайки се на Бъкингамския дворец.  Операцията е планирана. Тя ще бъде направена в болница \"Крал Едуард Седми\" в Лондон.  Принц Филип се оттегли от официални задължения през август миналата година. През юни той беше приет в болница превантивно заради инфекция, а преди това през март му се наложи да отмени обществен ангажимент заради заболяване.   Принцът е на 96 години.   Източник: Дир.бг", "date": "2018.04.04", "title": "Принц Филип влезе в болница за операция на тазобедрената става"}
{"url": "http://epicenter.bg/article/Selin-Dion-ne-vyarva--che-shte-sreshtne-otnovo-lyubovta/151022/10/0", "text": "Срещите с мъже могат да останат в миналото за Селин Дион - канадската певица не вярва, че ще открие друг като покойния си съпруг.   Изпълнителката на хита \"My Heart Will Go On\" изгуби своя съпруг и импресарио Рене Анжелил през януари 2016 г. Той почина на 73-годишна възраст след дълга битка с раково заболяване.  Според източници от обкръжението на Селин Дион, която преди броени дни навърши 50 години, е напълно възможно тя повече да не срещне любовта, тъй като за нея няма друг като Рене Анжелил, пишат от БТА.  , казва неназован източник, близък до Дион.   Източник: дарик", "date": "2018.04.04", "title": "Селин Дион не вярва, че ще срещне отново любовта"}
{"url": "http://epicenter.bg/article/Dueyn-Dzhonsan-Skalata--Navremeto-byah-sakrushen-i-depresiran--placheh-postoyanno/151036/10/100", "text": "При споменаването на  повечето хората си представят не само преуспелия и високоплатен холивудски актьор, но и \"коравия мъжага\", подвизавал се като кечист с прякора  . Предвид имиджа му мнозина допускат, че той е късметлия и е имал лек живот. Зад привидното обаче стои друга истина -  се е борил с тежка депресия в младежките си години, за която и преди е говорил открито, съобщават Ройтерс и Контактмюзик.    никога не се е страхувал да обсъжда трудното си минало - белязано от депресия, травми и живот с майка, бореща със собствените си демони, чийто опит да се самоубие той лично е предотвратил на крехката 15-годишна възраст.   Сега, говорейки отново по темата,  отправя призив към хората, и в частност към мъжете, които обикновено таят болката в себе си, да не се страхуват, защото \" \".   . Навремето бях съкрушен и депресиран. Бях стигнал до положение, в което не исках да правя нищо, нито да ходя никъде. Плачех постоянно. Отне ми доста време да осъзная, че ключът е да не се страхуваме да говорим открито за проблемите с психичното здраве. Особено мъжете, които са склонни да сдържат болката си\", споделя актьорът.   Облягайки се на личната си история,  , че трябва да говорят открито и да знаят, че за тях има помощ.   \" , но винаги се стремим да обръщаме внимание на чуждата болка, да помагаме и да напомняме на хората, че не са сами\", допълва актьорът.   освен това не пропусна да благодари в  на феновете за разбирането и подкрепата, които е получил, след като за пореден път е засегнал болезнената тема.   Източник: дарик", "date": "2018.04.04", "title": "Дуейн Джонсън-Скалата: Навремето бях съкрушен и депресиран, плачех постоянно"}
{"url": "http://epicenter.bg/article/Na-Velika-sryada-Yuda-predava-Spasitelya/150964/2/0", "text": "На третия ден от Страстната седмица се случва злокобният заговор срещу Божия син Иисус Христос. Един от дванадесетте апостоли го предава, като уговаря с еврейските първенци от Синедриона възнаграждение от 30 сребърника. Уговорката е Юда Искариотски да целуне учителя си, показвайки на властите кого да заловят.   На същия ден в свещенната книга се споменава и случаят с една разкаяла се блудница. Като разбрала в коя къща е Иисус Христос тя отишла, занесла драгоценно миро и го изляла върху него, след което започнала да го бърше с косите си. Присъстващите възнегодували, защо мирото се излива напразно, а не се продаде и събраните пари да се раздадат на бедните. Христос помолил да не смущават жената, защото тя го подготвя за погребение. “Защото сиромасите винаги имате при себе си, а Мене – не винаги” – казал Иисус Христос.   , който се съхранява пред иконите в съд с вода до Разпети петък. Тогава малчуганите го раздават на богомолците, запътили се към църквата. Децата берат и други билки и цветя, с които на сутринта на Великия четвъртък се боядисват великденските яйца.    Забравете за чистенето, прането, шиенето и дори за готвенето. Ако някой престъпи това правило, вярва се, че умението му ще се отнеме.", "date": "2018.04.04", "title": "На Велика сряда Юда предава Спасителя, спазва се строга забрана за домашна работа"}
{"url": "http://epicenter.bg/article/Izbyagaliyat-ot-zatvora-retsidivist-ubiets-Vladimir-Pelov-e-izklyuchitelno-opasen--/151004/2/0", "text": "Владимир Пелов, който вчера избяга от Софийския затвор е рецидивист с много убийства зад гърба си. Така го описа Красимир Занев, бивш началник на служба „Издирвания” в сутрешния блок на бТВ.   „Първото му престъпление е през 1996 г., когато влиза в едно чейндж бюро в Пловдив, убива собствениците на място и взима около 300 долара. След това се укрива”, разказва Занев.   По думите му, Пелов много добре познава планините около Ботевград, което е направило издирването му изключително трудно.   „По-късно получихме информация, че в ж.к. „Младост” той има приятелка, от която има дете и често остава да спи при нея. Пращаме една сериозна група от издирвачи да установят точно къде е и да го задържат. Пелов отива да пазарува, отвън пред магазина полицаите се хвърлят върху него и го задържат”, казва Занев. В момента на задържането властите разбират, че Пелов е въоръжен с пистолет с патрон в цевта. „Задържат го и той казва „Ако бях усетил, че сте зад мен, щях да ви застрелям като кучета”, спомня си Занев.   Пелов получава 20 години затвор за престъплението в чейндж бюрото в Пловдив, но излежава само шест заради добро поведение. По-късно през 2011 г. Пелов и негов бивш съкилийник извършват въоръжен грабеж в златарско ателие в Ботевград, където също убиват собственика и бягат. Докато бягат от полицията, Пелов взима за заложници цяло семейство, което по-късно освобождава и се укрива.   „Един много интересен случай – при издирването патрул го спира на пътя за проверка. Искат му документите за самоличност, а той вади пистолет и ги кара да легнат на земята. Държи ги на прицел, качва се в полицейската кола и бяга”, разказва още Занев. През 2016 г. в центъра на Ботевград Пелов убива двама мъже от ромски произход с незаконно оръжие.   „Този човек няма да се поправи. При такива криминални престъпници, опасни, въоръжени, извършители на много престъпления, аз апелирам да бъде върнато и приложено смъртното наказание”, коментира Занев.   По думите му Пелов в момента е изключително опасен, защото няма какво да губи. „При всички положения ще укаже съпротива. Служителите на МВР са мотивирани, добре подготвени и смятам, че ще дадат положителен резултат”, коментира още Занев.", "date": "2018.04.04", "title": "Избягалият от затвора рецидивист убиец Владимир Пелов е изключително опасен! "}
{"url": "http://epicenter.bg/article/Korneliya-Ninova--Sdelkata-za-ChEZ-da-se-razvali--darzhavata-da-kupi-druzhestvoto/151011/2/0", "text": "БСП остава на позицията си, че сделката за ЧЕЗ трябва да се развали и държавата да закупи дружеството. Това заяви в предаването \"Преди всички\" на БНР лидерът на партията Корнелия Нинова. Вчера финансовият министър Владислав Горанов обяви, че държавата се отказва от участие в сделката за българските активи на дружеството.  \"Какво стана за един месец, че изведнъж така се обърна позицията точно на обратното - държавата няма да участва и толкова. А какво ще се случи с националната сигурност, с тези три милиона българи, на които е доставката на ЧЕЗ. Вярно ли е, че ЧЕЗ вече са подали в КЕВР заявление за увеличаване на цената на тока? Това вълнува хората, но на повърхността нищо не излиза, има някакво задкулисие\".  Корнелия Нинова е в Тирана, където подготвя срещата на 16 май в София за Западните Балкани, организирана от ПЕС и домакинствана от БСП.  По думите й, въпреки противоречията в региона е важно да се положат усилия максимално много лидери да дойдат на предстоящата през май Среща на върха за Западните Балкани в София. Тя призова за разговори с Австрия, която ще поеме Председателството след нас, темата за Западните Балкани да продължи да бъде в дневния ред.  \"Ако няма приемственост, тя ще бъде изоставена след това, т.е. отсега и с нашата конференция и със Срещата на върха трябва да говорим и да представим пред Австрия - бъдещия председател след три месеца, какво ние дотук сме свършили и как те да продължат оттук нататък. Това е процес, не може да се реши отведнъж\".", "date": "2018.04.04", "title": "Корнелия Нинова: Сделката за ЧЕЗ да се развали, държавата да купи дружеството"}
{"url": "http://epicenter.bg/article/Glaven-komisar-Svetlan-Kichikov--Begaltsite-nyama-kak-da-izlyazat-ot-Balgariya-/151012/2/0", "text": "„Няма да могат да излязат от България избягалите затворници. Мерките, които сме взели, са доста сериозни.” В това бе категоричен главен комисар Светлан Кичиков, директор на ГД „Гранична полиция”. Той бе гост в предаването „Здравей, България” на Нова телевизия.   „Ние сме Балканска държава, при нас са планински районите. Както е трудно за охрана, така е трудно и за преминаване. Взели сме всички необходими мерки. Факт е, че българо-сръбската граница беше основната, през която беше насочен т.нар. „вторичен поток”. Там също сме взели мерки”, заяви той.   Главен комисар Кичиков отговори и на въпроси, свързани с информацията за втори случай на пътници, влезли в България през Летище София, без да бъдат проверени от гранични полицаи. „Проверката е показала, че абсолютно всички 103 лица от полета, са преминали през граничните проверки”, каза той. Кичиков доказа това със запис от камери, разположени вътре в кабинките на граничните полицаи. От тях се вижда, че те са работили непрекъснато и са проверили всички пътници.", "date": "2018.04.04", "title": "Главен комисар Светлан Кичиков: Бегълците няма как да излязат от България!"}
{"url": "http://epicenter.bg/article/Valentin-Nikolov--Darzhavata-nikoga-ne-e-vzimala-reshenie-da-vliza-v-sdelkata-za-ChEZ/151013/2/0", "text": "„Държавата никога не е взимала решение да влиза в сделката за ЧЕЗ”, заяви пред БТВ депутатът от ГЕРБ Валентин Николов. Вчера стана ясно, че страната ни няма да участва в сделката за енергодружеството, както първоначално поиска. „Когато се реши да се влезе в едно дружество, трябва да има колективно решение или на Министерския съвет, или на парламента”, смята Николов. „Ние сега умуваме дали да излезеш през портала на Софийския затвор е по-опасно или аферата ЧЕЗ е по-опасна”, коментира Атанас Костадинов от БСП. „Ние не знаем кой е взел това решение. Бяхме информирани какво е казал премиерът на министъра. Не смятам, че това е сериозно поведение и не мога да определя в чия полза се прави това”, допълни още Костадинов.", "date": "2018.04.04", "title": "Валентин Николов: Държавата никога не е взимала решение да влиза в сделката за ЧЕЗ"}
{"url": "http://epicenter.bg/article/Vikat-Tsacheva-i-Radev-v-parlamenta-zaradi-izbyagalite-ot-zatvora-ubiytsi/151016/2/0", "text": "По предложение на ПГ на \"БСП за България\", депутатите решиха в Народното събрание да бъдат изслушани министърът на правосъдието Цецка Цачева и министърът на вътрешните работи Валентин Радев във връзка с вчерашното бягство на двама затворници от Централния софийски затвор. Сред нас се разхождат убийци. Вчера като в уестърн двама престъпници бягат от един от най-охраняваните затвори в страната и в момента са незнайно къде. Очевидно, след като в България през летище София може да се минава без проверка, се оказва, че спокойно може да се напускат и затворите, заяви от парламентарната трибуна депутатът от БСП Иван Иванов, съобщиха Novini.bg.   Двамата министри трябва да бъдат изслушани в парламента, за да чуем как тези хора, въоръжени до зъби са напуснали Централния софийски затвор и какво прави МВР, за да може да бъде успокоено обществото, посочи социалистът. Novini.bg. Предложението беше прието с почти пълно единодушие - 165 гласа \"за\" и двама въздържали се. Нито един народен представител не гласува \"против\".", "date": "2018.04.04", "title": "Викат Цачева и Радев в парламента заради избягалите от затвора убийци"}
{"url": "http://epicenter.bg/article/Arh--Zdravko-Zdravkov--Zashtitihme-mezhdublokovite-prostranstva-na-Sofiya/151017/2/0", "text": "С приетите промени в Закона за устройството и застрояването на Столичната община се създадоха конкретни правила, над Околовръстния път дадохме кота 15 метра за строителство, а на север от Околовръстното - до 75 метра. В историческия център е 50 метра максималната височина. Защитихме междублоковите пространства, т. нар. \"градинки\". Те попадат под специална защита и не могат да бъдат заменяни за нищо друго. Това коментира в \"Денят започва\" на БНТ главният архитект на София Здравко Здравков.  С промяна в Общия устройствен план ще бъдат дефинирани зоните, в които ще бъде разрешено високото строителство. Най-важните условия за създаване на такива зони е транспортният достъп, инфраструктура и магистрален достъп. Иначе тези зони са обречени да се превърнат в едни модерни гета.  По думите на арх. Здравков една от зоните, която е добра за високо строителство, е на западния изход на София в посока Сърбия.  За облагородяването на новата пешеходна отсечка от бул. Витоша, между ул. \"Алабин\" и бул. \"Ал. Стамболийски\" ще бъде обявен международен конкурс.", "date": "2018.04.04", "title": "Арх. Здравко Здравков: Защитихме междублоковите пространства на София"}
{"url": "http://epicenter.bg/article/Vareneto-na-niska-temperatura-v-malka-tendzhera-garantira-zdravi-yaytsa-za-Velikden/151019/2/0", "text": "Предстои ни едно от най-приятните занимания около печката, което се случва веднъж годишно – варенето и боядисването на голям брой яйца за Великден. Вероятно не сте имали случай досега всички яйца да се сварят, без да се спука нито едно.   защото цветовете им ще бъдат по-красиви, отколкото ако трябва да боядисвате жълти яйцa, пише Канал 3. Ако не намирате яйца с бели черупки, тогава потърсете възможно най-светлите жълти яйца за целта.   и по твърде много. В голямата тенджера има шанс яйцата да се удрят едно в друго и така да се счупят. Ако не искате да хабите ток за два пъти или три пъти варене, може да сложите част от яйцата в мрежичка, или да ги разделите с хавлиени кърпи. Друг нелош вариант е да използвате кошничката, в която пържите.   Те също ще предпазят яйцата от напукване, а оцетът ще помогне и за по-лесното им обелване след това.   След като водата кипне, намалете котлона и оставете водата да къкри. Нужни са ви 8-10 минути, за да бъдат готови.   когато ги слагате за варене. В никакъв случай не допускайте голяма температурна разлика, защото тогава със сигурност повечето яйца ще се напукат.   и, разбира се, ги оставете да бъдат със стайна температура.   покрийте ги с вода и оставете водата да заври. За 12 яйца са ви необходими 1 1/2 л вода.   извадете внимателно яйцата и ги прехвърлете в купа с ледена вода. Най-добре да има и допълнително лед в купата, защото водата бързо ще се стопли от сварените яйца.  4. След като яйцата  . С този метод получавате идеално сварени яйца с минимални щети.", "date": "2018.04.04", "title": "Варенето на ниска температура в малка тенджера гарантира здрави яйца за Великден"}
{"url": "http://epicenter.bg/article/Stoynev--Ne-e-normalno-zatvornitsi-da-izlizat-prez-paradniya-vhod-i-edinstveno-chistachkata-da-gi-goni/151025/2/0", "text": "Не е нормално в държава-членка на ЕС затворници да излизат през парадния вход и чистачката единствена да има смелостта да ги гони. Това каза заместник-председателят на ПГ на „БСП за България“ Драгомир Стойнев преди изслушването на министъра на правосъдието и на вътрешните работи за избягалите затворници във вчерашния ден, предаде репортер на Агенция „Фокус“.  „Всеки ден губим усещането за държава. Всяка новина за бягството на затворници, през коментара на външния министър в социалните мрежи, до сделката с ЧЕЗ и Закона за частната охранителна дейност, който подари сигурността на гражданите в ръцете на частни интереси, казва едно – държава няма“, заяви Стойнев. По думите му има държава в икономиката, във външната политика и когато се събират данъци и се разпределят публични средства.  „Държава не се доказва там, навън, на официалните снимки, а вътре - пред всеки български гражданин“, заяви Стойнев. От името на ПГ на „БСП за България“ Стойнев напомни, че суверенът е народът и подчерта, че той не е на жълтите павета, нито в сградата на Министерски съвет.  „Примерът за избягалите затворници доказва, че държавата не си е на мястото. Дали има разпад на държавността, ще разберем сега, но суверенът иска сигурност. Държавата е длъжна да осигури тази сигурност. Не е нормално в държава-членка на ЕС двама изключително опасни затворници да бъдат въоръжени вътре в затвора“, заяви Стойнев.  „Ние имаме Конституция, тази Конституция гарантира сигурността на българските граждани. Вие като партия, която в момента ръководи държавата, сте длъжни да успокоите българските граждани“, обърна се Стойнев към ГЕРБ и присъстващите министри на правосъдието и вътрешните работи.  ", "date": "2018.04.04", "title": "Стойнев: Не е нормално затворници да излизат през парадния вход и единствено чистачката да ги гони"}
{"url": "http://epicenter.bg/article/Tsvetan-Tsvetanov--Ne-tryabva-da-politizirame-temata/151030/2/0", "text": "При такива инциденти не трябва да вкарваме политика, а да мобилизираме целия ресурс на държавата и там, където е необходимо, да се направят законодателни промени. Това заяви от парламентарната трибуна председателят на ПГ на ГЕРБ Цветан Цветанов след изслушването на министрите на правосъдието и вътрешните работи по повод бягството на двамата затворници от Централния Софийски затвор, предаде агенция „Фокус”.   „Този инцидент е изключително тежък и безпокои всички, които имат отношение към управлението на страната”, подчерта Цветанов и поздрави министрите за това, че са дошли в парламента и са разяснили цялата налична информация по случая.    „Не трябва да политизираме една такава тема, а да допринасяме за оптимизиране на работата на институциите”, каза още Цветан Цветанов.  ", "date": "2018.04.04", "title": "Цветанов призовава: Да не политизираме темата за избягалите затворници"}
{"url": "http://epicenter.bg/article/Parlamentat-prie-predlozhenite-ot-BSP-promeni-v-Nakazatelniya-kodeks--svarzani-s-domashnoto-nasilie-/151031/2/0", "text": "Със 152 гласа „за” парламентът прие на първо четене предложените от БСП промени в Наказателния кодекс, свързани с домашното насилие, предаде репортер на Агенция „Фокус”. Със законопроекта се предлага промяна на характера на умишлено причинена средна телесна повреда на близък роднина или съпруг – от престъпление от частен в престъпление от общ характер, от категорията на т. нар. „частно-публично обвинение“.  Предложените промени предвиждат в тези случаи наказателното производство от общ характер да се образува по тъжба на пострадалия, подадена до прокуратурата, а не до съда, като тя няма да може да бъде оттегляна. Мотивите за предложената промяна са свързани със затруднения на пострадалия в ефективното събиране и представяне на доказателства, релевантни към доказването на престъплението, от една страна, а от друга - практическа невъзможност за организиране на обвинението от пострадалия, поради наличието на близост с извършителя, зависимост, страх и други подобни причини. Предвижда се и по-тежко наказание при осуетяване на изпълнението на съдебно решение или заповед за защита от домашно насилие.  По време на дебатите предложението на БСП бе аргументирано от народния представител Тодор Байчев. От парламентарната трибуна той заяви, че с промените се цели премахването на чувството на недосегаемост на физически по-силния и ще се наложи върховенство на закона в семейните отношения.  „На всички е ясно, че при актуалната уредба пострадалият е затруднен в ефективното доказване на фактите поради положението на зависимост и емоционална обвързаност”, заяви  ", "date": "2018.04.04", "title": "Парламентът прие предложените от БСП промени в Наказателния кодекс, свързани с домашното насилие "}
{"url": "http://epicenter.bg/article/Erdogan--Pravyat-se-opiti-za-vbivane-na-klin-mezhdu-Turtsiya-i-Rusiya/150999/7/0", "text": "Турският президент Реджеп Тайип Ердоган заяви, че се правят опити да се навреди на сътрудничеството между Анкара и Москва, предаде Асошиейтед прес.   \"Благодаря на Бога, че нашите отношения преодоляха успешно тези трудни изпитания. С всяка неуспешна провокация нашите връзки укрепват\", каза вчера той в Анкара.   Затоплянето на отношенията между двете страни е в контраст с конфронтацията между Русия и Запада заради отравянето на бивш руски шпионин във Великобритания. Отношенията на Турция със западните й съюзници също се влошиха заради въпроси, свързани с човешките права, и заради турските военни операции срещу кюрдските милиции в Сирия.   Ердоган добави, че плановете на страната му за закупуване на руски зенитно-ракетен комплекс С-400 са свършен факт. Той даде вчера съвместна пресконференция с руския президент Владимир Путин, който е в турската столица на първото си задгранично посещение след преизбирането си на 18 март.   Споразумението за покупка на отбранителната система и самата визита подчертават засилващите се връзки между Турция и Русия, отбеляза агенцията.   През декември бе сключено окончателно споразумението Турция да купи от Русия зенитно-ракетен комплекс с голям обсег на действие С-400, което изуми някои от турските съюзници в НАТО.   \"Сключихме споразумение за С-400. Въпросът е приключен. Сделката е свършен факт\", заяви вчера Ердоган. Затоплянето на отношенията между двете страни е в контраст с конфронтацията между Русия и Запада заради отравянето на бивш руски шпионин във Великобритания. Отношенията на Турция със западните й съюзници също се влошиха заради въпроси, свързани с човешките права, и заради турските военни операции срещу кюрдските милиции в Сирия. ", "date": "2018.04.04", "title": "Ердоган: Правят се опити за вбиване на клин между Турция и Русия"}
{"url": "http://epicenter.bg/article/Valna-ot-bezhantsi-ot-Afganistan-zaliva-Turtsiya/151009/7/0", "text": "Турската дирекция по сигурността алармира за прииждането на големи мигрантски групи от Афганистан на турска територия, съобщи Дир.бг, като се позова на световните агенции. По данни на миграционните служби дневно по около 500 бежанци влизали през турската граница, въпреки засилените мерки. Само за 3 месеца в Турция са пристигнали около 20 хиляди души от Афганистан. За периода 26 март - 1 април са били над 3 хиляди. Във връзка със ситуацията в Ерзурум е обособена Дирекция за борба срещу нелегалната миграция. По данни на турските служби по сигурността афганистанците влизали с други големи мигрантски групи. Афганистанците пристигали в Турция от Иран,а след това, пресичайки пеш пограничните източни области Ван, Ъгдър, Агръ и Хаккяри, пристигали в Ерзурум.  Там каналджиите им осигурявали транспорт срещу сумата 500 долара на човек, за да ги прекара до Истанбул или западните граници с България и Турция, откъдето да продължат към Европа. Една част от мигрантите от Афганистан, сред които имало жени и деца, оставали в Истанбул, препитавали се от кражби, проституция, работели нелегално по строежите и др.  По данни на службите по сигурността афганистанците обитавали основно квартири в квартала Каджамустафа в Истанбул, наричани \"Safe house\", срещу 1200 турски лири на месец.  Средно около 30 мигранти обитавали такава една къща, всеки заплащал по 80 турски лири. Онези, които успявали да спестят пари, предприемали бягство към България или Гърция, с надеждата да стигнат в Европа.  Условията за заселване и оцеляване в Турция на мигрантите от Афганистан са изключително трудни, за разлика от сирийските мигранти, отбелязват експерти, понеже са оставени извън законовите мерки, които са предприети за сирийците от турската страна. Терорът на талибаните на първо място се посочва като причина за миграционните вълни от Афганистан. На второ място се изтъкват икономическите причини. Анализирайки рисковите фактори експертите прогнозират нарастване на миграционния поток от Афганистан, а също от Пакистан и от Ирак.  През първите три месеца на тази година турските власти са заловили 17 847 бежанци от Афганистан. Броят на заловените сирийски бежанци е 9 426 и 5 311 от Пакистан.     ", "date": "2018.04.04", "title": "Вълна от бежанци от Афганистан залива Турция"}
{"url": "http://epicenter.bg/article/Vladimir-Putin--20-strani-mogat-da-proizvedat--Novichok-/151010/7/0", "text": "Руският президент Владимир Путин заяви, че около 20 страни могат да произведат веществото, с което във Великобритания са отровени Сергей Скрипал и дъщеря му. Това съобщи Дир.бг, като се позова на световни информационни агенции. „Според международните експерти, около 20 страни по света могат да произведат подобни невропаралитични вещества“, заяви вчера Путин в Анкара по време на съвместна пресконференция с неговия турски колега Реджеп Тайип Ердоган. Същевременно руският държавен глава изрази удивление от скоростта на разгръщане на антируската кампания по „Случая Скрипал“, макар и произходът на веществото „Новичок“ , с което е извършено отравянето да не е установено. \"Скотланд Ярд“, както стана известно, обяви официално, че са му нужни не по-малко от два месеца, за да направи пълноценно разследване“, заяви Путин. Той подчерта, че „сътрудниците на лабораторията Портън Даун, която е на осем километра от мястото на инцидента, не са успели да идентифицират произхода на веществото и не могат да разберат страната на произход, не могат да кажат, че това вещество е произведено в Русия“.  Организацията за забрана на химическите оръжия (ОЗХО) ще заседава днес, ден след като британска лаборатория призна, че няма доказателства, че използваното при покушението срещу бившия руски шпионин Сергей Скрипал вещество произхожда от Русия, предаде Франс прес.  Представителите на 41 държави членки на ОЗХО ще се съберат в 11 часа българско време в Хага по искане на Москва за нова размяна на дипломатически аргументи по казуса, който доведе до една от най-сериозните кризи между Русия и Запада след Студената война.  Няколко дни след покушението срещу Скрипал и дъщеря му Юлия, извършено на 4 март в английския град Солсбъри, ръководителката на британското правителство Тереза Мей обвини Москва и каза, че това било \"единственото възможно обяснение\".  Кремъл отрича да е замесен и руският президент Владимир Путин изрази вчера надежда, че срещата на ОЗХО ще сложи точка на разследването.  \"Тази руска инициатива е нова тактика за диверсия, предназначена да осуети работата на ОЗХО\" в разследването, реагира в комюнике британското външно министерство.   ", "date": "2018.04.04", "title": "Владимир Путин от Анкара: 20 страни могат да произведат ”Новичок”"}
{"url": "http://epicenter.bg/article/Strelba-v-tsentralata-na--You-Tube--trima-raneni--streletsat-se-e-samoubil/151014/7/0", "text": "Жена откри стрелба в централата на \"You Tube\" във вторник в калифорнийския град Сан Бруно и рани трима души преди да се самоубие, пише Dir.bg.  Телевизия Ен Би Си съобщава, че жена на около 30-годишна възраст е открила стрелба на тераса на кафене, разположено на територията на комплекса.  Единият от простреляните - 36-годишен мъж, е в критично състояние, съобщиха световните агенции. Смята се, че той е приятелят на нападателката, която е била въоръжена с пистолет.  Другите ранени са две жени, които са на 27 и 32 години. Пострадалите са транспортирани в болница в Сан Франциско. Състоянието на едната жена е тежко. Още един човек е бил настанен в лечебно заведение, но той е с изкълчен глезен при опит да избяга от мястото на стрелбата.  Става дума за битов конфликт. Това съобщи телевизия АВС, позовавайки се на полицейски източници, предаде БНР. По предварителни данни, нападението няма отношение към тероризма.   \"Когато полицейските части пристигнаха на мястото, цареше хаос. Четирима пострадали са приети в болница с огнестрелни рани. Освен това има жертва, която се е самоубила. На този етап смятаме, че това е стрелецът\", заяви началникът на градската полиция, цитиран от БНР.   Нападателката, чиято самоличност все още не е обявена официално, се е самоубила. По непотвърдена информация на Си Ен Ен тя се казва Насим Агдам и е на 39 години, пише още Dir.bg.  В централата на \"You Tube\" работят около 1700 души. Сан Бруно се намира на около 20 км южно от Сан Франциско.   За стрелбата първи съобщиха служители в компанията в Туитър, които са чули изстрели и са видели бягащи навън хора. ", "date": "2018.04.04", "title": "Стрелба в централата на ”You Tube”, трима ранени, стрелецът се е самоубил"}
{"url": "http://epicenter.bg/article/Targovskata-voyna-mezhdu-SASht-i-Kitay-navliza-v-nova-faza/151015/7/0", "text": "Търговската война между Съединените щати и Китай се задълбочава, съобщи БНР. Правителството на президента Доналд Тръмп публикува вчера списък с 1300 китайски продукта, на които възнамерява да наложи 25-процентови вносни мита, съобщи Асошиейтед прес. Предложените мита обаче няма да влязат в сила преди 11 май, когато изтича срокът за обществено обсъждане на мярката.   Отговорът на Китай не закъсня. Пекин обяви плановете си да въведе нови тарифи за вноса от САЩ на соя, самолети, автомобили и други импортни стоки, предава AFP, като уточнява, че само преди броени часове Вашингтон първи представи своя целеви списък. Ударът е мощен, защото само соята, внесена от Поднебесната империя от Америка през 2017 г. е на стойност 14 милиарда долара. Министерството на търговията на Китай изброява 106 продукта, върху които ще бъдат начислявани допълнителни такси, като същевременно уточни, че точната дата за влизането им в сила ще бъде обявена по-късно, съобщава \"Фокус\". Америка противопоставя китайски продукти, чиято чиито внос годишно е на стойност 50 милиарда щатски долара. Списъкът за новите стоки, на които ще бъдат наложени високи мита, включва преди всичко индустриални роботи и телекомуникационно оборудване.  Това е поредното от серия агресивни действия, които администрацията на Тръмп предприе в борба срещу т.нар. от нея \"нечестни търговски практики\" на Китай. В понеделник Пекин въведе ответни вносни мита върху американски стоки на обща стойност три милиарда долара, днешните мерки са втори поред.", "date": "2018.04.04", "title": "Войната се задълбочава! САЩ наложи 25% мито върху 1300 китайски продукта. Китай удари соята и колите"}
{"url": "http://epicenter.bg/article/Ninova-i-Dzhukanovich-podpisaha-sporazumenie-za-satrudnichestvo/151000/2/0", "text": "Лидерът на БСП Корнелия Нинова и председателят на Демократическата партия на социалистите и кандидат за президент на Черна гора Мило Джуканович подписаха меморандум за сътрудничество в Подгорица. На срещата Нинова заяви подкрепа на Черна гора за присъединяването към ЕС. “На срещата в София на лидерите от нашето политическо семейство през май ще настояваме за пътна карта с ясен план за присъединяването, а не общи приказки и добри пожелания”, увери тя. Двамата обсъдиха актуални въпроси от европейския дневен ред, както и двустранните отношения между двете държави. “Трябва да положим усилия да се проведе заседание на смесената икономическа комисия, която се е събирала за последно през 2012 г. Тя може да даде тласък на търговските отношения между двете страни”, заяви Нинова. Двамата подписаха меморандум за сътрудничество, в който се ангажираха страните да изградят сътрудничество в областта на европейската интеграция на принципа на обмяна на опит и взаимна подкрепа, като се постави специално ударение върху сътрудничеството по време на българското председателство на Съвета на ЕС. Страните ще се допитват една до друга и обменят информация помежду си по актуални въпроси, свързани с двустранните и международни отношения; ще си взаимодействат на местно и държавно равнище; ще поддържат контакт помежду си посредством посещения на партийни делегации на различни равнища, както и ще организират експертни срещи и други съвместни дейности от общ интерес. Със споразумението се предвижда страните да поддържат връзки и обменят опит посредством  членовете на парламентите си, както и чрез съответните отговорни лица в партийните органи. Нинова подари на колегата си икона на Свети Никола, който е покровител на черногорския народ и му пожела успех на изборите които ще се проведат на 15.04. Тя изрази надежда, че при следващата им среща той ще бъде президент на Черна гора.  ", "date": "2018.04.04", "title": "Нинова и Джуканович подписаха споразумение за сътрудничество"}
{"url": "http://epicenter.bg/article/Ochakva-ni-hubavo-vreme-s-temperaturi-do-25-gradusa/151001/2/0", "text": "Ще бъде предимно слънчево, с разкъсана висока облачност. Ще духа слаб южен вятър. Затоплянето ще продължи и максималните температури ще са между 20 и 25 градуса, по морския бряг - между 11 и 16 градуса.   Над Черноморието ще е слънчево. Ще духа слаб, в северните райони - до умерен южен вятър. Максималните температури ще са от 11-12 градуса по северното крайбрежие, до 16-17 градуса в Бургаския залив. Температурата на морската вода 6-8 градуса. Вълнението на морето ще е 1-2 бала, съобщават от НИМХ-БАН.", "date": "2018.04.04", "title": "Очаква ни хубаво време с температури до 25 градуса"}
{"url": "http://epicenter.bg/article/Mladen-Marinov--/151002/2/0", "text": "Продължава издирването на избягалите затворници. Все още няма информация, но продължаваме активно работа и издирване. Работим по различни линии, както и във връзка с техните близки. Това заяви главният секретар на МВР Младен Маринов по повод избягалите затворници в сутрешния блок на БНТ.   \"Тези мъже са изключително опасни. Владимир Пелов е доста комбинативен, дори самата организация на бягството изисква умения и решителност. Ако гражданите имат съмнения, по най-бързия начин да се обадят на телефон 112, не търсете контакт с тях. Гарантираме анонимност\", апелира Маринов.   \"И в най-сигурните затвори има случаи на бягство, това са лица решени на всичко, само и само да не излежат присъдите си. Явно има проблем в сигурността, за да стане подобно нещо. Не сме имали информация за бягство, ако беше така щеше да има взети мерки. Имали сме такива случаи на засичане на планове за бягство, които са били прекъсвани\", завърши Младен Маринов.", "date": "2018.04.04", "title": "Младен Маринов за избягалите затворници: Такива хора са решени на всичко!"}
{"url": "http://epicenter.bg/article/Korneliya-Ninova--Iskame-Evropa-na-grazhdanite--a-ne-na-politicheskite-eliti/151003/2/0", "text": "“Искаме запазване и развитие на обединена Европа, която да съществува заради своите граждани, а не заради политическите си елити. Подкрепяме шестте инициативи в стратегията за Западните Балкани. Регионът има нужда и от транспортни, и енергийни връзки, и от цифрови технологии, и от сигурност. За нас обаче най-важно е социално-икономическото развитие.” С тези думи председателят на БСП Корнелия Нинова се обърна към представителите на левите партии от Германия, Швеция, Черна гора, Република Македония, Албания и Босна и Херцеговина. “След три десетилетия дерегулация на пазара, най-силни се оказват финансовите играчи, които присвояват ресурса от реалната икономика за сметка на работни места и перспектива на почтения, работещ човек. Ето защо, инструментът за предприсъединителната помощ трябва да подпомага стартиращи предприятия, малкия и среден бизнес и да обърне особено внимание на образование и здравеопазване”, каза още Нинова. Председателят на БСП подчерта, че левицата трябва да защитава тезата, че ЕС може да бъде ефективен само ако има социален дневен ред , основан на солидарност, насочен към преодоляване на неравенствата и гарантиране на равните права на всички европейци и борбата с бедността. Нинова увери присъстващите, че БСП ги очаква на срещата през май в София, в която участие ще вземат премиери, комисари и лидери на партии от политическото семейство на социалисти и социалдемократи в Европа. На нея ще се приеме обща декларация за евроинтеграцията на Западните Балкани.", "date": "2018.04.04", "title": "Корнелия Нинова: Искаме Европа на гражданите, а не на политическите елити"}
{"url": "http://epicenter.bg/article/Kiril-Dobrev--/151005/2/0", "text": "Бягството на двама опасни рецидивисти от строго охранявания Софийски затвор предизвика реакцията на зам.-председателя на БСП Кирил Добрев.    ", "date": "2018.04.04", "title": "Кирил Добрев: Рецидивисти бягат, преследва ги чистачката... Не, не е виц!"}
{"url": "http://epicenter.bg/article/Mihail-Mikov--Zatvorite-ni-sa-prepalneni/151008/2/0", "text": "\"Не е естествено и нормално в ръцете на затворници да има оръжие\". В това бе категоричен бившият министър на вътрешните работи и бивш лидер на БСП Михаил Миков. Той бе гост в сутрешния блок на БТВ и коментира бягството на двама опасни затворници от Софийския централен затвор.   „Както се внасят наркотиците, така сигурно се внася и оръжие“, заяви той. Миков припомни, че страната ни е шампион по ръст на броя на лишени от свобода. „Затворите се препълват, ние нямаме места в тях. Това струва на данъкоплатците около 105-110 лв. на човек. В същото време виждаме протести на надзирателите, няма мотивация, няма кой да ги охранява“, заяви той. Миков е категоричен, че Министерството на правосъдието и дирекция „Изтърпяване на наказанието“ трябва да дадат публично обяснение за случилото се.   Бившият лидер на БСП коментира и случая \"Скрипал\" и реакцията на страната ни. Според Михаил Миков това е „балансирана позиция“. Той прогнозира, че всички страни, които са показали солидарност с Великобритания сега тепърва ще започнат да се извиняват на гражданите си, защото ще има ответни мерки от страна на Русия.", "date": "2018.04.04", "title": "Михаил Миков: Затворите ни са препълнени"}
{"url": "http://epicenter.bg/article/Kosovskiyat-ministar-na-vatreshnite-raboti-podade-ostavka/151018/7/0", "text": "Косовският министър на вътрешните работи Фламур Сефай подаде снощи оставка, както поиска премиерът Рамуш Харадинай миналата седмица заради ролята му в арестуването и депортирането на шестима турски граждани, заподозрени във връзки с движението на Фетхуллах Гюлен, съобщава косовският \"Газета експрес\", предаде БНТ.  Сефай информира Харадинай за подробностите по арестуването и депортацията и за своето участие в операцията.  Партията Алианс за ново Косово /АНК/ на вицепремиера Беджет Пацоли, чийто член е Сефай, потвърди оставката, но посочи, че министърът не е бил решаващият фактор, а само е приложил закона въз основа на искането на косовската разузнавателна служба. Пацоли заяви, че не е съгласен със смяната на член на правителството от неговата партия и че постът се пада на неговата партия.  \"Вече имаме човек, който да смени Сефай\", каза Рахим Палоци, член на ръководството на Алианса за ново Косово.  АНК ще остане в управляващата коалиция, съобщи порталът индекс онлайн.", "date": "2018.04.04", "title": "Косовският министър на вътрешните работи подаде оставка"}
{"url": "http://epicenter.bg/article/Darzhavniyat-departament-na-SASht-predlozhi-na-Moskva-da-zameni-izgonenite-ruski-diplomati-/151020/7/0", "text": "Държавният департамент на САЩ предложи на Москва да изпрати нови дипломати на мястото на 60-те изгонените от страната, предава РИА Новости, цитирана от Агенция \"Фокус\".  От Вашингтон уточниха, че Москва може да не съкращава общия допустим брой на членовете на дипломатическата мисия в страната.  „Руското правителство, както и по-рано, има право да поиска акредитация за запълване на вакантните места в дипломатическата мисия“, заяви представител на Държавния департамент на САЩ, като отбеляза, че всяка молба ще бъде разглеждана отделно.  Съгласно думите му, САЩ изхождат от това, че Русия също ще приеме на територията си новите американски дипломати на мястото на експулсираните.  „Русия не ни е информирала за намерение да съкрати общия допустим брой на сътрудниците в нашата дипломатическа мисия“, подчертаха от Държавния департамент на САЩ.  Новината от Вашингтон идва на фона на съобщенията, че британските експерти не са успели да установят страната на произход на веществото, с което бяха отровени бившият двоен шпионин Сергей Скрипал и дъщеря му Юлия.  ", "date": "2018.04.04", "title": "Държавният департамент на САЩ предложи на Москва да замени изгонените руски дипломати "}
{"url": "http://epicenter.bg/article/Kalina-i-Kitin-Munyos-uvazhiha-pomena-na-dyadoto-na-ispanskiya-kral-Felipe/151026/7/0", "text": "Хуан Карлос покани семейство и близки, за да отблежат 25 години от смъртта на баща му.   На заупокойната литургия присъстваха българската княгиня Калина и съпругът ѝ Китин Муньос. Дъщерята на Симеон II бе с огледални слънчеви очила, а косата ѝ бе сплетена на плитки по главата, покрита с шал от черен тюл. През годините семействата на Симеон II и Хуан Карлос I продължават да поддържат топли взаимоотношения. 80-годишният Хуан Карлос, който отстъпи престола на сина си крал Фелипе, бе придружен от съпругата си София и децата си по време на месата, с която почетоха паметта на Хуан, граф на Барселона. Той умира през април 1993 г. на 79-годишна възраст. 50-годишният крал Фелипе бе заедно със съпругата си Летисия. Службата се състоя в Ел Ескориал, където е погребан Хуан. На литургията присъстваха и сестрите на Фелипе - 54-годишната принцеса Елена и 52-годишната принцеса Кристина, които пристигнаха една след друга за церемонията. Всички кралски особи бяха облечени в черно. Хуан Испански, граф на Барселона, е третият син на крал Алфонсо XIII Испански и Виктория Южени Батембергска. Хуан е роден в двореца Илдефонсо. Баща му е изпратен в изгнание, когато е обявена Втората Испанска република на 14 април 1931 г. По-големите му братя - Алфонсо Испански, принц на Аустрия и Хайме, граф на Сеговия, се отказват от претенциите си за трона през 1933 г. в полза на най-малкия си брат. След смъртта на баща си той се представя като граф на Барселона, суверенна титла, асоциирана с испанската корона. Конституционната монархия е възстановена в Испания по време на сина му Хуан Карлос I. Дон Хуан е погребан с почести като за крал в кралската гробница на манастира Сан Лоренцо дел Ескориал до Мадрид. Съпругата му принцеса Мария де лас Мерцедес на Бурбон и Сицилия го надживява със седем години.   Източник: Дир.бг", "date": "2018.04.04", "title": "Княгиня Калина и Китин Муньос уважиха помена на дядото на испанския крал Фелипе"}
{"url": "http://epicenter.bg/article/Blizo-80-000-dushi-sa-zaplaha-za-sigurnostta-na-Frantsiya/151047/7/0", "text": "Франция е включила в списък повече от 78 000 души, които се възприемат като заплаха за националната сигурност, според анализ на АП, съобщи News.bg.  Базата данни има за цел да помогне на европейската полиция да споделя информация на континента за най-опасните хора.  Германски депутат първи изрази безпокойство относно потенциално заобикаляне на базата данни към Шенгенската информационна система с въпрос към вътрешното министерство. Андрей Хунко пита ведомството дали и защо държавите покриват много различни критерии.  Според Крум Гърков, главен директор на Агенцията на Европейския съюз за широкомащабни информационни системи (eu-LISA), базата данни е проверена 5 милиарда пъти само през 2017 г.  През 2017 г. Франция е посочила 78 619 души като заплаха, докато Великобритания и Германия съответно по 16 991 и 4 285 души.  Във Франция 18 000 са регистрирани като заподозрени екстремисти, а 4 000 се възприемат като изключително опасни.", "date": "2018.04.04", "title": "Близо 80 000 души са заплаха за сигурността на Франция"}
{"url": "http://epicenter.bg/article/Pravitelstvoto-predlaga-Dimitar-Georgiev-za-nov-mandat-nachelo-na-DANS-/151033/2/0", "text": "Правителството предлага на Президента на Република България да издаде указ за назначаване на Димитър Георгиев за председател на Държавна агенция „Национална сигурност“. Това съобщиха от правителствената информационна служба.  Димитър Георгиев и в момента изпълнява тази длъжност.  Не е ясно дали назначението е съгласувано с президента Румен Радев.  Димитър Георгиев беше назначен за директор на ДАНС с указ на президента Росен Плевнелиев от 18 март. Тогава назначението му беше предварително съгласувано по време на среща между Плевнелиев и премиера Бойко Борисов.   Лидерът на депутатите от ГЕРБ и шеф на вътрешната комисия Цветан Цветанов не скри, че е знаел и очаквал Димитър Георгиев да кара втори мандат начело на ДАНС, предаде Канал 3.  Той даде да се разбере, че е логично правителството да вземе такова решение, защото, по думите му, Георгиев е прекрасен професионалист и с богат професионален опит.  \"Мисля, че е съвсем закономерно и нормално. Смятам, че няма да има никакъв проблем при съгласуването и на указа, който трябва да бъде издаден\", коментира Цветанов пред Канал 3, като намекна, че и президентът ще одобри удължаването на мандата.  На въпроса дали е очаквал, че шефът на ДАНС ще запази креслото си за още 5 г. , Цветанов заяви:  \"Разбира се. Мисля, че има необходимите качества, много уважаван е и от евроатлантическите ни партньори\".   ", "date": "2018.04.04", "title": "Правителството предлага Димитър Георгиев за нов мандат начело на ДАНС "}
{"url": "http://epicenter.bg/article/Balgariya-se-prisaedinyava-kam-savmestniya-tsentar-na-NATO-za-kiberzashtita-/151034/2/0", "text": "Правителството одобри присъединяването на Министерството на отбраната към два меморандума, подписани през 2008 г., за създаването, организацията и функционирането и за функционалните връзки на Съвместния център на НАТО за изследване, изграждане и усъвършенстване на способности за киберзащита. Това съобщиха от правителствената информационна служба.  Центърът е със седалище в Талин, Естония и към момента в него са представени 18 държави, а други четири – България, Румъния, Норвегия и Швейцария, са в процедура по присъединяване. Основна задача на центъра е подобряване на капацитета, сътрудничеството и обмена на информация между НАТО, страните-членки и страните партньори в областта на киберотбраната чрез образование, научноизследователска и развойна дейност, анализи и консултации.  Присъединяването на България ще способства изграждането и развитието на национални оперативни способности. Допълнително се създават възможности за изграждане и усъвършенстване на експертен капацитет в областта на киберсигурността чрез заемане и ротиране на една мандатна офицерска длъжност, както и възможности за участие на национални експерти в специализирани курсове и инициативи, които центърът провежда целогодишно.  ", "date": "2018.04.04", "title": "България се присъединява към съвместния център на НАТО за киберзащита "}
{"url": "http://epicenter.bg/article/Radev-za--Skripal--Kato-predsedatel-na-Saveta-na-ES-tryabva-da-sledvame-politika-na-dialog-i-balans/151037/2/0", "text": "България е председател на Съвета на ЕС и като такъв трябва да провежда политика на диалог и баланс, коментира президентът Румен Радевпо случая \"Скрипал\".   Държавният глава говори по темата след срещата с хърватския си колега Колинда Грабар – Китарович, предаде агенция „Фокус“. „Нека не забравяме, че България е председател на Съвета на ЕС. Като такъв трябва да провежда политика на диалога и на баланс. Виждаме, че такава позиция взе и Австрия, която е следващият председател на Съвета на ЕС. Държа да подчертая, че България е лоялен член на Съюзите, в които членува - ЕС и НАТО, но това са съюзи, които се основават на много ясни ценности, една от тези ценности е прозрачността“, каза Радев.   По думите му, за да предприемем следващи стъпки, трябва да има ясни и безспорни доказателства.   Солидарни сме с ЕС за експулсирането на руски дипломати, но политиката на диалог трябва да бъде единствената, каза на свой ред президентът на Република Хърватия Колинда Грабар-Китарович.  „Видяхте какъв беше и отговорът, който получихме. Аз напълно разбирам този отговор и неговата политическа субстанция. Посланието, което беше изпратено, се надявам, че е и послание за бъдещо сътрудничество“, заяви Китарович. По думите ѝ политиката на диалог трябва да бъде единствената политика.  „Време е да се опитаме ЕС, нашите държави и Русия да се върнем към една политика на диалог и да се придвижим към нормализация на отношенията“, поясни Китарович. Тя допълни, че Хърватия ще продължи да подкрепя пълното прилагане на Мюнхенските споразумения, но според нея, за да се решат, каквито и да е противоречия и въпроси, за тях трябва да се разговаря.  \"Виждам Русия като една силна държава и световна сила, с която трябва да се разговаря и за много други въпроси. Тук лиза международната сигурност, сигурността на ЕС срещу тероризма, радикализмът и всички останали заплахи, с които се сблъскваме всички ние\", посочи президентът на Хърватия. По думите ѝ вторият въпрос са икономическите интереси.  „Хърватия, разбира се, спазва всички европейски правила и системата на санкциите, но тук има широко поле и Русия е силен играч и в Югоизточна Европа“, каза тя.  По въпроса за Западните Балкани Китарович коментира, че Хърватия абсолютно подкрепя членството на всички съседни държави в ЕС и в НАТО. „Разбира се, въз основа на пълно изпълнение на всички критерии, които Хърватия и България трябваше да изпълнят. Малко съм обезкуражена от събитията през последните няколко години. Считам, че процесът се забави“, заяви тя и добави, че се е достигнало до една умора.  ", "date": "2018.04.04", "title": "Радев подкрепя позицията на правителството за „Скрипал“: Нужен е баланс!"}
{"url": "http://epicenter.bg/article/Predstaviha-kartata-za-noshtniya-gradski-transport/151043/2/0", "text": "Това са част от промените в Наредбата за реда и условията за пътуване в обществения градски транспорт, които ще бъдат предложени за гласуване от Столичния общински съвет.  Християн Петров, директор на Центъра за градска мобилност представи картата, която ще се продава в четирите линии на нощния градски транспорт, който ще тръгне от 7-ми април. Конкретизират се всички текстове, свързани с нощния транспорт.  \"Това е нова услуга, която тръгва на 7-ми април\", заяви Елен Герджиков, председател на Столичния общински съвет. Покриват се около 50 спирки по всяка линия.  Цената на картата за ползването на този вид услуга е 2 лв. Всеки автобус ще бъде оборудван с технически средства и контрольор, който ще продава картата.  \"В момента се оборудват спирките, които ще се ползват за нощния транспорт\", каза още Герджиков. \"Услугата стартира. Силно се надяваме, че тя ще бъде припозната като полезна от софиянци. Ако има нужда, може да се мисли за въвеждането на допълнителни линии и допълнителни подобрения\", коментира още той.  С промените в наредбата се слага край на санкционирането на пътници, които ползват карта за една линия, но пътуват със същата карта с друго превозно средство, чиито спирки не съвпадат с тези за линията, за която имат карта.  Така например пътниците ще могат да ползват автобус и трамвай, които имат различни спирки, но се движат по един маршрут. Сега единственото изискване, за да се ползва тази карта е тези трасета да съвпадат.  Герджиков информира, че глобата за нередовен пътник става 50 лв., а глобата, която се плаща на място от контрольор става 30 лв. вместо досегашните 40 лв. Целта на промяната е глобата, която се плаща на място да е с достатъчно голяма отстъпка, за да се стимулира събираемостта от глоби.  \"При въвеждането на тикет системата - очакваме силно покачване на контролирането на пътници и силно намаляване на гратиса\", каза още Герджиков.  Възприето е и едно от предложенията на инициативния комитет в Княжево за въвеждане на автобуси с велогардероби. Градският транспорт трябва да предложи дадени автобусни линии, които да бъдат оборудвани с велогардероби.  Друга промяна са т. нар. буферни паркинги на метрото. Досега условието за ползването им е било притежаването на карта за метро. Сега това условие не е достатъчно. Към него се прибавя и задължително ползване на метрото.  Герджиков отбеляза, че електронната система дава възможност за контрол дали тази карта в този ден се използва. \"Нашата цел е да се използват тези паркинги от хора, които след това ползват градския транспорт\", категоричен бе председателят на СОС. В наредбата се определят и реда и условията за ползване на така наречените зелен и бял билет.  Зеленият билет е на стойност един лев, а белият е напълно безплатен - при силно замърсен въздух.", "date": "2018.04.04", "title": "Представиха картата за нощния градски транспорт"}
{"url": "http://epicenter.bg/article/Karadaya--Evropeyskiyat-sayuz-ima-nuzhda-ot-obshta-otbrana-v-ramkite-na-NATO/151048/2/0", "text": "Европейският съюз има нужда от обща и синхронизирана външна политика, за да се справи с глобалните въпроси като борба с тероризма и промените в климата. Това обяви лидерът на ДПС Мустафа Карадайъ по време на Конференцията „ЕС в търсене на смисъл“, от евродепутата от АЛДЕ/ДПС Илхан Кючюк, предаде Канал 3.   \"Европейският съюз има обща европейска отбрана в рамките на НАТО, която същевремeнно да бъде важен стълб, за да се гарантира сигурността на европейските граждани и да отговаря на провокациите от трети страни. От обща охрана на границата на Съюза, за да направим европейското пространство по-сигурно и по-свободно. Това е възможно с членството на всички страни в Шенгенското пространство.   ЕС има нужда от по-силно икономическо пространство и единен пазар чрез членството на всички страни в Еврозоната. Смятаме, че ЕС не трябва да се капсулира и да затваря вратите пред бъдещи членки. Западните балкани са част от Европа и ние ще продължим да призоваваме Съюза да демонстрира силна политическа подкрепа и ангажираност за европейската перспектива на региона. ДПС ще бъде твърда опозиция на всяко допускане на крайни национализми и екстремизми в толерантна Европа\", коментира лидерът на ДПС.    \"България е председател на съвета на ЕС и именно на България и прилягат въпросите от основния дневен ред на Съюза. Целта на българското председателство е да отговори на реалните нужди на европейските граждани, да превърне предизвикателствата във възможности, за да има Европа повече сигурност, повече солидарност и повече стабилност\", каза още Мустафа Карадайъ.     Конференцията „ЕС в търсене на смисъл“ бе организирана от евродепутата от АЛДЕ/ДПС Илхан Кючюк. На нея присъстваха д-р Кристофър Бикъртън (лектор в Куинс Колидж, Университет Кеймбридж), Даниел Кадик (програмен директор на фондация „Фридрих Науман за свобода“ за Югоизточна Европа) и Евелина Славкова (социолог и политически анализатор, Изследователски център \"Тренд\").   Темата за \"Брекзит\" пък бе дискутирана от Зинаида Златанова (вицепремиер на Република България (2013 - 2014), Либерален институт за политически анализи). д-р Джули Смит (член на Камарата на лордовете на Обединеното Кралство, директор на Европейския център към Университет Кеймбридж), Оливие Кадик (член на Сената на Република Франция) и Мелиса Родригес (член на Конгреса на депутатите на Кралство Испания).", "date": "2018.04.04", "title": "Карадайъ: Eвропейският съюз има нужда от обща отбрана в рамките на НАТО"}
{"url": "http://epicenter.bg/article/Detsa-razdadoha-300-velikdenski-yaytsa-v-parlamenta-po-initsiativa-na-sotsdeputata-Ivan-Chenchev/151049/2/0", "text": "Деца от село Церово, община Своге, подариха червени яйца на всички народни представители по инициатива на народния представител от ПГ на „БСП за България“ Иван Ченчев.   Децата, които са част от фолклорната група на читалището в Церово, са боядисали 300 яйца по случай Великден. Те, заедно със своите ръководители, поздравиха с песни и танци народните представители от ПГ на \"БСП за България\" и им пожелаха  много здраве и мъдрост при вземането на решения.", "date": "2018.04.04", "title": "Деца раздадоха 300 великденски яйца в парламента по инициатива на соцдепутата Иван Ченчев"}
{"url": "http://epicenter.bg/article/GERB-podgoni-poreden-kmet-na-BSP---na-Mezdra-/151058/2/0", "text": "След атаката към кмета на Сопот, от ГЕРБ се прицелиха в друг кмет на БСП - този на Мездра. И поискаха Генади Събков да се оттегли заради злоупотреби. От управляващата партия внесоха и сигнал в прокуратурата за кмета на БСП в Мездра Генади Събков, съобщи Дир.бг. Става дума за съмнения за неправомерно изразходвани средства, обясни на брифинг в парламента депутатът от ГЕРБ Александър Иванов. Единият случай е за непостроена многофункционална спортна зала. За нея през 2014 г. държавата превежда почти милион и четиристотин хиляди лева на общината. Тя ги изплаща авансово на изпълнителя, до днес няма изградена спортна зала. Тогава зам.-кмет е сегашният кмет Генади Събков. Защо с тези пари общината дава безлихвен заем, за какво са те, защо трета поред година няма и една положена тухла, а общината не си е поискала парите, питат от ГЕРБ. Отгоре на всичко през 2016 г. кметът издава удостоверение за отлично изпълнение на видовете строително-монтажни работи и правилно изразходване на ресурс от страна на строителя, добави още Александър Иванов. В сигнала до главния прокурор се описват и други 2 милиона и 600 хил. лв. от възстановено на община Мездра ДДС по изпълнен през 2014 г. проект за реконструкция и изграждане на ВиК мрежа и пречиствателна станция за отпадни води. Къде са тези пари, отново искат да знаят от управляващата партия. По казуса \"Сопот\" Антон Тодоров информира, че късно снощи, след заседание на структурата на БСП в града, зам.-кметът Николай Новаков е изгонен от партията, а кметът Деян Дойнов е напуснал със скандал БСП. Две поредни седмици от ГЕРБ изнасят факти за лошото финансово състояние и управление на Сопот.", "date": "2018.04.04", "title": "ГЕРБ подгони пореден кмет на БСП - на Мездра!"}
{"url": "http://epicenter.bg/article/NiLo-sled-gol-na-Ronaldo--Taka-de--shte-rakoplyaskat--koya--gospozha--ne-obicha-na-Zadna--nozhitsa-/151038/10/100", "text": "Бившата плеймейтка Николета Лозанова полудя след красивия гол на Кристиано Роналдо във вратата на Ювентус в четвъртфинален мач от Шампионската лига. Както е известно, португалецът вкара със задна ножица за 2:0 в 64-ата минута на срещата. Това беше второто му попадение в мача, след като откри резултата още в 3-ата минута. Марсело оформи крайния успех на Реал (Мадрид).   След гола на Роналдо със задна ножица и последвалите аплодисменти от трибуните на „Алианц Стейдиъм“ в Торино. Дори най-запалените фенове на „старата госпожа“ ръкопляскаха на изпълнението.   Това провокира Николета Лозанова да напише в „Инстаграм“: „...Така де, ще ръкопляскат, коя „госпожа“ не обича на Задна... ножица?“ (запазено е оригиналното изписване на плеймейтката без редакторска намеса). Както е известно, преди няколко години, имаше информации за проведена интимна среща на Кристиано Роналдо и Николета Лозанова в мадридски хотел.   Източник: Блиц", "date": "2018.04.04", "title": "НиЛо след гол на Роналдо: Така де, ще ръкопляскат, коя „госпожа“ не обича на Задна... ножица?"}
{"url": "http://epicenter.bg/article/Onlayn-izdaniya--Andzhelina-Dzholi-razrushava-semeystvoto-na-izvesten-holivudski-aktyor-/151046/10/100", "text": "Чуждестранните медии, сред които и Radar Online твърдят, че Анджелина Джоли се опитва да отнеме известния холивудски актьор Итън Хоук от семейството му.   Според тях, фаталната красавица изобщо не е притеснена от съпругата му и двете му деца.   Анджелина Джоли и Итън Хоук се познават отдавна. Те заедно са се снимали във филма \"Крадец на животи\" (2004) и оттогава те са приятели. Въпреки това, отбелязва изданието, самотната Анджи погледнала на стария си приятел по различен начин. Джоли директно флиртувала с 47-годишния актьор.   \"Анджелина и Итън отдавна са приятели, те наистина си имат голямо доверие един на друг. В последно време актьорите все по-често се виждат и си пишат. Анджелина си признава, че тя се чувства прекрасно, когато получава съобщенията и ги чака с нетърпение\", цитира \"Радар Онлайн\" човек от близкото обкръжение на холивудската дива.    Важно е да се спомене в случая, че Хоук е женен от десет години. Той има две дъщери и е считан за образцов семеен мъж.    \"Итън все още не е преминал границата, но прекрасно знае колко е красива и сексапилна Анджелина. Той я засипва с комплименти всеки път, когато получава шанс. А Джоли, както всички знаят, вече раздели един женен мъж от съпругата му \", заяви източникът пред репортерите на изданието.   Източник: БЛИЦ", "date": "2018.04.04", "title": "Онлайн издания: Анджелина Джоли разрушава семейството на известен холивудски актьор "}
{"url": "http://epicenter.bg/article/Hertsoginya-Keyt-narushi-modno-pravilo-po-blestyasht-nachin-/151051/10/84", "text": "Открай време стилистите съветват  , а неспазването на това правило рядко се е поощрява от модните експерти. обаче се осмели да наруши правилата, при това блестящо. Красивата съпруга на британския  се осмели да комбинира черно палто на  с кафява шапка на  .   по време на великденската църковна служба в параклиса \" \" в  и  пристигнаха с няколко минути закъснение за службата.  и годеницата му  , не присъстваха, тъй като имаха собствени планове за празника.   Отсъстваше и 96-годишният съпруг на кралицата  , който се оттегли от обществените си ангажименти и се появява на събития по-рядко Повечето от членовете на  извървяха разстоянието от замъка   до параклиса, но 91-годишната  пристигна с автомобил, както и  и  . и съпругата му съвсем скоро ще станат родители за трети път. Очаква се херцогинята да роди третото им дете този месец. Чаканото бебе ще бъде пето по линията на наследяване на британския престол.    Източник: Дарик", "date": "2018.04.04", "title": "Херцогиня Кейт наруши модно правило по блестящ начин "}
{"url": "http://epicenter.bg/article/Ruskata-Kim-Kardashiyan-podpali-mrezhata--Snimki-/151073/10/100", "text": "Моделът от руски произход Анастасия Квитко, известна като \"руската Ким Кардашиян\", публикува своя снимка в Instagram, на която е облечена с необичайна дреха. Това предаде рен.тв, цитирана от Новини.бг.   Благодарение на телесния цвят на облеклото, изглежда така, сякаш момичето се разхожда голо по улицата.   За няколко часа публикацията вече е отбелязала повече от 200 000 лайкове.", "date": "2018.04.04", "title": "Руската Ким Кардашиян подпали мрежата (Снимки)"}
{"url": "http://epicenter.bg/article/Megan-Markal-shte-napusne-seriala--Kostyumari--sas-svatba/151088/10/100", "text": "Създателят на \"Костюмари\" Арън Корш е предвидил екранна сватба за Рейчъл Зейн - героинята на Меган Маркъл, в последния епизод на седмия сезон в края на април.   Тя ще размени обети с любимия си Майк Рос, в когото се превъплъщава актьорът Патрик Адамс, съобщават от БТА. Това ще е като официална репетиция за Меган Маркъл преди сватбата й с принц Хари на 19 май.  След края на този сезон и двамата актьори ще напуснат сериала. Скоро ще започнат снимките на осмия сезон. В него ще се включи актрисата Катрин Хейгъл.  Арън Корш каза, че е бил предупреден достатъчно рано за промените в сюжета, които може да наложи любовният живот на Меган Маркъл, и не е било необходимо да пренаписва готови сцени.", "date": "2018.04.04", "title": "Меган Маркъл ще напусне сериала ”Костюмари” със сватба"}
{"url": "http://epicenter.bg/article/Kakvo-shte-se-sluchi-sled-smartta-na-britanskata-kralitsa--/151097/10/100", "text": "За обикновените хора е странно да планират собственото си погребение, но за особите със синя кръв това е част от дълга им към нацията.  От Бъкингамския дворец вече имат стриктна организация за събитията, които ще се случат в дните след кончината на кралицата.  1. Личният секретар на кралицата - сър Кристофър Гейд, ще разбере първи тъжната вест. Той ще се свърже с министър-председателя с кодовите думи \"Лондон бридж падна\".  2. Новината ще бъде обявена по телевизията, ще бъде пуснат националният химн. Всякакви комедийни програми ще бъдат отменени.  3. Тялото ще бъде поставено в тронната зала на Бъкингамския дворец и ще бъде охранявано от четирима гвардейци.  4. Из цялата страна ще звънят камбаните на църквите и знамената ще бъдат смъкнати наполовина.  5. Новият крал Чарлз ще се обърне към нацията още в деня на смъртта на бившия монарх. Ще започне подготовката по коронясването му, а различни ритуали и дипломатически жестове ще бъдат извършени в следващите девет дни. Камила ще стане кралица.  6. Управници и монарси от цял свят ще дойдат на погребението. Уестминстър ще бъде затворено и основно почистено. Ще има мащабен военен парад, тръгващ от Бъкингамския дворец. Ковчегът ще бъде поставен в Уестминстър Хол за четири дни.  7. Погребението ще бъде девет дни след смъртта. На този ден няма да се работи. В 9 ч. ще удари Биг Бен. В цялата страна ще има минута мълчание.  8. Архиепископът на Кентърбъри ще се обърне към нацията от Уестминстърското абатство. Страната ще бъде в траур поне три дни.  9. Ако кралицата почине в чужбина, кралският самолет ще отиде да прибере тялото ѝ. Ако почине в Сандригам, Норфолк, тялото ѝ ще бъде пренесено в Лондон в кола след един или два дни, а ако почине в Шотландия, тялото ѝ ще остане в Единбург и след това пренесено с влак.  10. Коронацията на крал Чарлз също ще бъде неработен ден, а думите на националния химн ще бъдат променени.   Източник: Дарик", "date": "2018.04.04", "title": "Какво ще се случи след смъртта на Елизабет II - планът вече е изготвен до минути "}
{"url": "http://epicenter.bg/article/-quot-Vzglyad-quot--Britanskite-himitsi-svaliha-ot-sebe-si-otgovornostta-za-ludostta-na-svoeto-pravitelstvo-/151024/7/0", "text": "„Безумните обвинения не са подкрепени с нищо.\" С тези думи, Кремъл коментира сензационните твърдения на британските химици - те официално признаха липсата на доказателства за руския произход на веществото, отравило бившия полковник от ГРУ Сергей Скрипал в Лондон. Тези изявления бяха направени в навечерието на извънредна среща на Организацията за забрана на химическите оръжия, посветена на инцидента, коментира изданието \"Взгляд\", цитирано от Агенция \"Фокус\".  Кремъл коментира изявлението на лаборатория „Портън даун“, установила естеството, но не и произхода на веществото. Президентският прессекретар Дмитрий Песков нарече ситуацията „напълно чудовищна“.  „Малко по малко започнаха да идват потвърждения, че тези луди обвинения, изразени от британската страна в рамките на няколко часа след инцидента, на нищо не се основават, с нищо не са подкрепени. Това е просто красноречиво потвърждение, при това съвсем експертно, съвсем официално“, заяви Песков.  \"Но на министъра на външните работи на Великобритания Борис Джонсън, който обвини президента Владимир Путин и на британския премиер Тереза Мей ще се наложи по някакъв начин да гледат в очите колегите си от ЕС, а също така по някакъв начин ще трябва да се извинят на руската страна“, заяви Песков и обобщи: „Разбира се, това е дълга история, тази лудост е отишла твърде далеч, за наше съжаление, ние разбираме, че това няма да свърши веднага“.  Според професора от Московския държавен университет Андрей Манойло липсата на аргументи от противниците ще засили позицията на представителите на Русия.  „Всичко, което Тереза Мей може да даде в подкрепа на своите твърдения, е доклад, в който не се казва нищо. И това обстоятелство създава ситуация без алтернатива. В допълнение към позицията на Русия, която се поддържа от документите, въз основа на нормите на международното право, друга конструктивна позиция няма“, допълни той.  „Тези, които ще оценяват позициите на Великобритания и на Русия ще рискуват да попаднат в неловко положение, ако подкрепят Лондон с неговите слухове, спекулации и парадоксални предположения“, смята професорът  Междувременно Организацията за забрана на химическите оръжия (ОЗХО) заседава извънредно в Хага, по искане на Русия, при закрити врати. Аферата, свързана с предполагаемата атака на Москва с невропаралитичен газ, доведе до значително дипломатическо напрежение между Запада и Русия. Великобритания обвинява Кремъл, че стои зад атаката – твърдение, което руснаците категорично отхвърлят.  А британското правителство призова Русия към „пропорционално“ действие, след като по-рано руският външен министър Сергей Лавров предупреди, че отношенията със Запада сега са по-лоши и от времената на Студената война, предава The Guardian. Според изданието Лондон се опитва да успокои на фона на реторика от Студената война.  „Даунинг Стрийт“ призова към спокойствие, но заяви, че спорът с Русия едва ли ще бъде уреден в скоро време.  „Трябва да реагираме по проактивен начин за агресивното поведение от Русия и правим именно това“, заяви говорител на британското правителство. „Както нашият министър-председател Тереза Мей даде ясно да се разбере, Великобритания се надява по-скоро Русия да бъде конструктивен партньор, който е готов да играе по правилата. Но нападението в Солсбъри е част от тенденцията на все по-агресивното руско поведение, каквото и новата и опасна фаза на руската дейност в континента. Нашият министър-председател заяви, че трябва да се сблъскаме с фактите и предизвикателството на Русия ще бъде нещо, което трябва да устоим в следващите години“, допълни той.  Русия също така упражнява натиск върху Великобритания да предостави консулски достъп до дъщерята на Скрипал Юлия, сега, когато тя се възстановява в болница след отравянето.  ", "date": "2018.04.04", "title": "\"Взгляд\": Британските химици свалиха от себе си отговорността за лудостта на своето правителство "}
{"url": "http://epicenter.bg/article/Razuznavach--1-na-Moskva--Sluchayat--Skripal--e-groteskna-provokatsiya-na-spetssluzhbite-na-SASht-i-Britaniya/151029/7/0", "text": "Директорът на Службата за външно разузнаване (СВР) на Руската федерация Сергей Наришкин определи случая с отравянето на бившия офицер на Главното разузнавателно управление (ГРУ) Сергей Скрипал като „гротескна провокация“ на спецслужбите на САЩ и Великобритания, предава TACC, цитирана от Агенция \"Фокус\".  „Дори в гротескната провокация със Скрипал, грубо скалъпена от разузнавателните служби на Обединеното кралство и САЩ, някои европейски държави не бързат да следват Лондон и Вашингтон безразсъдно, а предпочитат да преценят какво се е случило\", заяви Наришкин в реч, изнесена на VII Московска конференция за международна сигурност.  По думите му, през последните години степента на конфронтация между Русия и САЩ се е повишила.  „През изминалата година нивото на конфронтация нарасна навсякъде, особено между група държави от НАТО и Русия. Неотдавнашното експулсиране на дипломати от САЩ и „сателитните“ им страни под абсолютно измислен и провокиран предлог, без да се вземат предвид нормите на международното право, е тъжно потвърждение на това\", изрази увереност директорът на СВР.  Той също така подчерта, че няма обективни причини за конфронтация между Русия и Запада, но въпреки това вече е възможно да се говори за завръщането на Студената война.  „Борбата срещу несъществуващата т.нар. руски заплаха е реална фиксирана идея в политиката на Вашингтон. Тя е достигнала такива размери и е придобила такива абсурдни черти, че вече може да се говори за завръщане на мрачните дни на Студената война. Причини за влошаването на отношенията не съществуват, Студената война завърши, идеологическа конфронтация между Изток и Запад изчезна\", подчерта Наришкин.  „Още повече, че пред международната общност възникнаха напълно нови предизвикателства, като международния тероризъм, устойчиво развитие на екологичната сигурност. Отговор на тях може да бъде даден само с общи усилия, а да се направи това без участието на Русия, както и на Китай, Индия и Бразилия, е просто немислимо\", категоричен бе директорът на СВР. В тази връзка той призова за отказ от сила в междудържавните отношения, за да се предотврати нова Карибска криза.  „Важно е да се спре безотговорната игра и да се откажем от силовите методи в междудържавните отношения. Да не се стига до втора Карибска криза, когато пред нашите страни стои по-належаща задача за гарантиране благоденствието на хората и за свободното им развитие“, заключи Наришкин.  Карибската криза е най-острата международна конфронтация в годините на Студената война, възникнала в отношенията между СССР и САЩ. Кризата започва на 14 октомври 1962 г., когато американското разузнаване информира тогавашния американския президент Джон Кенеди за наличието на стартови площадки на съветски атомни ракети на острова и завършва 13 дни по-късно - на 28 октомври 1962 г., когато съветският лидер Никита Хрушчов обявява, че инсталациите ще бъдат демонтирани.  Карибската криза, наричана също Кубинска криза, се смята за момента, в който е имало най-голяма опасност за прерастване на Студената война в ядрена.  ", "date": "2018.04.04", "title": "Разузнавач №1 на Москва: Случаят „Скрипал“ е гротескна провокация на спецслужбите на САЩ и Британия"}
{"url": "http://epicenter.bg/article/Kremal-poiska-London-da-se-izvini-za-tvardeniyata--che-Rusiya-e-otrovila-bivshiya-shpionin-Skripal-/151052/7/0", "text": "Кремъл призова Лондон да се извини, след като британската лаборатория, анализирала веществото, използвано срещу бившия руски шпионин Сергей Скрипал във Великобритания, призна, че няма доказателства то да е дошло от Русия, предаде АФП, цитирана от БТА.  Британското правителство обвинява Москва за отравянето с нервотоксично вещество на Скрипал и дъщеря му, което породи небивала вълна от взаимно експулсиране на дипломати между Запада и Русия. \"Тяхната теория няма да се потвърди в никой случай, защото е невъзможно да бъде потвърдена\", заяви говорителят на Кремъл Дмитрий Песков, цитиран от руски информационни агенции.  \"Британският външен министър, който обвини президента Путин, и британската министър-председателка ще трябва по един или друг начин да погледнат в очите колегите си от Европейския съюз и да се извинят на Русия. Този патова ситуация стигна твърде далеч\", каза Песков.  По искане на Русия днес в Хага се свиква съвещание на Организацията за забрана на химическите оръжия (ОЗХО). Осъждайки антируската кампания, президентът Владимир Путин изрази надежда срещата да даде възможност да се сложи точка на обвиненията срещу Москва.  \"Според международни експерти подобни нервопаралитични субстанции могат да се произведат в двайсетина страни\", заяви той.  Британската делегация на днешната специална среща на Организацията за забрана на химическите оръжия (ОЗХО) в Хага отхвърли като \"извращение\" предложеното от Русия общо разследване на отравянето на бившия шпионин Сергей Скрипал, предаде Ройтерс.  \"Това е тактика за отклоняване на вниманието и дори допълнителна дезинформация, целяща да се избегнат въпросите, на които руските власти трябва да отговорят\", отбеляза в Туитър делегацията.  ОЗХО по същество отговори само на един от въпросите на Русия по случая \"Скрипал\", каза за ТАСС руското представителство в организацията.  Да, вчера получихме отговори и те се проучват. По същество беше получен отговор само на един въпрос, казаха представителите, без да уточнят кой е той.  В неделя Русия изпрати списък с 13 въпроса до Техническия секретариат на ОЗХО, свързани с отравянето на Скрипал, интересувайки се какви данни е предоставил Лондон на секретариата, припомня ТАСС.  Европейската комисия коментира днес, че британската лаборатория, изследвала отровата, използвана във Великобритания срещу бившия разузнавач Сергей Скрипал, е изпълнила поставената задача.  Специалистите трябваше да определят вида на отровата, а не откъде тя произхожда, поясни говорител на комисията. Тази задача беше изпълнена, експертите установиха, че е бил използван газът \"Новичок\", добави той.  В отговор на въпрос говорителят уточни, че посланикът на ЕС в Москва, който бе отзован с решение на Европейския съвет в края на март, засега остава в Брюксел. Посланикът продължава консултациите, допълни говорителят.  ", "date": "2018.04.04", "title": "Кремъл поиска Лондон да се извини за твърденията, че Русия е отровила бившия шпионин Скрипал "}
{"url": "http://epicenter.bg/article/Pozhar-v-targovski-tsentar-v-Moskva--edin-chovek-e-zaginal/151053/7/0", "text": "В Москва се е запалил търговски център „Персей“, съобщава РИА „Новости“, цитирана от БНР. По неофициални данни двама души са пострадали, един от тях е настанен в болница. Малко по-късно беше съобщено, че е загинал един човек.  Пожарът е обхванал около 80 квадратни метра. В момента на избухването на огъня в сградата е имало около 300 души.  Възможно е да има хора, които са блокирани от пламъците.  Пожарникарите се опитват да локализират огнището на пожара, което е затруднено от сложната планировка.  Около 100 човека са евакуирани.  Два хеликоптера на Министерството на извънредните ситуации са приведени в готовност, допълва агенцията.", "date": "2018.04.04", "title": "Пожар в търговски център в Москва, един човек е загинал"}
{"url": "http://epicenter.bg/article/NASA-zapochva-proekt--Marsianski-pcheli-/151057/7/0", "text": "НАСА е започнала проект, наречен Marsbees („Марсиански пчели“), съобщава Phys.org, предаде БНР. Идеята е малки летящи роботи да събират данни за планетата, тъй като сегашните марсоходи са бавни и трудно достигат до някои райони.  Като база на „пчелите“ ще бъде използвана новата сонда, изучаваща Марс, от която те ще черпят електричество. Сондата и роботите ще поддържат Wi-Fi връзка.  НАСА ще осъществи проекта в сътрудничество с японска компания, чието име не се съобщава. За целта от бюджета на космическата агенция са отпуснати 125 000 долара.  „Пчелите“ ще събират информация за атмосферата и повърхността на Марс, като учените смятат, че този метод ще е по-бърз и ефикасен от досегашните, допълва Phys.org.", "date": "2018.04.04", "title": "НАСА започва проект „Марсиански пчели“"}
{"url": "http://epicenter.bg/article/Pozharat-v-targovskiya-tsentar--quot-Persey-za-detsa-quot--e-ovladyan/151074/7/0", "text": "От местното подразделение на федералното министерство на извънредните ситуации съобщиха, че към 14 часа (българско време) огънят е потушен, а причината за инцидента е късо съединение, предаде Novini.bg.    Властите в града започнаха евакуацията на персонала и посетителите на обекта, където се продават детски стоки. На този етап има данни за най-малко един загинал. Според информация на лайф.ру загиналият е 45-годишният общ работник Алексей Карпов. ТАСС съобщи и за поне шестима пострадали огнеборци, като състоянието на един от тях е тежко.   Пожарът избухна десетина дни след трагедията в Кемерово. Огнената стихия обхвана мола Зимна вишна на 25 март. Тогава загинаха 64-ма души, а 41 от жертвите бяха деца. ", "date": "2018.04.04", "title": "Пожарът в търговския център \"Персей за деца\" е овладян"}
{"url": "http://epicenter.bg/article/Putin---Islyamska-darzhava--ostava-globalna-zaplaha--tryabvat-novi-formi-na-mezhdunarodno-satrudnichestvo/151077/7/0", "text": "Въпреки успешните антитерористични операции в Сирия и Ирак, близкоизточната радикална групировка все още е способна да действа в различни региони по целия свят, заяви руският президент  Въпреки успешните антитерористични операции в Сирия и Ирак, близкоизточната радикална групировка „Ислямска държава“ все още е способна да действа в различни региони по целия свят и за справянето с нея трябва да бъде помислено за нови форми на международно сътрудничество. Това заяви руският президент Владимир Путин в приветствие към участниците в VII Московската конференция за международна сигурност, предава Sputnik, хцитиран от Агенция \"Фокус\".  „Въпреки военното си поражение, терористичната групировка „Ислямска държава“ запазва значителен разрушителен потенциал, способността бързо да променя тактиката си и да действа в различни страни и региони по целия свят. Други екстремистки структури също представляват голяма опасност\", предупреди държавният глава на Руската федерация.  Предвид тези условия Путин смята, че „е необходимо да обмислим съвсем нови форми на многостранно сътрудничество, които да ни позволят да консолидираме ползите от борбата срещу тероризма и да предотвратим по-нататъшното разпространение на тази заплаха\".  ", "date": "2018.04.04", "title": "Путин: „Ислямска държава“ остава глобална заплаха, трябват нови форми на международно сътрудничество"}
{"url": "http://epicenter.bg/article/Yaponski-makatsi-si-lekuvat-stresa-s-goreshta-vana-i-SPA-/151082/7/0", "text": "Релаксиращо накисване в гореща вана е похвално средство за облекчаване на стреса, но предимствата не се ограничават до хората – те важат и за маймуни, които също се възползват от времето в СПА, твърдят изследователи в Япония, съобщи БГНЕС.  Японските \"снежни маймуни\" са известни с любовта си към горещите извори в северния район Нагано, като туристите се събират, за да заснемат макаците, , накисващи се парни бани.  Отдавна се предполагаше, че блажено къпещите се просто се опитват да се затоплят по време на студените зимни месеци, когато снегът покрива района. Но експертите от Института за изследване на приматите в университета в Киото, които наблюдават 12 женски японски макака през 2014 г. в парка за маймуни Джигокудани Яийн-Коен в Нагано, откриват, че става дума за нещо повече от това.  Те изследвали поведението при къпане на маймуните и събирали техните екскременти, за да измерват глюкокортикоида, хормон, чиято концентрация се увеличава, когато нивата на стрес са високи.  Те открили, че нивата на стрес при маймуните, на възраст между 5 и 24 години, са около 20% по-ниски средно след къпане.  Резултатите от тяхното проучване бяха публикувани тази седмица.", "date": "2018.04.04", "title": "Японски макаци си лекуват стреса с гореща вана и СПА "}
{"url": "http://epicenter.bg/article/Hvanaha-balgarski-kamion-s-9-kg-kokain-v-Turtsiya-/151085/7/0", "text": "Тежкотоварен камион с българска регистрация с укрити 9 кг кокаин е бил спрян за полицейска проверка в турския град Текирдаг (Родосто, на северния бряг на Мраморно море, бел. ред.), шофьорът с инициали А.Т. е арестуван, съобщава БГНЕС.  От бюрото за борба с наркоразпространението в местната дирекция по сигурността съобщиха за получен сигнал, че от България ще бъде внесена дрога, поради което днес на разсъмване камионът е бил проследен.  При претърсването е включено и обучено куче, открило скритите пакети с кокаин в тайници под камиона. След показанията на шофьора полицейски екипи са претърсили къща в квартал Бейкоз в Истанбул.  Там са открити още 10 кг кокаин, укрити в противопожарни бутилки и пистолет без регистрационни номера. Арестувани са двама души, които по-късно са транспортирани в Текирдаг, започнало е разследване.  ", "date": "2018.04.04", "title": "Хванаха български камион с 9 кг кокаин в Турция "}
{"url": "http://epicenter.bg/article/-quot-Gardian-quot--Britanskoto-Vanshno-iztri-saobshtenie--che-novichokat-e-na-Rusiya-/151086/7/0", "text": "Външното министерство на Великобритания изтри съобщение в \"Туитър\", в което твърди, че използваният срещу Сергей и Юлия Скрипал химически агент новичок е \"произведен в Русия\",  Тази сутрин руското посолството в Лондон публикува съобщение на \"Форин офис\" от миналия месец, в което се казва, че лабораторията \"Портън даун\" е установила, че използваният новичок е произведен в Русия.  Но вчера от лабораторията обявиха, че не са установили кой стои зад направата на бойното отровно вещество.  Ведомството поясни в социалната мрежа, че не е предало точно коментара на посланика на Великобритания в Русия по време на брифинг в Москва и следователно го трие. Във видео от брифинга става ясно, че посланикът Лари Бристоу твърди, че \"няма съмнение, че новичокът е произведен в Русия от руската държава\".  \"Форин офис\" също публикува съобщение на лабораторията, в което се казва, че са установили химическия агент, но се подчертава, че лабораторията няма отговорност да потвърди източника на веществото. \r\n Междувременно руският лидер Владимир Путин заяви, че лондонската полиция е заявила, че се нуждае от най-малко 2 месеца, лабораторията потвърди, че не знае от коя държава е новичокът, но въпреки това продължава антируската кампания.  \"Ние свикахме среща на ОЗХО, за да намерим истината\", поясни той.  В същото време лидерът на Лейбъристката партия на Великобритания Джереми Корбин заяви, че външният министър Борис Джонсън е сгафил, след като коментарите му за \"Портън даун\" не са подкрепени с доказателства.  \"Борис Джонсън трябва да отговаря на сериозни въпроси. Той заяви пред германска телевизия, че този химически агент е произведен в Русия, \"Портън даун\" го проучи и каза, че е новичок. Те не съобщиха къде е произведен, и ОЗХО провежда среща за продължаване на обсъжданията откъде идва агентът. \"Форин офис\" след това излезе със съобщение в \"Туитър\" в подкрепа на коментара на външния министър и след това го изтри, след като \"Портън даун\" обяви, че не са установили източника\", обясни Корбин.  \"Изглежда, че Борис Джонсън напълно е преувеличил информацията, която е получил и каза на света по категоричен начин какво смята, че се е случило. И това не е подкрепено от доказателствата, които той има от \"Портън даун\"\", поясни той.  ", "date": "2018.04.04", "title": "\"Гардиън\": Британското Външно изтри съобщение, че новичокът е на Русия "}
{"url": "http://epicenter.bg/article/SASht-reshiha-da-zapazyat-voennoto-si-prisastvie-v-Siriya-/151092/7/0", "text": "Американската администрация е взела решение да запази военното присъствие на САЩ в Сирия. Това съобщи в сряда в хода на интервю пред група журналисти, включително кореспондент на ТАСС, директорът на Националната разузнавателна служба на САЩ Даниел Коутс, предаде Агенция \"Фокус\".  Той уточни, че това решение е взето на проведено във вторник заседание на Съвета за национална сигурност на Белия дом, под председателството на американския президент Доналд Тръмп.  Коутс не е пояснил в какво точно се състои взетото решение. „Относително скоро ще бъде обнародвано заявление за приетото решение“, заяви той. Според неговите думи, официалното съобщение ще бъде разпространено от Белия дом.  На 29 март Доналд Тръмп в изказване пред индустриални работници от щата Охайо заяви, че американската армия „много скоро“ ще бъде изтеглена от Сирия и добави: „Нека сега други се заемат с нея“.  Той обясни решението си с това, че, от 2003-а година насам, когато влязоха в Ирак, САЩ са изхарчили за близкоизточните войни 7 трилиона долара и не са спечелили нищо от това.  Два дни по-късно, на 31 март, Белият Дом инструктира Държавния департамент на САЩ да замрази предвидени $200 милиона за възстановяване на освободените от „Ислямска държава“ райони на Сирия.  В същия ден американското издание The Wall Street Journal разкри, че американският държавен глава е съобщил на съветниците си, че иска изтеглянето на американската армия от Сирия да се случи възможно най-скоро и че насрочва заседание на Съвета за национална сигурност по въпроса. Очевидно на въпросното заседание американският президент е бил разубеден за плановете си, както показва заявлението на Коутс.  ", "date": "2018.04.04", "title": "САЩ решиха да запазят военното си присъствие в Сирия "}
{"url": "http://epicenter.bg/article/Rusiya--Turtsiya-i-Iran-podkrepyat-teritorialnata-tsyalost-na-Siriya-/151095/7/0", "text": "Президентите на Русия, Иран и Турция подкрепят независимостта и териториалната цялост на Сирия, а също така са против сепаратизма и създаването на нови образования на сирийска територия под претекст борба с тероризма. Това се казва в съвместна декларация след срещата в Анкара на Владимир Путин, Хасан Рохани и Реджеп Тайип Ердоган, съобщи БГНЕС. Текстът на документа е публикуван на сайта на иранския президент.  „Президентите изразиха своята решителна и постоянна подкрепа за суверенитета, независимостта, единството и териториалната цялост на Сирия. Те посочиха, че никакви действия, независимо от това, кой ги е предприел, не трябва да подкопават тези принципи, потвърдени от съответните резолюции на ООН и волята на представителите на всички части на сирийското общество“, се казва в декларацията.  „Президентите отхвърлиха всякакви опити да се създадат нови образования под предлог борбата с тероризма и изразиха своята решителност да се противопоставят на сепаратистките намерения, насочени към подкопаването на суверенитета и териториалната цялост на Сирия, а също така на сигурността на съседните държави“, заявяват тримата лидери.  В Анкара днес се състоя тристранна среща на върха с участието на президентите на Русия, Турция и Иран, посветена на разрешаването на сирийската криза. Путин, Ердоган и Рохани се срещнаха в президентския дворец „Аксарай“.  ", "date": "2018.04.04", "title": "Русия, Турция и Иран подкрепят териториалната цялост на Сирия "}
{"url": "http://epicenter.bg/article/-quot-Shpigel-quot--Dokument-na-EK-pokazva--che-sdelkata-na-ES-s-Turtsiya-za-bezhantsite-mozhe-da-se-provali-/151101/7/0", "text": "Има документ на ЕК, от който става ясно, че сделката на ЕС с Турция за бежанците може да се провали. Това се твърди в публикация на германското издание \"Шпигел\", цитирано от Фактор.бг. Не всички членки на общността смятат да платят втората част от паричната помощ за Анкара, въпреки че се договориха за това на срещата с Ердоган във Варна, се казва още в публикацията.  Договорът между Европейския съюз и Турция беше сключен преди две години. Според него при затваряне на границата Анкара ще получи помощ от 6 млрд. евро на два транша, които се плащат по схемата една трета от ЕС, две трети от страните-членки, като всяка членка плаща сума според броя на населението и бюджета си.  Разследване на сп. \"Шпигел\" и медийните му партньори от Мрежа за европейско разследващо сътрудничество обаче показва, че далеч не е сигурно кой ще плати втората сума от 3 млрд. евро. Журналистите са се добрали до документи и кореспонденции на Брюксел с държавите-членки, в които се спори за това дали въобще да се превежда тази сума. Много страни-членки направо отказали да се включат във втория транш. Като причина посочили неизпълнение на договор от страна на Турция, която се ангажирала с част от парите да построи училища и болници, но засега не го е направила.  В общо писмо до Брюксел Германия, Франция, Австрия, Швеция, Дания и Финландия настояват вторият транш да се плати изцяло от бюджета на ЕС. Юнкер е отхвърлил предложението им. В резултат на това и на липсващата прозрачност при управлението на парите, отпуснати на Турция, някои страни-членки дори заплашили, че ще излязат от договора с Турция.  В същото време от документите става ясно, че Анкара си прави планове дори и за трети транш пари от Европейския съюз, отбелязва Фактор.бг.", "date": "2018.04.04", "title": "\"Шпигел\": Документ на ЕК показва, че сделката на ЕС с Турция за бежанците може да се провали "}
{"url": "http://epicenter.bg/article/Amerikansko-semeystvo-gleda--dzhendar--dete--krie-biologichniya-mu-pol-/151103/7/0", "text": "Много преди Кил Майерс да роди, тя била решила, че детето ѝ ще бъде „те-бебе“ – или бебе, отглеждано без ограниченията на пола.   Пред “The Cut” тя разказва за момента, в който осъзнала, че полът (или по-точно родът – gender), е социална конструкция, която тя не иска да налага на бъдещото си дете.   „Да, има биологически разлики между половете, разбирам това. Но веднъж разбрала това, аз не можех да се направя, че не виждам или че не съм научила, че полът е обществена конструкция“, обяснява Майерс.   Прозрението си тя получила докато следвала зоология в Университета в Юта.     И когато преди две години тя родила „те-бебето“ Зумър, тя и партньорът ѝ били категорични, че то ще расте в среда без джендър стереотипи, където детето ще достигне до разбиране за собствения си пол, когато му дойде времето.     За Майерс това означава насърчаването на неговата креативност без полови стереотипи. По същата причина в семейството говорели за играчките като за „тях“, вместо като „него“ и „нея“. Купуват дрехи на детето както от момичешката, така и от момчешката част на магазина.     Естествено, шантавият им начин на отглеждане среща неразбиране у околните. На първо място това са бабите и дядовците на Зумър. Когато Майерс родила, тя решила да не им казва какъв е анатомичният пол на детето, за да накара родителите си да вземат насериозно идеята им за джендър неутралността. Ефектът бил, че бабите и дядовците чувствали, че изпускали важна част от живота на бебето като къпането например.   Според Майерс, изхвърлянето на думите „тя“ и „той“ от ежедневното говорене дори ще предпази Зумър от някои болести, които се приписват повече на единия или другия пол. Така например, когато става дума за хранително разстройство, то се среща по-често при момичетата. От друга страна се смята, че едно момче е много по-вероятно да пострада при инцидент с кола.     Въпреки всички усилия, Зумър вече различава мъжете от жените. На улицата то нарича непознати „дада“, тъй като по външен вид им напомнят на баща му/й.     Семейството очаква скоро детето само да открие пола си. Според Майерс, най-вероятно това ще стане, когато то е на 3 или 4 години.     Семейството, обаче, е категорично, че въпреки това ще продължи както досега и няма да потвърждава виждането за пола на детето си, до което то само ще достигне. Те ще го възпитават да не се съгласява с разбирането, че съществуват два пола. Отчасти това ще е така, защото „интерсексуалните хора съществуват, а полът и родът са само част от спектъра, но нашата култура все още обича да мисли за хора – 7 млрд, души, като за „или-или“.     Майер е направила цял сайт, в който показва как отглежда детето си, публикува и много снимки в Инстаграм.     В английския език все повече се налага употребата на думата „те“ (“they”), когато се говори за личност и се избягва уточняването на пола ѝ.  ", "date": "2018.04.04", "title": "Американско семейство гледа „джендър“ дете, крие биологичния му пол  "}
{"url": "http://epicenter.bg/article/Zashto-SASht-iskat-da-varnat-diplomatite-si-v-Rusiya--/151108/7/0", "text": "Държавният департамент на САЩ буквално е ослепял след реципрочните мерки на Русия по изгонване на дипломатите и изведнъж осъзнал, че е прекалил. Затова на 2 април американски представител уведомил Русия, че може да изпрати нови 60 дипломати на мястото на изгонените. Вашингтон също щял да приеме 60 нови руски дипломати.  Професорът от Дипломатическата академия към МВнР на РФ Лев Клепацки казал пред „Правда.ру”, че бумерангът се е завърнал и то болезнено: „Заминали са онези дипломати, които имаха тук добри връзки, добре се ориентираха в икономическия и политическия живот на Русия”.  „Сега махнаха тези хора и Държавният департамент ослепя, стана трудно да се работи, дойде осъзнаването, че са прекалили. Вероятно ние можем да приемем предложението и в разумни граници да възстановим числеността на дипломатическите представители” – казал Лев Клепацки за „Правда.ру”  ", "date": "2018.04.04", "title": "Защо САЩ искат да върнат дипломатите си в Русия? "}
{"url": "http://epicenter.bg/article/Rusiya-svikva-otkrito-zasedanie-na-Saveta-za-sigurnost-na-OON-po-sluchaya--Skripal--v-chetvartak-/151109/7/0", "text": "Русия поиска да се проведе открито заседание на Съвета за сигурност на ООН по случая „Скрипал“ в четвъртък. Това заяви в сряда на заседание на СС на световната организация постоянният представител на Русия Василий Небензя, предава ТАСС, цитирана от Агенция \"Фокус\".  „Ръководейки се от изповядваните от нас принципи, че използването на химическо оръжие от който и да е, където и да е, е недопустимо и трябва да бъде разследвано и наказвано, както и че безнаказаността е недопустима и че употребата на такова оръжие представлява заплаха от разпространяване на оръжия за масово унищожение, ние, по указания от нашето правителство, ви молим да свикате утре следобед, от 15:00 часа (22:00 българско време), открито заседание на СС на ООН“, заяви Небензя.  ", "date": "2018.04.04", "title": "Русия свиква открито заседание на Съвета за сигурност на ООН по случая „Скрипал“ в четвъртък "}
{"url": "http://epicenter.bg/article/Putin--Rusiya-ne-ochakva-izvineniya--a-tarzhestvo-na-zdraviya-razum-po-deloto--quot-Skripal-quot---Video-/151110/7/0", "text": "Русия не очаква извинения, а тържество на здравия разум по делото \"Скрипал\". Това заяви президентът на РФ Владимир Путин, отговаряйки на въпроси след тристанната среща на върха в Анкара с държавните глави на Турция и Иран Реджеп Тайип Ердоган и Хасан Рохани, предаде ТАСС.  \"Ние не очакваме нищо\", отговори той на въпрос очаква ли Русия официални извинения от страна на Великобритания, която не намери доказателства за участието на Москва в инцидента в Солсбъри.  \"Ние очакваме, че здравият разум в крайна сметка ще възтържествува и на международните отношения повече няма да бъдат нанасяни такива поражения, каквито наблюдаваме в последно време. Това се отнася не само до делото за покушението срещу Скрипал, но и до всички други аспекти на международните отношения\", добави руският президент.  Държавният глава на Русия призова всички страни \"да действат в рамките на разумното, основавайки се на нормите на международното право\". Тогава \"обстановката в света ще стане по-стабилна и прогнозируема\", коментира Владимир Путин.   ", "date": "2018.04.04", "title": "Путин: Русия не очаква извинения, а тържество на здравия разум по делото \"Скрипал\" (Видео)"}
{"url": "http://epicenter.bg/article/-Indipendant--Boris-Dzhonsan-e-obvinen-v-podvezhdane-na-obshtestvenoto-mnenie-za-otravyaneto-na-Skripal/151112/7/0", "text": "Британският външен министър Борис Джонсън беше обвинен в подвеждане на общественото мнение заради изречена лъжа, свързана с отравянето на бившия руски агент Сергей Скрипал, предаде „Индипендънт“, цитиран от БЛИЦ. А в. \"Гардиън\" направо пита защо Джонсън продължава да е още начело на Форин офис. Дипломат №1 на Лондон заяви, че е получил ясен отговор от лабораторията за химически анализи, че използваното вещество „Новичок“ е от Русия. От лабораторията отрекоха информацията, че са посочили Русия за виновник по случая. Специалистите, анализирали веществото, с което бяха отровени Скрипал и неговата дъщеря, стигнаха до извода, че то е от вида бойно вещество „Новичок“. От лабораторията обаче нямат доказателства, че в дъното на всичко стои Москва.  През миналия месец Борис Джонсън каза в интервю за „Дойче Веле“, че е получил ясна информация за руска вина. Той бе попитан как толкова бързо британските служби са стигнали до извода, че руснаците са отровили бившия си агент, който преди години предаде имената на руски агенти на западното разузнаване. Тогава външният министър заяви, че „от лабораторията \"Портън Даун\" е получил категоричен отговор за това“.  Оказва се, че това е лъжа. Специалистите от лабораторията са убедени, че е използван „Новичок“, но няма доказателства, че Русия стои зад атаката. Ето защо, отбелязва днес \"Дойче веле\", министърът на външните работи на Великобритания Борис Джонсън е уличен в изкривяване на фактите за участието на Русия в отравянето на бившия полковник от ГРУ Сергей Скрипал и дъщеря му Юлия.  Дайан Абът, лейбъристкият министър на вътрешните работи в сянка, заяви: \"Изглежда, Борис Джонсън е заблудил обществото с твърдението, че експерти от \"Портън Даун\" са го уверили, че Русия е източник на отровата, използвана при покушението в Солсбъри. Тези експерти ясно заявиха, че не могат да идентифицират източника на веществото и не могат да заявят категорично откъде произхожда то. Борис Джонсън би трябвало да представлява Великобритания на световната сцена, но той още веднъж доказа, че не може да прави това с необходимата отговорност\".  Междувременно, в объркването си, британският Форин офис се опита да прехвърли вината върху погрешно тълкуване на думите на британския посланик в Москва в своя публикация в Туитър, която беше изтрита.  В Мрежата обаче се пази запис на интервюто на Джонсън пред \"Дойче Веле\", в което той разказва как британските власти са се убедили, че новичокът идва от Русия: \"Когато видях доказателствата на хората от лабораторията \"Портън Даун\", те бяха категорични. Попитах човека лично: \"Сигурни ли сте?\". На което той ми отговори: \"Няма никакво съмнение\". Така ние нямахме друга алтернатива, освен да предприемем действията, които предприехме\".  Вчера обаче началникът на лабораторията \"Портън Даун\" Гари Ейткенхед буквално поля \"Даунинг стрийт\" 10 със студен душ, като заяви, че експертите не могат да идентифицират \"точния източник\" на новичока.  Британските власти влязоха в ситуация на \"ограничаване на щетите\", като се аргументираха, че тестовете в лабораторията са \"само част от общата разузнавателна картина\" и продължиха да настояват, че \"няма други логични обяснения\" освен руската намеса.  Лидерът на лейбъристите Джереми Корбин наля масло в огъня на критиките срещу външния министър, като заяви за Стай нюз:  \"Той заяви пред германска телевизия, че това е нервен агент, произведен в Русия и че тестовете са го идентифицирали като новичок. Те обаче не можаха да кажат откъде е дошла отровата.\"  ", "date": "2018.04.04", "title": "„Индипендънт“: Борис Джонсън е обвинен в подвеждане на общественото мнение за отравянето на Скрипал"}
{"url": "http://epicenter.bg/article/Prof--Bozhidar-Dimitrov--Balgariya-nyama-za-kakvo-da-e-solidarna-s-London-/151041/11/33", "text": "„Изключително странно е британската премиерка Тереза Мей да иска народите и държавите от Европейския съюз да проявят солидарност с Великобритания по случая „Скрипал”. Самата Мей, нейната партия и нейната държава сами отказаха да живеят в Европейския съюз, в общност с тези държави”. Това заяви специално за ЗЕМЯ историкът, дългогодишен директор на Националния исторически музей и бивш министър без портфейл за българите в чужбина проф. Божидар Димитров.  В коментара си той каза също: „В исторически аспект също не е нужно нашата страна да бъде солидарна с Лондон. И тук не е въпросът само в това, че няма доказателства за съпричастност на Русия с опита за отравяне на бившия офицер от руското Главно разузнавателно управление, който стана предател на родината си. Въпросът е, че Великобритания никога в историята не е била солидарна с България, с българския народ”.  Професор Божидар Димитров напомни няколко исторически примера, в които Лондон е действал срещу нашите интереси. Първият от тези примери е Априлското въстание. За турските зверства срещу българския народ британските власти официално казват, че няма такова нещо. Британия отрича клането в Батак, но всъщност то е нищо в сравнение с това, което английските колониални власти предприемат в Индия в течение на векове.  „Солидарна ли беше Британия с България на Берлинския конгрес през 1878 година, когато новоосвободената ни държава бе разпокъсана, загуби голяма част от своите територии”, запита се реторично историкът.  Великобритания не бе солидарна с България и през 1913 година, когато в Лондон бе сключен договор с Турция, но само 28 дни по-късно Османската империя наруши споразумението и нахлу в Одринска Тракия, оставяйки хиляди човешки жертви, бежанци, насилие и отнемане на имоти на българи. Всичко това става със санкция и съгласие на Лондон, припомни проф. Димитров.  Великобритания не бе солидарна с България и при подписването на Ньойския договор, който ни отне втория излаз на море, което отне част от независимостта и влиянието ни в геополитически и икономически план – в областта на търговията и корабоплаването. От това се възползва отново Турция.  Не бяха солидарни с нас и при преговорите за подписване на Парижкия договор след Втората световна война. Тогава именно Лондон настоява България да бъде третирана като съюзничка на Хитлер като победена страна и отказаха да признаят жертвите, които дадохме през 1944-1945 година в Отечествената война, по бойните полета на Сърбия и Унгария, а тези жертви са десетки хиляди.  Случаите на липса на солидарност, на открит саботаж на българските интереси от Великобритания са още много, припомни историкът. По думите му и други страни като Чехия и Словакия също нямат повод да са солидарни с политиката на Тереза Мей, защото някогашният британски премиер Невил Чембърлейн бе този, който предаде отначало Судетската област, а после и цяла Чехословакия на Хитлер.  В течение на векове основен принцип на политиката на Великобритания са думите, че няма вечни приятели, а само вечни интереси. И именно те днес искат солидарност от другите, припомни Божидар Димитров. На въпрос дали има доказателства за съпричастност на Русия към случая „Скрипал”, историкът заяви, че историята е съшита с бели конци и това става все по-ясно на световната общност.  ", "date": "2018.04.04", "title": "Проф. Божидар Димитров: България няма за какво да е солидарна с Лондон "}
{"url": "http://epicenter.bg/article/Fariseite---Evreyskata-narodna-partiya--ENP--ili-v-kakvo-se-prevrashtat-liberalnite-litsemeri/151042/11/0", "text": "  Днешните истерични ляво-либерали бяха някогашните модерни десни реформатори.  Тази мутация обаче не е модерно явление, а е древен модел за преминаване към тъмната страна.   - през втората половина на I век преди Христа те създават синагогите, с което децентрализират юдеизма и го приближават до хората. По този начин те дават свобода за обсъждане на Словото в едни – по същество – тематични дискусионни клубове. Защото именно разискването и споделянето на различни мнения и тълкувания върху свещените Писания е тяхната основна дейност. Така се от една страна се запазва съществуващата – според Мойсеевия закон – система от жертвоприношения - всеизгаряне, хлебен принос, примирителен принос и др. От друга страна, проповядването и обсъждането на Словото Божие става много по-достъпно за народа.   Те се радват на народното доверие и са естествените лидери на общественото мнение. Постепенно обаче самите фарисеи от либерални лидери на общественото мнение се превръщат в безмилостни монополисти на създадените от самите тях правила. Вече няма голяма значение какво е казал Мойсей в своята система от закони, защото именно те държат правилниците за приложение на законите.  Така фарисеите започват да прилагат различни процедурни хитрости за заобикаляне на закона, като стигат до наистина впечатляваща казуистика. Фарисеите са тълкувателите на процедурните норми, фарисеите влизат дълбоко в личното пространство на хората.  Законът за спазването на съботния ден е добър пример в това отношение е главен обект на техните усилия.  Ако един юдеин има нужда да си купи нещо, което се продава в тегло и мярка, той може да го купи и в събота, но да не споменава името и обема на покупката, като при това я плати на следващия ден.   За целта се използват кодираните наименования „една порция” и „половин порция”.  , нито да се утешава скърбящ, защото това се приема за работа. Не бива да се преминава река с патерици, защото това значи, че човекът носи патериците и така върши работа. По същата причина в съботен ден шивачът трябва да отстранява иглите от дрехите си преди залез слънце в петък, за да не би да ги забрави и така да ги носи неволно със себе си. Проблемите със зъбобола и използването на оцет като лекарство по това време също е забранено, но се позволява, ако се погълне оцетът, вместо да се изплюе. Жените нямат право да носят каквито и да е украшения в събота, освен ако не са пришити към дрехите им. Убиването на една муха е равно на убиването на една камила – никаква работа в събота!   – „Човек не трябва да встъпва в брак с една жена, ако има намерението да се разведе с нея, но ако той предварително ú е заявил, че желае да я вземе за съпруга само за известно време, в такъв случай разводът се позволява”. Няма по-ранен документ, който да претендира за авторство върху идеята за пробния брак, станал популярен и широко практикуван 20 века по-късно. Както е видно, някои съвременни практики датират от древни времена.  Известен фарисейски мислител стига и още по-далеч - в съвет към един почти изтерзан страстен почитател на женска красота той дава тълкувание, чийто смисъл се заключава в следното - грехът на прелюбодеянието е позволен само ако е прикрит с умение.  Би трябвало подобна ловкост и широта на юридическите способности да повишат чувствително рейтинга на фарисеите сред народа. Случва се обаче точно обратното и причината е в свирепия формализъм на законоучителите, които изкривяват до нетърпимост всекидневния живот на хората. Разбира се, голяма част от фарисеите изключват себе си от обхвата на собствените си правила.  И те така те, както се казва в Северозападна България, постепенно от синоним за реформатори, фарисеите завинаги се превръщат в синоним на лицемерие, потисничество и отблъскващи двойни стандарти.  Мразени от народа, който все още си въобразяват, че представляват. А всъщност го презират.  Такова е състоянието на фарисейското съсловие, когато Исус Христос застава във фокуса на общественото внимание, публично заявявайки началото на своята мисия. Йешуа ха-Машиах декларира своята месианска същност и мисия, като прочита откъс от книгата на пророк Исая – в еврейска синагога, в съботен ден.  И от този момент нататък именно тези либерални деятели от синагогите, които до неотдавна са проповядвали свобода и просвещение; доскорошните реформатори от Еврейската народна партия, радващи се на доверието на хората – всичките тези уж естествени съюзници на Месията всъщност много бързо се превръщат в негови заклети, смъртни врагове.  И в крайна сметка именно те му издействат смъртната присъда.  Фарисеите.  „И няма нищо ново под слънцето“.  Това са днешните ляво-либерали, доскорошните реформатори – радващи се на народното доверие.  Превърнали се в свирепи, безмилостни лицемери.  От проповядващи свобода - в носители на робство.  От обществени авторитети – в авторитарни джендъри.  От апологети на конкуренция – в напълно зависими от евросубсидии.  От проповедници на светата пазарна икономика – в безскрупулни пазарни монополисти.   са запазили своето име, но не и своето лице, а още по-малко – своята същност.  Та да не се чудите откъде е тази злоба към Христос в съвременните фарисеи.  Да не се чудите защо някогашните християн-демократи от Европейската народна партия днес толкова яростно мразят Христос, а местните им фарисейски джендър-сайтове бълват ненавистни статии под наслов: „Джизъс срещу джендъра“.   И духът на господаря им е един и същ. И омразата им към Спасителя е една и съща.  В това са се превърнали либералите – в добре познатите фарисеи.  \"И няма нищо ново под слънцето\".", "date": "2018.04.04", "title": "Александър Урумов: Фарисеите от ЕНП или в какво се превръщат либералните лицемери"}
{"url": "http://epicenter.bg/article/Valeriya-Veleva--Tsacheva-da-si-hodi--bez-da-chaka-Borisov-da-ya-izgoni--/151055/11/0", "text": "Българската политика освен от липсата на ПРОФЕСИОНАЛИЗЪМ, страда и от липсата на ЧЕСТ, МОРАЛ и ДОСТОЙНСТВО. Вместо това Цецка Цачева го усуква: \" \".  Това е недостойно, г-жо Цачева!  Това е срам за държавата! Като министър Вие, г-жо Цачева, носите персонална отговорност за всичко, което се случва в българските затвори и за цялата деморализация на системата, която лъсна в този ужасяващ случай.  Вие носите персонална отговорност за това, че ръководеното от Вас министерство и подчинените му структури не са реагирали адекватно на предупрежденията, че се готви бягство на тези затворници. Вие носите персонална отговорност, че в затвора е внесено хладно и огнестрелно оръжие, че там цари хаос и разгул, че надзирателите са \"страхливци\", а не защитници на реда. Вие, г-жо Цачева, трябва да се срамувате, че една чистачка е проявила храброст на работното си място - нещо, което на Вас и на подчинените Ви, очевидно липсва.  защото не се знае кога, къде и пред кого опасните убийци ще се появят; дали няма отново да направят невинни хора заложници и дали няма да извършат ново кърваво престъпление, както многократно са го правили.    Осъзнавате ли, г-жо Цачева, на какъв риск е подложено обществото ни, заради факта, че тези убийци, които не се спират пред нищо, се разхождат сега между нас?! Осъзнавате ли, че страхът за живота ще бележи тези дни, а не светлото празнично настроение? И че психозата започва да расте...   Преди година и половина като кандидат за президент, после като кандидат-депутат, а сега и като министър!  Провалихте се, защото приемате постове, които не отговарят на Вашата компетентност. Припомням, че Вие носите вина и за Истанбулската конвенция, която искахте да наложите на българското общество със сила и на инат. Носите вина, че козирувахте на Брюксел това да се случи до края на февруари, без да сте чули думата на българските граждани.  Ако, разбира се, носите чувство за ОТГОВОРНОСТ! Не вярвайте на онези, които Ви защитават с мотива \"и граф Монте Кристо е избягал от затвора\". С това само ще направите услуга на опозицията! ", "date": "2018.04.04", "title": "Валерия Велева: Цачева да си ходи, без да чака Борисов да я гони или да я спасява! "}
{"url": "http://epicenter.bg/article/V---quot-Figaro-quot--Nyama-kak-Rusiya-da-e-vinovna-za-vsichkite-ni-bedi--/151063/11/33", "text": "Една редакционна статия на испанския в. \"Ел Паис\" предизвиква въпроси. В нея се изразява тревога, че след европейските избори през 20019 г. ще бъде сформиран \"антиевропейски Европарламент под егидата на Русия\", което може да повлече след себе си \"5 години хаос в Брюксел\".  Както пише мадридският журналист, \"технологичните средства за намеса\" на Русия вече са \"спомогнали за дестабилизацията на Великобритания с Брекзит, на Италия със Северната лига и на Испания с кризата около независимостта на Каталуния\". Просто не ми го побира главата!  Каталунските сепаратисти и Северната лига възникнаха дълго преди Владимир Путин да се появи в Кремъл. Те бяха много силни още през 1996 г., когато Западът активно финансираше предизборната кампания на Борис Елцин, а после си затвори очите пред всички нарушения при неговото преизбиране за президент на Русия. Що се отнася до Брекзит, неговият главен поборник беше Борис Джонсън. Трудно е да си представим по-антируски настроен британски външен министър от него. За това, че Европейският съюз днес не функционира по най-добрия начин не са ни виновни \"злите\" руснаци! А самите европейци.  Говореше се, че и за появата на Доналд Тръмп трябва да бъде обвинена пак тази путинска Русия. Но как са свързани руснаците с фрустрацията на белите американски работници? Нима те наложиха на САЩ такава избирателна система, при която можеш да станеш президент, получавайки 3 милиона гласа по-малко от съперника си? Нека назоваваме нещата с истинските им имена: професионалната кариера, известността и политическият възход на Доналд Тръпм са по своята същност чисто американски явления. А неговата стабилна популярност сред американския електорат няма никакво отношение към Москва.  Русия съвсем не е невинно агънце, но не трябва да я превръщаме в основен виновник за всичките ни беди. Опитва ли се тя да реализира стратегия за влияние на Запад, както винаги е правил Западът на Изток? Безусловно. Отслабена и по-малка като размери в сравнение с СССР, иконмиката принуждава Русия да се опитва да запази мястото си в света с помощта на оставащите ѝ средства: ядерна енергетика, способност да демонстрира сила в чужбина и кибервлияние (в този случай Русия използва цифровото оръжие против неговите западни създатели).  В днешните времена на глобализация и световни социални мрежи е трудно да се избегне борбата за влияние на едно общество върху друго. Да започнем с това, че провеждането на политическа пропаганда чрез социалните мрежи, в това число и в чужбина, съвсем не е незаконно. Русия била задействала немалки цифрови ресурси против президентската кампания на Хилари Клинтън? Да, безусловно. Успяла ли е да настрои против нея три ключови щата? По това може да се поспори.  Не трябва да преувеличаваме, когато говорим срещу руската \"демократура\". Та съвсем не е съвършена, но не бива да я тласкаме в обятията на Китай. Трябва да ѝ помогнем да влезе в общия европейски дом, както говореше Горбачов. Заповядал ли е Кремъл да бъде организирана показна разправа с офицера от ГРУ, който е продал за пари имената на десетки свои другари? Напълно е възможно. Корупцията в Русия е достигнала такова ниво, че у царя може да е възникнало желание да отправи ясен сигнал: предателите ги очаква ужасна участ, където и да са се скрили.  При всички случаи този инцидент трябваше да остане на нивото на спецслужбите. Жалко е, че той се превърна в заплетена дипломатическа криза. Възгледите на Русия и Запада стават все по-ожесточени, което е особено опасно. Достойно за съжаление е, че погледът е замъглен от черната пелена на параноята.  Путин параноично смята, че Западът пренамерено е организира цветните революции в бившите съветски републики в ущърб на Русия. Тези революции бяха стихийни явления, а не резултат от решения, приети във Вашингтон, Лондон и Париж. Фактът, че западните политически фондации впоследствие подкрепиха тези революции, е вече съвсем друга работа.  Западът пък параноично вярва, че Русия стои зад всички негови политически проблеми, докато всъщност Москва използва момента и единствено, което прави, е да удря в слабите му места.  Да се пребори с параноята на двете страни - това е политическата мисия, с която може да се наеме френският президент Еманюел Макрон по време на своите две големи политически визити - във Вашингтон и в Санкт Петербург през април и май тази година.   ", "date": "2018.04.04", "title": "В. \"Фигаро\": Няма как Русия да е виновна за всичките ни беди! "}
{"url": "http://epicenter.bg/article/Bogomil-Bonev-s-12-vaprosa-kam-MVR-sled-byagstvoto-na-zatvornitsite/151076/11/0", "text": "  Двама въоръжени убийци бягат през парадния вход на затвора. Преследвани от чистачката. Това блокади по пътищата, това масови проверки... ядец! Лек драматизъм само в очите на новинарките. Масови проверки има само дали са сложени коланите на задните седалки. И дали са залепени винетки. На това му викат специализирани полицейски операции.. За истинска блокада на пътищата за залавяне на престъпници не се чува и дума. Истинските блокади ги правят зелените джендъри. За да заработят надницата. Полицията не смее да блокира. Да не се забави задръстването, което и без това успешно организират.  1. Какви вътрешни правила са нарушени, за да бъдат въоръжени затворниците. Оперативният работник към затвора да отговори как е наблюдавал рецидивистите. 2. Какви са мерките за сигурност и вътрешно оповестяване в подобни случаи. И защо не са спазени. 3. Има ли резервни варианти при допускане на пропуски при първите грешки в охраната. 4. Какви са спешните мерки, които са предприети, след допускане на бягството. 5. Какво взаимодействие е планирано предварително и осъществено с МВР. 7. Колко време след бягството са предприети заградителни мероприятия, ако има такива. 8. Има ли план за такива мероприятия и кога точно след оповестяването е задействан. 9. Има ли изобще реакция по блокиране на улиците на София и изходните пътища. 10. Колко пъти са проигравани подобни планове, ако изобщо има такива. 12. Какви по минути са действията на дежурните части и ръководството на МВР след бягството.", "date": "2018.04.04", "title": "Богомил Бонев с 12 въпроса към МВР след бягството на затворниците"}
{"url": "http://epicenter.bg/article/Prof--Ivo-Hristov--Zhiveem-v-svyat-na-krivite-ogledala/151080/11/0", "text": "„Образованието и компетентността днес не са ценност, защото обществената система, която беше установена преди 27 години няма нужда от тях. Основният закон на българския преход бе да изкара „социалната тиня” на върха”, каза на среща с обществеността в град Първомай проф. Иво Христов, депутат от \"БСП за България\".   Повече от два часа продължи разговорът с първомайци, иницииран от местната организация на социалистите по темата „Как стигнахме дотук”. „Продължава да изтича „сивото вещество” на България”, предупреди за кризисната негативна тенденция социалният учен. Той открои още една стряскаща констатация - за първи път в нашата история знанието не е ценност за масовото съзнание. „Младите генерации инстинктивно разбират, че изкачването по социалната стълбица изисква други качества, които нямат общо с трупането на знания и мисленето на света като задача, решавана с ежедневни усилия”, посочи преподавателят по социология на правото в Пловдивския университет. По-страшно от незнанието и неможенето, според проф. Христов, е дълбоката интелектуална незаинтересованост на поколенията, които ще поемат бъдещето на страната. Той подчерта, че всичко това е резултат от закономерната логика на прехода, който създаде система, изключваща образования компетентен човек и стимулираща дива корупция и беззаконие.   „Най-лошото е, че няма разбиране за дълбоката криза на системата”, сподели анализаторът и подчерта, че целият обществено-икономически курс на страната е дълбоко сбъркан като перспектива и реализация. Оказва се, че имаме 450 стратегии за нещо си, но никой не може да каже каква България вижда след 5-10 години, стана ясно от думите му.„Ние нямаме идея за България!”, категоричен бе той.   Допускаме нормални за българските географски ширини природни явления да се превърнат в бедствия. Според него привидно техногенни катастрофи като наводнения през пролетта, пожари през лятото и снежни „капани” през зимата показват, че няма общество. „Техногенната катастрофа е технологичен израз на разпаднали се социални връзки”, поясни проф. Христов. Той посъветва аудиторията да не робува на мантрата за „добрия” народ и „лошите” управници, защото в тази ситуация невинни няма, въпреки доминиращите обективни геополитически причини.   „В нашата кръстопътна територия днес се пресичат четири взаимноизключващи се вектора на геополитически интереси – Америка, Русия, Китай и Турция”, каза проф. Христов за трудната съдба да бъдем държава на пътя на народите. По думите му официално сме в блок, в който изпълняваме функции срещу страната, която ни е освободила. „Целта на този блок е минимизиране ролята на Русия или както казва Бжежински: „Новият световен ред ще се гради срещу Русия, за сметка на Русия и върху костите на Русия”, обясни евроатлантическата доктрина геополитическият анализатор. Но проф. Христов се надява да не се стигне до война, въпреки обезпокоителните новини около Косово и Близкия изток.   Ние ще станем първите жертви, дори при конвенционален, не при ядрен конфликт. Информациите от вчера за евентуална среща между Путин и Тръмп във Вашингтон му дават повод за умерени очаквания, но са знак, че двамата лидери имат воля да избегнат фатален сценарий.   Запитан за ролята на България в решаването на международните конфликти, той отговори с думите на голямата българска османистка Вера Мутафчиева: „Нашата роля е тази на мухата на челото на коня, теглещ каруцата, която си мисли, че тя тегли каруцата”. „Живеем в свят на кривите огледала. Нашите проблеми тук и сега са проблеми на един изчезващ народ. Дано да съм лош пророк, но стремително се доближаваме до точката на незавръщане. За да се спасим, първото условие е да вземем страната и живота си в собствените си ръце, а не да мислим, че това е задача на някой друг”, каза в заключение народният представител от „БСП за България” проф. Христов.", "date": "2018.04.04", "title": "Проф. Иво Христов: Живеем в свят на кривите огледала"}
{"url": "http://epicenter.bg/article/Izborite-v-Ungariya-shte-izpitat-politicheskoto-vliyanie-na-migrantskiya-vapros/151089/11/0", "text": "В Унгария на 8 април ще се проведат избори за парламент, които най-вероятно ще дадат на министър-председателя Виктор Орбан, един от водещите антимигрантски гласове в Европа, четвърти мандат.  Орбан води кампанията си с обещания да запази своята енергична защита на унгарските и европейските граници и култура срещу притока на хора от Близкия изток и Африка и гласуването ще бъде изпитание на продължаващата политическа сила на това послание, след като мигрантските потоци започнаха да намаляват.  Последните социологически проучвания сочат, че партията на Орбан ФИДЕС ще спечели подкрепата приблизително на половината електорат, като останалият ще бъде разделен сред няколко опозиционни партии. Това ще означава по-малка власт в парламента, отколкото мнозинството от две трети, което той имаше през четири от последните осем години.  Позицията на министър-председателят по миграцията го направи нещо като героя в международната мрежа на националистите. Бившият главен стратег на американския президент Доналд Тръмп Стийв Банън наскоро назова Орбан \"най-значимия човек на сцената за момента\".  Но неговият фокус върху миграцията изглежда, че носи по-малко дивиденти в домашен план, където граничната политика вече не е важна тема за домашни дебати. Почти всичките основни противници на Орбан подкрепят позициите му по миграцията, а бройките на нелегалните пресичания на оградата по границата на страната сега се въртят около едноцифрени числа.   Скорошните местни избори в град Ходмезьовашархей включиха това, което самият Орбан нарича \"алармен звънец\". Неговата партия покри малкия град, където преди четири години спечели 72% от гласовете, с билбордове, обявяващи, че неговите опоненти \"ще махнат оградата\".   Посланието не е достигнало до пенсионера Золтан Егреши, който е сред 58-те процента гласоподаватели, подкрепили опозицията в града през февруари, довеждайки до изненадващо поражение. \"Уморих се от тази тема. На границата няма никой\", заяви той.  \"ФИДЕС загубиха своето умение за адаптиране. Цялата машинария е изградена върху антимигрантския наратив\", заяви Петер Креко, анализатор в будапещенския изследователски център \"Политически капитал\". Като въздуха, който дишаш е: включиш ли телевизора - виждаш го, като включиш радиото - чуваш го\".  В течение на години Орбан се представяше като пазител на Европа, пазещ я от наплива на мюсюлманите. Преди три години, докато хиляди мигранти и бежанци от Африка и Близкия Изток минаваха през Унгария по-нататък към Европа, той обгради южната граница на страната и постави инфрачервени камери.  Той стартира спор на високо равнище с ЕС за отказа си да приеме бежанци.  Неговата кампания извлича ползи от различни сили. Икономиката отбеляза бум, откакто Орбан се качи на власт през 2010 г., бележейки средно по 3% ръст от 2013 г. насам, благодарение частично на помощта от ЕС. Големите обществени проекти му помогнаха да свали безработицата до 3,8%.  Правителството на Орбан начерта и настоящите линии за гласуване и сега опозиция му е разделена между 23 партии, голяма част от които се сблъскват със стари корупционни скандали. За да победят Орбан, унгарските зелени , социалисти и центристи трябва да обединят сили с крайнодясната националистическа партия \"Йоббик\".  И въпреки това, обвиненията за корупция вече започват да засенчват миграцията като въпроса от предизборната кампания пред министър-председателят. Европейската агенция за борба срещу корупцията препоръча властите в Унгария да предприемат правни мерки срещу \"сериозните нередности\" в проектите, извършени от компания, някога контролирана от зетя на Орбан.  От офиса на Орбан съобщиха, че правителството е прегледало договорите и не е открило нарушения. Зетят на Орбан не бе открит за коментар.  През март Орбан води Марша на мира - митинг, бележещ националния празник. През 2013 г. на събитието пристигнаха 450 хил. души. Този път правителството съобщи, че очаква 200 хил., а според изчисленията на местните медии, по-малко от половината са се появили.  \"Нашите опоненти се борят, ритат, хапят\", заяви 54-годишният премиер пред събралата се, най-вече от възрастни хора, публика, докарана с автобуси от провинцията. \"Но, разбира се, след изборите ще си отмъстим - морална, политическа и правна мъст\".  ", "date": "2018.04.04", "title": "The Wall Street Journal: Орбан най-вероятно ще получи четвърти мандат на изборите на 8 април"}
{"url": "http://epicenter.bg/article/-quot-Hyuriet-quot--Priyatelstvo-s-Rusiya---da--no-bez-da-se-otkasvame-ot-Zapada/151094/11/0", "text": "Създателите на Република Турция наложиха западния модел на управлението с президент, премиер, Министерски съвет и парламент, и не избраха съветския. Турция трябва да развива отношенията си с Русия, но в никакъв случай не следва да се откъсва от Запада.   Връзките между Анкара и Москва все още не могат да бъдат определени, но вървят към т.нар. стратегическо партньорство. Един от примерите за това е покупката на руските зенитно-ракетни системи С-400. Русия отвори въздушното си пространство и така Турция реализира военната си операция в сирийския Африн. Интензивно се развиват връзките и в енергийния сектор. Експертът по енергийна дипломация Мехмет Йоутчу заяви пред Си Ен Ен Тюрк, че последните събития в сектора много приличат на двустранните отношения от ранния период на Турската република.   Руският президент Владимир Путин пристигна вчера в Анкара за церемонията по полагането на основите на първия блок от АЕЦ „Аккую“. Когато четирите реактора на централата бъдат пуснати в експлоатация, те ще имат мощност от 4800 мегавата. Според експерта проф. Садък Какач реакторите ще работят в непрекъснат режим, тъй като горивото за тях е евтино. За да постигне целта си за развитие и възстановяване, Турция е длъжна да увеличи и разнообрази енергийните си източници.   Известни са и противниците на тази теза, но технологиите за безопасност са на високо ниво и атомните централи не са заплаха. В 31 държави в света работят 450 АЕЦ, други 55 са в процес на изграждане. Не трябва да се забравя, че Турция се присъедини към Агенцията за ядрена енергетика на страните от ОИСР едва през 1984 г. Путин иска да продава газ на Европа през Турция и това, разбира се, е полезно за Анкара.   През 2016 г. Ердоган и Путин подписаха проекта за „Турски поток“, който минава под Черно море до Тракийския регион в Турция, оттам тръбите продължават до Европа и Средиземно море. Турция трябва да бъде основен маршрут за газовите доставки от Иран, Каспийско море, Близкия Изток и Израел. Така страната ще печели приходи, доходите и разнообразието на енергийните източници означават намалена зависимост.   Мощта на Русия идва от природните ресурси, от военните и ядрените технологии, но тя изостава в гражданските технологии. За Русия ценности като закон и демокрация не са никак важни.   По време на национално-освободителната война Мустафа Кемал Ататюрк и командващият източния фронт Карабекир говореха като болшевики и се бореха срещу капитализма и империализма. Тогава получиха от Русия помощ от значителни количества оръжия и злато. След победата този болшевишки език беше изоставен, но приятелството с Русия остана като един от основните принципи във външната политика на Анкара.   По време на преговорите в Лозана по въпроса за проливите Анкара настоя в тях да участва и Русия, и това се случи. След кризата през 1930 г. Турция разви и икономическите си отношения с Русия. На монумента на Републиката на площад Таксим редом с Ататюрк, Иньоню и Февзи Чакмак присъстват съветските генерали Фрунзе и Ворошилов. Но в същото онова време изборът на Ататюрк и обкръжението му, както и на опозицията, бе Западът. Когато Анкара успя да наложи в Лозана да бъде включен представителят на Русия Чичерин, за режима на проливите Турция влезе в съюз не със Съветския съюз, а именно със Запада.   За да елиминира заплахата от фашистка Италия, Мустафа Кемал Ататюрк преговаря с Англия и Франция, а след смъртта му президентът Исмет Иньоню подписва споразумението за алианса през септември 1939 г.   Създадената републиканска държава бе основана не по съветски, а по западен модел. Не трябва да се забравя, че Турция преговаря с Русия за доставки на домати, но половината от турския износ е за Европа, половината от чуждестранните инвестиции в страната също са европейски.  ", "date": "2018.04.04", "title": "\"Хюриет\": Приятелство с Русия - да, но без да се откъсваме от Запада"}
{"url": "http://epicenter.bg/article/Vasil-Velev---Inerkom--na-Ginka-Varbakova-nyama-kapatsitet-da-upravlyava-aktivite-na-ChEZ/151096/4/0", "text": "Председателят на Асоциацията на индустриалния капитал в България Васил Велев обяви, че компанията на Гинка Върбакова - \"Инерком\", която е напът да придобие активите на ЧЕЗ в България, няма експертизата и капацитета да ги управлява.   Според него фирмата на Върбакова не отговаря на изискванията, заложени в процедурата по раздържавяването на електроразпределтелните дружества. \"Когато държавата продаваше ЕРП-та имаше по препоръки на Световната банка изисквания за купувачите. На тези изисквания този купувач не отговаря\", обясни Велев пред БНТ.   Енергийният експерт проф. Атанас Тасев коментира обрата в позициите на правителството за участието му в сделката между ЧЕЗ и \"Инерком\". Тасев смята, че намесата на държавата е била обречена от самото начало.    Още от първия ден стана ясно, че държавата не може да участва, не трябва да участва и не е целесъобразно, защото възникват много противоречия с действащото законодателство и от формална гледна точка, държавата срещу държавата в арбитражно дело във Вашингтон.. Не е необходимо и Слава Богу, че официално беше заявено, че държавата няма да участва\", каза Атанас Тасев.", "date": "2018.04.04", "title": "Васил Велев: „Инерком“ на Гинка Върбакова няма капацитет да управлява активите на ЧЕЗ"}
{"url": "http://epicenter.bg/article/Tihomir-Bezlov--Byagstvo-ot-nay-ohranyavaniya-zatvor-e-unikalen-pretsedent/151007/3/0", "text": "Това, което се случи вчера, е огромен и изключително тежък инцидент. Бягство от най-охранявания затвор и то на толкова тежко осъдени е уникален инцидент, вероятно един от най-тежките в страната. Това каза в \"Денят започва\" на БНТ Тихомир Безлов от Център за изследване на демокрацията. Експертът заяви, че бягството от затвора на такива тежки криминални престъпници може да се превърне в много изкушаващо усилие със сериозни последици за обществото, криещо социални и политически рискове. „Има много пластове на проблема затвори. Голямата тема е, че затворите са се превърнали в един различен от нашия свят, но в който има собствени правила. Свят, с който ние се съобразяваме - държава, институции, общество. Затворът си има собствен ред, който го определят вътрешните йерархии в затвора, престъпниците, които са си направили йерархия. Там си има кметове. Ако попаднете там, вътрешният свят ще ви накара повече да се съобразявате, отколкото самите надзиратели. Там имате такси за всичко. За да живее нормално един затворник, сигурно месечният разход е по-голям, отколкото да си наеме апартамент в София”, каза Тихомир Безлов.  По думите му затворите са изключително недофинансирани и остарели. Безлов заяви, че има огромни проблеми от финансирането до вътрешно-затворнически общества и различни йерархии.", "date": "2018.04.04", "title": "Тихомир Безлов: Бягство от най-охранявания затвор е уникален прецедент"}
{"url": "http://epicenter.bg/article/Turisticheski-avtobus-se-obarna-po-tavan-na-AM--Trakiya-/151028/3/0", "text": "Туристически автобус се обърна по таван на АМ „Тракия” в района на 149 км посока Бургас, предаде bTV.  Сигналът е получен около 7:20 ч. тази сутрин.  По първоначални данни леко са пострадали около десет души.  Водачът е тестван за алкохол, но пробата е отрицателна.  Причините за произшествието се изясняват.", "date": "2018.04.04", "title": "Туристически автобус се обърна по таван на АМ „Тракия”"}
{"url": "http://epicenter.bg/article/20-chasa-sled-byagstvoto--Zadarzhan-e-sinat-na-Vladimir-Pelov/151032/3/0", "text": "Задържан е синът на избягалия вчера затворник Владимир Пелов, съобщи БТВ. 20 часа след бягството от софийския затвор от двамата престъпници няма и следа и издирването им продължава. Синът на Пелов беше откаран за разпит в София днес по обяд. Момчето е извикано още снощи, заедно с майка му и още 7 души от обкръжението на баща му. Всички освен него са пуснати. Властите призовават, ако някой забележи бегълците - рецидивисти, Владимир Пелов и Радослав Колев, да сигнализират на телефон 112 или в най-близкото районно полицейско управление. Двамата, които имат присъди от по над 20 години затвор, се считат за въоръжени и опасни, напомня медията.", "date": "2018.04.04", "title": "20 часа след бягството: Задържан е синът на Владимир Пелов"}
{"url": "http://epicenter.bg/article/Rosen-Yordanov--Prez-2011-g--ubedihme-maykata-na-Pelov-da-go-predade--za-da-ne-go-ubiyat/151035/3/0", "text": "През 2011 година убедихме майката на Владимир Пелов да издаде местоположението му, за да не бъде убит. Това заяви в предаването \"Тази сутрин\" по БТВ психологът Росен Йорданов, бивш зам.-директор на Института по психология на МВР. Той е участвал при залавянето на опасния престъпник преди 7 години. Владимир Пелов разбира, че сега ще бъде заловен с всички мерки, които могат да бъдат приложени и може да загуби живота си, смята Росен Йорданов. През 2011 г. той говорил с майка му и я е убедил да съдейства на властите с местоположението му. „Предният път той прие да се предаде без бой, най-малкото се страхува за своя живот. Сега вече си дава сметка, че мерките, които могат да бъдат приложени срещу него, ще бъдат приложени. Майка му убеди него, защото имаше реален шанс да бъде убит. Беше обграден във вилата на неговия чичо в Ботевград”, посочи Йорданов. Йорданов добави, че при издирването 2011 г. е имало много грешки и винаги може да има. „Тогава беше заловен единия съучастник. Издирването започна трудно и някой от наблюдаващите органи не се сетиха да документират разпита на съучастника. Трудно се организираха заградителните мероприятия. Късметът дойде когато майка му прояви разум, убедих я да каже къде е. Обясних й, че ако не го направи може да пострада сериозно. При наличие на човек с подобни прояви, отрядът за борба с тероризма можеше да употреби всички налични средства при задържането му. Видях го при извеждането му, не разменихме реплики, добави той. Росен Йорданов обрисува и профила на избягалия рецидивист. \"Пелов е изграден рецидивист, който е с категорично психопатна структура. Умен е и няма да се поколебае да преследва интереса си, дори да прегази хора. Той не е от хората, които търпят корекция на ценностите и възгледите. Опасен е. Ценностният му свят има позицията „аз трябва да гледам моя интерес”. Емпатия и солидарност при него са по-различно поставени. Той може да ползва тези чувства, за да ни използва. Той не е луд, има трайна деформация на характера. За него светът е враждебно място и той чувства, че има право да постъпва както смята за добре\", анализира психологът. Росен Йорданов добави, че иска да се разсее представата, че когато някой се издирва това става с войска и жандармерия. Има сектор в полицията, който с това се занимава и се работи с интелект, уточни експертът. Той не вярва този път Пелов да се свърже с майка си - последният случай показва, че тя би съдействала на полицията. „Призовавам хората да не бъдат герой. При съмнения да се обаждат на полицията - той няма да прояви милост и състрадание, да не оказват съпротива и да влизат в пререкания”, посочи психологът. Да не се упражняваме на тема охранителни мерки в затвора. Има по-специфични причини със сигурност, които са довели до бягството. Искам да предпазя от прекалени упреци надзирателите, те работят при тежки условия, коментира още Йорданов. По думите му няма напълно сигурен затвор и не бива да се подхожда с представите от филмите – при нас понякога по един човек охранява цял етаж затворници. Според него трябва да се разграничи кое е системна грешка, кое човешка грешка и просто човекът е находчив – какъвто е.", "date": "2018.04.04", "title": "Росен Йорданов: През 2011 г. убедихме майката на Пелов да го предаде, за да не го убият"}
{"url": "http://epicenter.bg/article/Progovori-chistachkata--opitala-se-da-spre-begaltsite-ot-zatvora--Nadziratelite-sa-strahlivi--/151044/3/0", "text": "Въоръжени и опасни на свобода. След близо денонощие издирване няма и следа от двамата избягали от Централния софийски затвор. Бягството предизвика и политическа буря,  Бегълците още не са намерени, но са задържани техни близки. Сред арестуваните е и синът на Владимир Пелов – 20-годишен младеж. Задържани са и хора от неговото обкръжение. Все още не е ясно дали те имат връзка с бягството, или само се разпитват.  Хигиенистката в затвора Христина Александрова се е опитала да ги спре, когато е видяла, че бягат. Твърди, че двамата са стреляли по постовия и тя се е опитвала да предотврати това.  Мъжете са били въоръжени до зъби, с нож и пистолет, насочен срещу надзирателите. Изчезват за 15 секунди като на филм, през парадния вход. Действието се развива пред очите на съкилийниците им. Успяват да неутрализират трима надзиратели.  „Отвориха си вратата. Заплашиха с пистолет този, който е на втори пост. Той го отваря с бутон, защото умира от страх. Те са страхливи! И го видях Пелов как тичаше, вече на бариерата, и му правеше на Ради с ръка знак по-бързо да минава. И просто им виждах гърбовете. И излетя дежурният офицер с още 7-8 човека, но то всичко беше приключено. Пред 11 човека става това нещо”, разказа затворник, свидетел на бягството.  „Стреляха по постовия и аз се развиках защо стрелят по човека. Исках други хора да реагират, да видят. В страха си почти нищо не видях. Казаха ми да се махам. От уплаха нищо не видях”, разказа пред NOVA хигиенистката Христина Александрова.  Бягството е добре планирано. Радослав Колев работил в кухнята. Предполага се, че оттам се е сдобил с нож. А Владимир си държал оръжието в килията. Колко по-рано е внесено и от кого - все още няма отговор.  „Това оръжие се вкарва само чрез човек. Този хубав пистолет, който го видяхте, той си е боен, не е някаква играчка. Този човек е от персонала”, твърди затворник, станал свидетел на бягството. „Има хора, на които им се прави фиктивен тараш”.  „Хората да бъдат внимателни. При най-малкото съмнение за съвпадение на лица, да сигнализират веднага полицията. Да избягват всякакъв контакт”, предупреди Младен Маринов, главен секретар на МВР.  Издирването продължава. Търсят се свидетели.  „Мерките, които сме взели, са доста сериозни. Да бъдат засилени всички патрули по границите. Има въведени сили. Не само човешка сила, но говорим и за технически средства”, заяви Светлан Кичиков, директор на Гранична полиция.  Преглеждат се и записи от охранителни камери.  По информация на МВР много граждани на София и в страната са се обаждали да кажат, че са видели двамата бегълци.   ", "date": "2018.04.04", "title": "Проговори чистачката, опитала да спре бегълците, свидетел твърди: Надзирателите са страхливи!(Видео)"}
{"url": "http://epicenter.bg/article/Politsai-spryaha-imotni-izmami-za-200-000-evro-v-Sofiya/151045/3/0", "text": "Столични полицаи задържаха четирима души за крупни имотни измами, съобщиха от пресцентъра на МВР.  Две жени и двама мъже, съпричастни към престъплението, са задържани на 2 април в столичен офис, непосредствено преди да осъществят продажба на имот.  В резултат на действията, предприети от служители на отдел „Икономическа полиция“ при СДВР и наблюдаващ прокурор, са предотвратени продажби на недвижими имоти на стойност около 200 000 евро. Предотвратено е и придобиване на 100 000 лева от сметка на починал човек.  В хода на разследването е установено, че четиримата са подготвили констативен нотариален акт, издаден въз основа на неистинско завещание и уговорили сделка за продажба на имота. При последвалите процесуално- следствени действия - част от тях извършени лично от наблюдаващия прокурор, у задържаните са намерени 6 завещания и голяма сума - капаро за един от имотите.  При претърсване и изземване на домашните адреси на двама от задържаните са намерени множество документи, свързани с престъпната дейност, както и парична сума.  Четиримата са задържани с полицейска мярка до 24 часа. Трима от тях след разпит са освободени, а 61- годишният А.С. е задържан за срок до 72 часа с постановление на прокурор. Повдигнати са му обвинения. Документиране на цялостната им престъпна дейност продължава.  В края на март служители на ГДБОП неутрализираха организирана престъпна група за имотни измами, която успяла да заграби 10 апартамента в столичния квартал \"Люлин\".  ", "date": "2018.04.04", "title": "Полицаи спряха имотни измами за 200 000 евро в София"}
{"url": "http://epicenter.bg/article/Yaki-i-trenirani-nadzirateli-zalegnali-na-zemyata-pri-byagstvoto-na-zatvornitsite/151056/3/0", "text": "Двама от надзирателите дотолкова се уплашили, че легнали на земята при бягството на Владимир Пелов и Радослав Колев от Софийския централен затвор, пише Фрог нюз, позовавайки се на разследващи.   Единият от тях бил висок близо 2 метра, много здрав и добре трениран. Въпреки физическото си превъзходство, служителят предпочел да залегне, вместо да се опълчи на опасните престъпници, въоръжени с нож и пистолет. На фона на всеобщата паника и хаос, единствено чистачката запазила самообладание и хукнала подир престъпниците. Жената успяла да види автомобила, с който мъжете духнали, и подробно го описала на ченгетата. Твърди се, че Владимир Пелов контактувал в затвора основно с лидера на групата за мокри поръчки Петър Стоянов-Сумиста. Последният излежава най-тежката доживотна присъда без право на замяна. През 2017 г. в МВР са постъпили сигнали за това, че и Сумиста също се готви да духне. Поради тази причина охраната му беше подсилена с жандармерия при всяко негово излизане от затвора.   Дръзкото бягство на Владимир Пелов и Радослав Колев предизвика трагикомичен скандал в Народното събрание. БСП поиска оставките на министъра на вътрешните работи и на правосъдието Валентин Радев и Цецка Цачева.   Комични бяха оправднанията им. „Нищо чудно затворниците вече да са напуснали и страната, след като успяха да избягат дори от затвора“. Тази теза разви вътрешният министър Валентин Радев в кулоарите на парламента, след като даде информация на депутатите по инцидента заедно с правосъдната министърка Цецка Цачева. Тя пък показа, че е готова да понесе политическа отговорност с оставка, но колегата ѝ Валентин Радев напомни, че и при други правителства са бягали затворници.   На въпроса дали е възможно да са минали вече границата, Радев отвърна с песимистична нотка в интонацията: \"Те от затвора избягаха... Последва репортерски смях, при което министърът вметна: \"Казвам го сериозно, с цялата сериозност\". Правосъдната министърка пък призна, че първата ѝ реакция, когато ѝ съобщили, била \"Това не е възможно!\" Тя потвърди, че митичният образ на чистачката е от плът и кръв, и такава жена има, но не разкри самоличността ѝ, нито за участието ѝ в преследването като на кино.   В опит да омаловажи бягството от Софийския затвор, депутатът Данаил Кирилов посочи, че и граф Монте Кристо е успял да избяга от острова – затвор.", "date": "2018.04.04", "title": "Срам и позор! Яки и тренирани надзиратели залегнали на земята при бягството на затворниците"}
{"url": "http://epicenter.bg/article/Byagstvoto-ot-stolichniya-zatvor-vzrivi-Feysbuk/151069/3/0", "text": "Бягство от затвора, ама наистина. Популярният сериал се възроди в социалните мрежи след случая, след като двамата престъпници Владимир Пелов и Радослав Колев се измъкнаха посред бял ден през парадния вход от Централния софийски затвор.   Явно за голяма част от хората случаят е колкото трагичен, толкова и комичен, и социалните мрежи бяха залети от любопитни колажи по темата. Неадекватните раекции на МВР и правосъдното министерство допълнително провокираха активността на потребителите, които питат има ли държава България или не.   И централно място заеха афишите на сериала \"Бягство от затвора\", но на мястото на вечнобягащите (във филма) актьори Уентуърт Милър и Доминик Пърсел бяха поставени лицата на двамата родни рецидивисти.   Разбира се подобаващо внимание бе отредено и на храбрата чистачка Христина, която се оказа, че единствена се е опитала да спре бегълците. Потребител във Фейсбук дори сподели своята \"ексклузивна снимка\" на случилото се, допълва Канал 3. ", "date": "2018.04.04", "title": "Бягството от столичния затвор взриви Фейсбук"}
{"url": "http://epicenter.bg/article/Anton-Stankov--Vatreshen-chovek-e-podpomognal-byagstvoto-na-zatvornitsite--no-ne-e-nadziratel--Video--/151093/3/0", "text": "„Бягството на двамата лишени от свобода от Централния софийски затвор е подпомогнато от вътрешен човек. Той обаче не е надзирател”. Това каза в ефира на Новините на NOVA бившият правосъден министър Антон Станков.  Той подчерта, че няма как бегълците да се сдобили с оръжие без съдействие „отвътре”.  „За оказване на такова съдействие мотивът е пари. Пари, които не бяха дадени навреме от държавата за увеличение на заплатите на хората от системата”, коментира още Станков.  Според него опасните престъпници нямат достатъчно голям финансов ресурс за осъществяване на втората фаза от бягството.  „Сега те или ще извършат друго престъпление, за да изкарат пари, или ще се покрият като мишки в някое село, където ще пасат овце”, категоричен бе ексминистърът.  ", "date": "2018.04.04", "title": "Антон Станков: Вътрешен човек е подпомогнал бягството на затворниците, но не е надзирател (Видео) "}
{"url": "http://epicenter.bg/article/Vnimanie--shofyori--Soleni-globi-za-narushitelite-v-Sarbiya---do-1016-evro-/151102/3/0", "text": "Нови по-строги наказания за нарушения на пътя влязоха в сила в съседна Сърбия. Глобите при неспазване на правилата се увеличават неколкократно, а допустимото количество алкохол в кръвта при шофиране се намалява от 0,3 до 0,2 промила, предава Дарикнюз.  Санкциите варират от 85 до 1016 евро в зависимост от нарушението. Може да ви отнемат контролни точки и дори да ви наложат забрана за шофиране за осем месеца.  От 3 април в Сърбия действа нов Закон за движение по пътищата, съобщиха от посолството ни в Белград. Ако шофирате без предпазен колан или говорите по мобилния си телефон без hands free, ако не сте си измили номерата на колата и те не се четат, ще бъдете глобени 10 хиляди динара, което е около 85 евро. Същата санкция ще получите и ако карате в населено място и сте превишили скоростта с 20 до 30 километра в час.  Отнемане на 14 контролни точки, налагане на осем месеца забрана за шофиране и глоба от 100 до 120 хиляди динара (или от 846 до 1016 евро) ви грози, ако карате в нетрезво състояние, ако шофирате в населено място със скорост, надвишаваща със 71 до 90 км/ч разрешената, както и при шофиране на автомагистрала със скорост, надвишаваща максимално позволената с 81 до 100 км. в час.  Същите санкции се налагат, ако возите дете под 12 години на шофьорската седалка или на непредвидените за това места, както и ако в автомобила има дете под 135 см., което не е поставено в специално столче.  Тези санкции се прилагат и ако шофирате без включени светлини в тъмната част на денонощието, ако откажете дрегер, както и ако избягате от пътнотранспортно произшествие, в което сте участник.  Трябва да внимавате и при изпреварване. Санкциите се налагат при изпреварване на автомобил, спрял на пешеходна пътека за пропускане на пешеходци и при изпреварване на колона от автомобили, придвижващи се с полицейски ескорт.  ", "date": "2018.04.04", "title": "Внимание, шофьори! Солени глоби за нарушителите в Сърбия – до 1016 евро "}
{"url": "http://epicenter.bg/article/Zatvornitsi--Ima-probivi-v-ohranata--byagstvoto-e-planirano-/151106/3/0", "text": "Ръководството на Софийския затвор преди около 2 месеца е получило два сигнала за готвено от Владимир Пелов бягство,   На тези сигнали обаче не е обърнато никакво внимание.  bTV разполага с документите, които са били предоставени на ръководството на затвора.  Няколко варианта за бягство са обмисляли двамата рецидивисти Владимир Пелов и Радослав Колев, твърдят още източниците на bTV от Софийския затвор. Пелов е планирал да изчезне първо с бившия си съпроцесник Димитър Иванчев – Шошора, но след това е включил в схемата Радослав Колев.  На 28 февруари анонимен затворник сигнализира за подготвяното бягство. Твърди, че съучастникът на Пелов – Димитър Иванчев – Шошора, е подкупил с цигари двама затворници от Механичния цех. Целта била да се изработят приспособления за катерене тип „котки”. Според лишения от свобода приспособленията са били за Владимир Пелов.  Комуникацията между Иванчев и Пелов била чрез предаване на писмени бележки от друг лишен от свобода, който разнася храната. Планът с катеренето на Пелов обаче пропада. И вероятно тогава в него е включен Радослав Колев. Колегите му зад решетките твърдят, че с всички бил внимателен.  „Добро момче е, работи си, изпълнява си задълженията, нищо лошо не съм видял от него”, разказа Венцислав Димитров, осъден за убийство. Венцислав работил с Колев няколко месеца в кухнята. Сега е в болница заради тежко заболяване и предпочита да не коментира бягството.  С пистолета Пелов се е снабдил предварително, твърди друг източник от затвора. По обясними причини запазваме неговата анонимност.  „Лишеният от свобода е слязъл с него за получаване на техниката. Разберете, всичко е било планирано. Било е планирано да дойде вчерашният ден, Владо Пелов да бъде извикан, за да си получи техниката, всичко това е било дълбоко обмислено. И е била избрана добрата смяна”, разказва източникът.  И двамата шефове на охраната в затвора са пуснати в отпуск, допълва той. По думите му се е случило „малкото зло”, тъй като е можело да избяга цяла група от 10-15 души.  Пистолетът може да внесен от вътрешен човек или да е вкаран с някоя от пратките с храна за затвора, твърди още източникът ни.  За слабости в охраната на затвора призна и главният секретар на МВР Младен Маринов.  Незнайно защо и как повече от половината наличен състав на Централния софийски затвор вчера е напуснал сградата, за да присъства на тържество по случай Великден в затворническото общежитие в Казичане, твърдят още източниците на bTV.  Вече 27-и час няма следа от двамата затворници, избягали през главния вход на Централния софийски затвор. Стана ясно, че властта е знаела за подготвяното бягство още миналото лято.  Опозицията поиска оставките на министъра на вътрешните работи и на министъра на правосъдието. След бягството двама шефове на затвори се разделиха с постовете си.  Полицията засега безуспешно търси двамата бегълци. Затворниците Пелов и Колев вече се издирват и извън страната. Криминалистите ги описват като агресивни, въоръжени и опасни.  Пътят на бягството на Владимир Пелов и Радослав Колев започва от корпуса с килиите, където са настанени затворниците. Пред всеки етаж има пост от надзиратели, през който те минават.  Двамата са докарани в административната сграда, за да получат пратки – в случая според източници на bTV електроника. В специалното помещение, където става това, те нападат един от служителите на затвора и го обезвреждат.  С изваден и насочен пистолет те принуждават надзирателя на така наречения пост 2 да натисне копчето и да ги пусне. Вече на открито Пелов започва да стреля и по този начин обезврежда надзирателя на пост 1. Двамата с Колев минават през бариерата и бягат.  ", "date": "2018.04.04", "title": "Затворници: Има пробиви в охраната, бягството е планирано "}
{"url": "http://epicenter.bg/article/Kyuchyuk--ES-ne-tryabva-da-bade-bryukselska-administratsiya--a-otgovoren-kam-grazhdanite-psayuz/151072/2/0", "text": "„Икономическа, финансова, демографска, миграционна – всички тези кризи могат да бъдат преодолени, с изключение на една – кризатана ценностите на ЕС. Преди 60 години основателите на Европа избраха да да обединят континента със силата на закона вместо със силата на оръжието. Дискусията на дневен ред днес не е за или против Европа. Никой не подлага на съмнение постиженията на ЕС. Но пред него стои въпросът за промени – в политиките, в начина на вземане на решения, в лидерството. За да се првевърне ЕС от брюкселска администрация в реален политически съюз, който решава проблемите на европейските граждани. Бездействието и мълчанието подхранват популизма и ксенофобията.“   Това заяви Илхан Кючюк, член на Европейския парламент от Групата на Алианса на либералите и демократите за Европа, откривайки конференцията „ЕС в търсене на смисъл“. Събитието, организирано от българския евродепутат, се проведе на 4 април (сряда) в Информационното бюро на Европейския парламент в България.    В откриването участие взе и председателят на ДПС Мустафа Карадайъ. По думите му Европейският съюз не трябва да се капсулира и да затваря вратите пред бъдещи страни членки. \"Западните Балкани са част от Европа и ние ще продължим да призоваваме Европейския съюз да демонстрира силна политическа подкрепа и ангажираност за европейската перспектива на региона. Вярваме, че на Балканите може да сработи уникалният етнически модел на България, чийто идеолог и стратег е почетният председател на ДПС - д-р Ахмед Доган\", каза Карадайъ.    „Съюзът не може да продължава да функционира на принципа от „елити за елити”. И това поражда големия демократичен дефицит“, каза още Кючюк.    Според него ЕС се нуждае от дълбоки институционални промени и това няма как да се случи, когато има подмяна на политическата легитимност, докато назначените са по-силни от избраните и докато бюрокрацията изяжда идеите и води до криза на идеи. „Имаме нужда от визионери, които да знаят как ще изглежда ЕС след  20, 30, 50 години, а не само до края на един или друг мандат“, категоричен е евродепутатът.    „Съюзът е на кръстопът, затова и са толкова големи очакванията към Българското председателство. Започна разговорът за Многогодишната финансова рамка, преговорите  за Брекзит са в своята ключова фаза. Брекзит сам по себе си е една огромна трансформация за ЕС – това е държава, която се застъпваше за политиката на разширяване и развитие, за политиката за борба с климатичните промени, иновации и образование; между 12 и 15 млрд. евро годишно е недостигът в бюджета на ЕС, на който се оценява излизането на Великобритания от ЕС. Изключително важно е страната да остане част от научните и образователните програми („Еразъм+“ и „Хоризонт“). ЕС трябва да бъде изключително сензитивен към правата на европейските граждани във Великобритания и правата на британските граждани в Европа. Аз ще  продължавам да се вглеждам в социалните, икономическите и обществените промени, които  предстои да настъпят и се отнасят до съдбата на нашите сънародници, учещи и работещи във Великобритания (приблизително 140 000 заети лица, около 7000 студенти).“ В първата част на конференцията участниците обсъдиха темата „ЕС – интеграция или дезинтеграция в светлината на криза“. Участие взеха д-р Кристофър Бикъртън (лектор в Куинс Колидж, Университет Кеймбридж), Даниел Кадик (програмен директор на фондация „Фридрих Науман за свобода“ за Югоизточна Европа) и Евелина Славкова (социолог и политически анализатор, Изследователски център \"Тренд\"). Панелът бе модериран от Жулиета Пенева, директор на фондация „Силна Европа“.   Втората част на конференцията бе фокусирана върху Брекзит. Лектори в нея бяха д-р Джули Смит (член на Камарата на лордовете на Обединеното Кралство, директор на Европейския център към Университет Кеймбридж), Оливие Кадик (член на Сената на Република Франция) и Мелиса Родригес (член на Конгреса на депутатите на Кралство Испания); модератор – Зинаида Златанова (вицепремиер на Република България (2013 - 2014), Либерален институт за политически анализи).", "date": "2018.04.04", "title": "Кючюк: ЕС не трябва да бъде брюкселска администрация, а отговорен към гражданите псъюз"}
{"url": "http://epicenter.bg/article/Nikolay-Radulov--V-zatvora-mozhe-da-se-vkara-kakvoto-si-poiskash--Sistemata-e-probita-/151075/2/0", "text": "Случилото се със Софийския затвор се очаква много отдавна. Това каза бившият главен секретар на МВР Николай Радулов пред Novini.bg по повод вчерашното бягство на двама опасни престъпници с присъди за убийства – Владимир Пелов и Радослав Колев.     Припомняме, че затворниците избягаха въоръжени през централния вход на затвора. Няма и месец, откакто протестираха служителите на охраната на затворите и една от причините за протеста беше, че те  физически не отговарят на необходимия минимум за охрана на затворите.   Налага се затворите да съществуват на самоуправление – има трима-четирима полицаи, но те не стигат за охрана по този екстензивен подход. При нас затворите са много стари, няма модерни системи за отключване и заключване и се налага всичко това да бъде извършвано с живи хора, а тези служители не стигат. Това е един много сериозен кадрови проблем – недокомплектът. Тогава тези хора предупредиха, че затворниците не са охранявани сигурно и има възможност за такива инциденти. Цяло чудо е, че това бягство не е станало по-рано, макар че през последните години имаше и други бягства от затвори, отново имаше проблеми с охраната. По начина, по който сега се охраняват затворите, и при щатния недокомплект, е абсолютно сигурно, че такива инциденти ще има отново и отново, заяви Радулов.   Обществена тайна е, че след като съществуват на самоуправление, има затворници авторитети, които са начело на това управление, нещо като кметове. Те издават разпореждания, които се изпълняват от всички, има вътрешна търговия, в затвора можеш да си набавиш каквото желаеш, стига да имаш достатъчно средства – търговията с наркотици и със SIM карти върви в пълен обем и няма никакъв проблем да се вкара в затвора каквото и да било. Така че не ме учудва, че са имали оръжие.     Ако не се промени организацията и не се назначат достатъчно хора за охрана на затворите, те да се реконструират, да се построят нови, такива инциденти ще продължават, категоричен е бившият главен секретар на МВР. В крайна сметка на входа и изхода стоят полицаите – не си мисля, че е възможно целият този процес на нелегална търговия в затвора, може да стане без хората, които охраняват. Напълно е възможно, тъй като системата на затворите е доста стара, те са полуразрушени, много е възможно да има и места, през които могат да се предават вещи от ръка на ръка и без учадстието на служителите от охраната.   Но че служителите са напълно наясно какво става вътре в затворите, но са безсилни да попречат, е 100% сигурно, посочи експертът.   По думите му още преди месец хора от охраната са споделялил, че въпросните двама затворници се готвят за бягство, но не са взети никакви мерки. Колкото повече време минава от бягството, толкова повече шансът те да бъдат заловени е по-малък. Мина и достатъчно време тези хора вече да са минали границата. Чисто физически имат такава възможност.   Както твърдим, че границата ни е непробиваема, сръбските власти периодично ни връщат някой заловен от тях – но не всички залавят, заяви Радулов. Прогнозата ми не е никак оптимистична. Ако не се отделят необходимите средства и системата не се промени коренно – от екстензивна, с много хора, в интензивна, със съвременни охранителни техники, с централна зала на управление, всичко да се отваря и затваря дистанционно, така че да може дори при малък брой охраняващи да се спазят всички стандарти за затворническо дело, ще продължат тези бягства. Тези, които са в затвора, не са избягали, не защото са пазени, а защото не желаят, каза още Николай Радулов.", "date": "2018.04.04", "title": "Проф. Николай Радулов: В затвора може да се вкара каквото си поискаш! Системата е пробита!"}
{"url": "http://epicenter.bg/article/-Feysbuk--iska-hrabrata-chistachka-ot-Sofiyskiya-zatvor-za-ministar-ili-shef-na-NSO/151090/2/0", "text": "Двамата избягали затворници Радослав Колев и Владимир Пелов и храбрата чистачка Христина, която се опитала да ги спре, взривиха социалните мрежи. ​„ ”, разказа чистачката пред Нова тв. Куриозното бягство от Софийския затвор, неадекватното поведение на надзирателите, на МВР, на правосъдното министерство и на управляващата партия ГЕРБ станаха обект на множество коментари и колажи във „Фейсбук“.   Потребители предлагат чистачкатка от Софийския затвор да бъде обявена за МЪЖ на годината.  Други смятат, че Христина трябва да бъде назначена на важен държавен пост – шеф на НСО или директорка на Софийския затвор, тъй като единствена дала отпор на Колев и Пелов, докато надзирателите се изплашили и доброволно се подчинили на заповедите им.     Най-голямата загуба от вчерашния ден е, че за огромно съжаление на цялата нация годишните награди \"Мъж на годината\" са безвъзвратно в миналото.  Защото чистачката на Софийския затвор е безапелационно за тази  награда. Тя е единственият служител на пандиза, който реагира адекватно при бягството на двамата затворници. Надзирателите, които наскоро получиха увеличение на заплатите, не успяха да помръднат и уши, докато жената смело преследваше въоръжените бегълци с метла в ръце. И може би дори щеше да ги залови на местопрестъплението, ако на метри от изхода не ги чакаше кола със съучастници.  Респект към най-борбения и професионален служител в Софийския затвор!     Чистачката може да се справи с всяка ситуация. Чистачката знае две и двеста...Всъщност знае предимно две и по – малко двеста (освен, ако не вземе бърз кредит). Чистачката може да се оправя с налични средства и не се свени да размаха метлата и да изчисти всичко около себе си. Тя ще замете всичко, което не трябва да стои на пътя ни, докато ние вървим напред и нагоре.   Назначете чистачката за президент!   Тя няма да се уплаши от някакви зли чичовци, които тропат с крак и поставят разни условия на страната ни. Тя ще ги погледне, ще тегли една благословия, ще яхне метлата и ще започне да мете, хвърляйки прах в очите на геополитическите чички, докато същите не разберат, че с политика, дипломация и имономически натиск може и да постигат успехи...   Но тези успехи не касаят обикновената чистачка, която иска да изчисти поверената и територия.    Назначете чистачката за министър! На каквото си решите!   Назначете я за министър на вътрешните работи и тя лично ще гони престъпниците до дупка. Назначете я за министър на културата и тя ще помете всякакви безумни комисии, които финансират продукция, подходяща за чистене, разделно събиране и рециклиране.   Назначете я за министър и хич не се колебайте. Тя може да не разбира нищо от материята. Но я си сложете ръка на сърцето и кажете честно - да не би пък сегашни министри да разбират от материята? А предишните разбираха ли? А следващите?   Ние надежди нямаме. Ние живеем във време, в което мислим много, но вместо продукт създаваме отпадък. Назначете чистачката, която гони избягали затворници за върховен супервайзер на родната интелигенция и родния елит. И тя ще ни гони с метлата и ще чисти след нашия върховен мисловен процес.   И така, докато изчисти напълно. И започнем на чисто. Назначете чистачката за обединител на дясното. И и кажете, че дясното няма нужда от обединение. А от тотално изчистване.   Дайте ѝ белина, парцали, метла и препарат против прах. Защото дясното е покрито с прах и намирисва на мухлясало. Нека почисти хубаво, а после ще му мислим... Макар че, когато мислим, става по - лошо и някой трябва да почисти след нас.   България има една едничка надежда. Тя е в ЧИСТАЧКАТА, която бачка в затвора и гони избягали затворници. Ние се уповаваме на нея! Горе главите. Дори да се затрием вследствие собствената си тъпота, ще има кой да почисти след нас...     Btv новините : Двама въоръжени с нож и пистолет осъдени за убийства са нападнали дежурния на втори пост в Софийския затвор . След заплахата стигнали до бариерата на изхода и стреляли срещу дежурния надзирател в кабинката. Свидетел на случилото се става чистачката на затвора, която тръгнала да гони по улицата убийците...Чистачката веднага да бъде назначена в НСО. Или за директорка на Софийския затвор  ? P.S. А според БНТ журналистка охраната на затвора не стреляла по бегълците, че били избягали по много натоварена улица    1. Какви вътрешни правила са нарушени, за да бъдат въоръжени затворниците. Оперативният работник към затвора да отговори как е наблюдавал рецидивистите. 2. Какви са мерките за сигурност и вътрешно оповестяване в подобни случаи. И защо не са спазени. 3. Има ли резервни варианти при допускане на пропуски при първите грешки в охраната.  4. Какви са спешните мерки, които са предприети, след допускане на бягството. 5. Какво взаимодействие е планирано предварително и осъществено с МВР. 7. Колко време след бягството са предприети заградителни мероприятия, ако има такива. 8. Има ли план за такива мероприятия и кога точно след оповестяването е задействан. 9. Има ли изобщо реакция по блокиране на улиците на София и изходните пътища. 10. Колко пъти са проигравани подобни планове, ако изобщо има такива. 12. Какви по минути са действията на дежурните части и ръководството на МВР след бягството.  ", "date": "2018.04.04", "title": "„Фейсбук“ иска храбрата чистачка от Софийския затвор за министър или шеф на НСО"}
{"url": "http://epicenter.bg/article/Prezidentat-Rumen-Radev-se-sreshtna-s-poslanika-na-SASht-Erik-Rubin/151091/2/0", "text": "\r\n \r\n Днес Радев проведе поредна среща на „Дондуков“ 2 с Ерик Рубин, съобщиха от прессекретариата на държавния глава.   \r\n Това е трета среща на Радев с Рубин в последните месеци. Американският посланик бе и сред гостите на честването на националния празник 3-ти март, на което държавният глава бе домакин. \r\n По време на разговора бяха обсъдени актуални теми от дневния ред на двустранните отношения и стратегическото партньорство на България и САЩ, както и сигурността в региона. Разменени бяха и мнения за предприетите от България реформи в сферата на правосъдието и борбата с корупцията.", "date": "2018.04.04", "title": "Президентът Румен Радев се срещна с посланика на САЩ Ерик Рубин"}
{"url": "http://epicenter.bg/article/Zapochvat-protsedurite-za-realizatsiya-na-modernizatsionnite-proekti-za-Suhopatnite-voyski-i-VVS-/151098/2/0", "text": "Проектите за инвестиционен разход за „Придобиване и поддръжка на основна бойна техника за изграждане на батальонни бойни групи от състава на механизирана бригада“ и за „Придобиване на нов тип боен самолет“ бяха разгледани на заседание на Съвета по отбрана. След обсъждането министърът на отбраната Красимир Каракачанов взе решение да стартира процедурата за представянето на проектите за разглеждане в Министерския съвет и за приемането им от Народното събрание, съобщиха от МО.  С това се изпълни намерението на ръководния състав на Министерството на отбраната да се даде ход на модернизационните проекти за Сухопътните войски и Военновъздушните сили в началото на април 2018 г. Главната цел на проекта за „Придобиване и поддръжка на основна бойна техника за изграждане на батальонни бойни групи от състава на механизирана бригада“ е да се изградят съвременни, съвместими със съюзниците от НАТО и ЕС, способности на Сухопътните ни войски за провеждане на операции по гарантиране на националния суверенитет и независимост.  Втората не по-малка по значимост цел е да се изгради национален индустриален капацитет за поддръжка на жизнения цикъл на придобитите техника и въоръжение. Проектът за придобиване на основна бойна техника за Сухопътните войски включва придобиването на бойна и специална техника, допълнително оборудване и обучение на персонала, който ще експлоатира техниката.  С неговата реализация се предвижда придобиване на 150 броя бойна и специална техника за три батальонни бойни групи, на системи и допълнително оборудване. Времевият интервал за реализацията на проекта за придобиване и поддръжка на основната бойна техника обхваща 12 години.  Прогнозната стойност е в размер на 1 милиард и 220 милиона лева (без ДДС, мита, данъци и други държавни вземания и финансови тежести, налагани от Република България). От тези средства за придобиването на 150 единици бойна и специална техника са определени 1 милиард и 20 милиона лева, а за придобиване на системи и допълнително оборудване – 200 милиона лв.  Една от основните цели на проекта за инвестиционен разход за „Придобиване на нов тип боен самолет“ е постигане на способности за осигуряване на въздушния суверенитет на Република България в Интегрираната система за противовъздушна и противоракетна отбрана на НАТО. Проектът предвижда придобиването на 16 броя самолети на два етапа по осем самолета. Първите самолети следва да бъдат доставени до две години от сключване на договора.  През първия етап, който е финансово осигурен с 1 милиард и 500 милиона лв. (без ДДС, мита, данъци и други държавни вземания и финансови тежести, налагани от Република България) е предвидено да се придобият не по-малко от 8 броя бойни самолети. С тези средства се предвижда придобиването на летателните апарати, средствата за наземно обслужване, средствата за обучение, обучението на състава, първоначалната интегрирана логистична поддръжка (за период от 3 години) и въоръжението.  Реалните параметри на придобиваните отбранителни продукти по този проект ще станат известни след изпращане на запитванията за предоставяне на предложения до определените държави и получаване на техните отговори. На основата на коопериране в този проект за инвестиционен разход също се предвижда изграждане на способности от българската индустрия и ВВС за логистично осигуряване на бойните самолети и оборудване.  ", "date": "2018.04.04", "title": "Започват процедурите за реализация на модернизационните проекти за Сухопътните войски и ВВС "}
{"url": "http://epicenter.bg/article/Prof--Nikolay-Radulov--Glavniyat-sekretar-na-MVR-Marin-Marinov-da-podade-ostavka-/151099/2/0", "text": "Избягалите затворници Владимир Пелов и Радослав Колев няма да бъдат открити, затова главният секретар на МВР Младен Маринов трябва да подаде оставка. Тази тези разви експертът по сигурност и бивш главен секретар на МВР проф. Николай Радулов в предаването \"Лице в лице\" по БТВ.   \"Всичко придобива епистоларно-комедиен вид. Оказва се, че в България и годините на прехода чистачката е много важна институция. Когато се намалява администрацията, започва се от чистачките. При случая с избягалите затворници чистачката е единствената, която оказва съпротива, защото явно е хуманист. Можело е да я застрелят\", каза експертът  в ефира на БТВ. Според него е цяло чудо, че досега няма други такива инциденти.   По повод на предупрежденията от МВР гражданите да не влизат в пререкания с избягалите рецидивисти, ако ги срещнат, проф. Радулов припомни думите на премиера Бойко Борисов от времето, когато беше главен секретар на вътрешното министерство - хората да не посещават ресторанти, в които има добре облечени бизнесмени.   „Да се надяваме, че тези хора не са решили да отскочат до Гърция за Великденските празници и после да се върнат. По-добре да не са тук. За гражданите ще бъде по-добре\", посочи Радулов.   И обърна внимание, че затворите са пренаселени, че в тях се продават наркотици, че има мобилни апарати, които не се заглушават. Той разви версията, че това е така и заради интереса на мобилните оператори.   \"В затворите има местно самоуправление. Около 700 души стават жертви на самоуправството в затвора. През 2014 г. имаше европейска комисия, която го инспектира и беше отчаяна. Такъв затвор няма никъде в Европа, с такива нечовешки условия. В затвора се продават и консумират наркотици, затворниците разполагат с мобилни телефони, а някои и с оръжия“, каза още експертът по сигурността. Той припомни, че само преди месец надзирателите са протестирали заради условията им на труд. „Едно от исканията беше да се попълни щата. Този щат им позволява да заемат една или две позиции. А целият затвор е в ръцете на затворниците. Там управлява местния авторитет. Най-големият бандит“, обясни проф. Радулов.   А за охраната на затвора каза: \"Чудо е, че досега не са се разбягали всички затворници. Явно в затвора им е по-уютно.“   Радулов коментира и информацията, че още преди година е имало данни, че единият от избягалите, е готвел бягство. „В случая не е достатъчно само да имаш информация, но трябва и да я реализираш\", изтъкна той. Проф. Радулов припомни, че Софийският затвор е построен през 1903 г. по водещите тогава технологии. В него имало ВИП-крило за осъдени за корупция политици. \"Докато нямаме български политици в затвора, нещата няма да се оправят“, бе неговият извод.    ", "date": "2018.04.04", "title": "Николай Радулов: Избягалите затворници няма да бъдат хванати, Младен Маринов да подаде оставка!"}
{"url": "http://epicenter.bg/article/Tasko-Ermenkov--Choveshka-greshka-e--che-Tsacheva-e-ministar-na-pravosadieto/151100/2/0", "text": "Остри критики към поведението на правителството и управляващите по повод куризоното бягство на двамата затворници Владимир Пелов и Радослав Колев отправи депутатът от БСП Таско Ерменков. Пред БТВ той обяви, че реакцията на властта е абсурдна и изключително неадекватна.    Той се възмути от обяснението на правосъдната министърка Цецка Цачева, която днес се оправда, че бегълците от Софийския затвор са имали оръжия, тъй като те не фигурирали с списъка за внасяне на вещи. „Човешка грешка е, че тя самата е министър на правосъдието“, заяви народният представител от БСП.    Таско Ерменков припомни, че като главен секретар на МВР премиерът Бойко Борисов казвал за престъпниците, че „ние ги хващаме, а те ги пускат“. Сега ситуацията е „Ние ги хващаме – те сами си тръгват“.  Добре, че е имало една чистачка, която ги е подгонила с метлата“, иронизира той.   Социалистът призова Цецка Цачева да си тръгне от правосъдното министерство, тъй като „политическата отговорност се поема чрез оставка“.   „ Имаме провал в системата за сигурност. Пускаме у нас без проверка пътници с полет от Париж, извършват се убийства по улиците, имаме избягали затворници. Цецка Цачева обяснява, че внесеното оръжие в затвора, че е човешка грешка.  Кое е човешка грешка – че е внесено оръжието в затвора или, че то не е в забранителния списък. А може би министърът на правосъдието е човешка грешка?!каза той.   И продължи: „Министърът на вътрешните работи казва, че имали сигнал за бягство от 2016 г. И какво направиха?! Въоръжиха престъпници!“   Таско Ерменков коментира и оттеглянето на държавата от сделката с ЧЕЗ. „Щом премиерът един ден казва едно, на следващия друго, означава, че е човек без визия, човек на конюнктурата. Той с Владислав Горанов изглеждат като кукли на конци. Кукловодът е задкулисието. Лошо е, че имаме премиер, който не знае какво говори“, заключи той.", "date": "2018.04.04", "title": "Таско Ерменков: Човешка грешка ли е, че Цачева е министър на правосъдието?"}
{"url": "http://epicenter.bg/article/Borisov-uvolni-shefa-na-zatvorite-i-nachalnika-na-Sofiyskiya-zatvor/151104/2/0", "text": "Временно преназначеният на длъжността главен директор на Главна дирекция „Изпълнение на наказанията“ Свилен Цветанов и началникът на затвора в София Петър Кръстев подадоха оставки, съобщиха от правосъдното министерство.  Правосъдният министър Цецка Цачева им ги е поискала по разпореждане на министър-председателя Бойко Борисов и след проверка на място. Това се случва след вчерашното бягство от Централния софийски затвор на двамата рецидивисти Владимир Пелов и Радослав Колев.  Оставките са приети от министъра, като длъжностите им ще бъдат временно заети от служители на Главна дирекция „Охрана“ към Министерство на правосъдието.  Работата на комисията по изясняване на обстоятелствата и фактите относно бягството на лишените от свобода за тежки престъпления Владимир Пелов и Радослав Колев продължава.  След представяне на доклада от комисията до 12 април, ще бъдат предприети дисциплинарни мерки спрямо действията на пряко отговорните служители, в резултат на които е извършен този изключително тежък инцидент.  ", "date": "2018.04.04", "title": "Борисов уволни шефа на затворите и началника на Софийския затвор"}
{"url": "http://epicenter.bg/article/Anatoliy-Makarov--Reshenieto-na-Balgariya-po--Skripal--pokaza--che-tya-uvazhava-otnosheniyata-si-s-Rusiya/151107/2/0", "text": "Решението на България за „Скрипал“ показа, че тя уважава отношенията си с Русия и е основа за по-нататъшно взаимодействие. Това каза Н. Пр. Анатолий Макаров, посланик на Русия в България, в интервю за предаването \"Това е България\" на Радио „Фокус“ за случая „Скрипал“ и решението на страната ни да не гони руски дипломати.  Според него по случая „Скрипал“ Великобритания си е поставила задачата да създаде антируски фронт и да събере под знамената си тези, които са готови да се присъединят.  „Смятам, че поне позицията на България като една от страните, които не се присъединиха към тази акция, показва, че ръководството на България заема претеглено, конструктивно становище. И първо, както аз го виждам, то се ръководи от своите национални интереси. Спомням си, как министър-председателят Бойко Борисов каза, че най-важното е да се разбере, наистина ли това се е случило. Ако то се е случило – това е един въпрос. Обаче ако не е – защо тогава да се създава неразбираема солидарност“, заяви Н. пр. Макаров. Според него решението на България е правилно.  Той посочи, че това решение ще се отрази положително на българо-руските отношения.  „Ако България беше се присъединила към тези страни, които експулсираха руски дипломати само въз основа на това, че вярват в британското „много вероятно“, че Русия е била виновна, тогава щеше да имаме съвсем друга история. Сега България и като председател на Европейския съюз може да играе различни роли. Кой знае, Бойко Борисов е казвал и за това, че би могъл да застане като посредник между Русия и ЕС“, каза той и уточни, че засега не е получавал официални предложения или въпроси.  Русия не се чувства в изолация, тя никога не се е поддавала на провокации и никой няма да ни накара да се откажем от своите принципи. Не се чувстваме в изолация, това е очевидно, добави посланик Макаров, коментирайки вълната на изгонените 150 руски дипломати от 28 държави и от мисиите в ООН и НАТО.  „Първо, да започнем от това, че когато казахте за 150 дипломати, които ще напуснат териториите на държави, където са работили, и ще се завърнат в Русия, бих искал да напомня за такова понятие като принцип на реципрочност, който е определен от Международната конвенция за дипломатическите отношения от 1961 година. Според този принцип Русия ще отговори със същите действия и също ще експулсира 150 дипломати от страните, които са експулсирали наши руски дипломати. Това е първо, за да разберете, за какво става дума. При нас всичко се изгражда върху принципа на взаимност, това е нормална международна дипломатическа практика“, заяви Анатолий Макаров.  „Що се отнася до самата история със случая „Скрипал“, ще ви кажа веднага, че това е наистина геополитическа провокация на Великобритания срещу Русия с цел колкото може по-силно да вбие клин между Русия и Запада“, допълни още той. Анатолий Макаров постави въпроса какъв интерес е имала Русия в навечерието на президентските избори и в навечерието на Световното първенство по футбол, което ще се проведе през лятото, да прави такова убийство на своя гражданин, бивш шпионин, по-късно станал английски разузнавач.  „Нямахме никакви причини за това. Ние сами го пуснахме този човек и той е живял в Англия през последните няколко години. Така че какъв смисъл имаше да правим това в навечерието на изборите за президент, които се проведоха през март, както знаете, и пред Мондиал? Някой беше заинтересован от това. Помислете, кой? Ние не сме заинтересовани. Не ни беше необходимо да създаваме такъв фон за себе си“, аргументира се Макаров.  „Никой не печели от това – нито Русия, нито Запада. Изобщо не разбирам, защо така се държи Великобритания? В цивилизованото общество съществува такова понятие, като презумпция на невинност. Сигурен съм, и вие го знаете. Ние винаги с голямо уважение се отнасяхме към дипломатическата и юридическа школа на Нейно Величество Кралицата. Сега обаче виждам, че няма такъв принцип. Изобщо неразбираема и странна за мен е такава форма на солидарност, като извиването на ръцете на своите съюзници в НАТО и Европейския съюз – т.е. това, което виждаме сега“, допълни още руският посланик.  ", "date": "2018.04.04", "title": "Анатолий Макаров: Решението на България по „Скрипал“ показа, че тя уважава отношенията си с Русия"}
{"url": "http://epicenter.bg/article/Dogovorat-s-kabelen-operator-ne-urezhda-pravata-za-muzika-v-hotela/151111/2/0", "text": "„Платеният абонамент към кабелен оператор не урежда правата за музика, която звучи в хотела. Ако се вгледате в детайлите от договора си, ще видите, че операторът ви предоставя само технологична услуга.   Независимо дали в помещенията звучат песни от телевизор или YouTube, обектът трябва да регламентира отношенията си с двете организации за колективно управление на права – съответно МУЗИКАУТОР, която се грижи за правата на текстописци, композитори, аранжори и т.н, и ПРОФОН, която защитава правата на артист-изпълнителите и продуцентите на съответния звукозапис.“   Това сподели изпълнителният директор на ПРОФОН София Щерева на среща с представители на бизнеса в рамките на петата годишна конферeнция на Travel Academy, коятосепроведе в Правец.   С изпълнителният директор на МУЗИКАУТОР Иван Димитров те бяха специални гости в дискусия на тема „Какви авторски права трябва да спазва хотела?“.   с нейните автори, изпълнители, продуценти. Музиката е много специален инструмент за психологическо въздействие, тя създава емоционален контекст за клиента и го кара да удължи престоя си, да инвестира повече в продукта, да се върне отново на същото място.“, обясни Димитров.   Той уточни още, че тарифите за така нареченото „публично изпълнение“ реферират към добрите практики на дружествата за колективно  управление на права в централна и източна Европа, но крайната цифра е адаптирана към българския пазар и е съгласувана със съответната браншова организация – в случая с БАХРА (Българска асоциация на хотелиерите и ресторантьорите).   Тарифите за заплащане  са утвърдени от Министерство на културата, а интересът на бизнеса е защитен и стимулиран с различни отстъпки. На въпрос „Колко ще дължи за права един обект със 100 легла и сезонно работно време от 6 месеца?“, от дружествата отговориха: „С БХРА вече 9 години имаме споразумение за така наречената „браншова отстъпка за обем“, която е в размер на 50 %.   С калкулирана отстъпка един хотел със 100 легла ще трябва да плаща за използването на лицензиран репертоар около 500 лв годишно. Ако направите разбивка на тази сума излиза, че обекта ще инвестира в неограничен достъп до музика по 7 лв на ден, което е изключително разумна цифра.“   В добавка по темата за музиката в хотела София Щерева направи ясно разграничение между частното ползване на звукозаписи и експлоатацията им в един магазин или ресторант: „Акаунтът в Spotify, например, е свързан с личнотоправо на всеки от нас да слуша музика у дома и сред приятели, но когато музиката звучи в търговски обект, който продава услуга, то тогава правата не могат да бъдат уредени с платен абонамент към доставчик, или чрез закупуването на определен носител, какъвто е дискът на любимия ви изпълнител.“   За максимално улеснение на бизнеса ПРОФОН и МУЗИКАУТОР   В услугата е заложен и единен тарифен калкулатор, който помага на ползвателите лесно да изчислят дължимите от тях възнаграждения за авторски и сродни права.   „Посочвате къде се намира хотела или заведението, каква е неговата категоризация, капацитет места, и колко месеца работи годишно, и ще получите цифрата, която трябва да заплатите за използването на защитен репертоар.“, обясни София Щерева.   Във връзка с промените в Закона за авторското право и сродните му права, обнародвани в Държавен вестник от 29 март, представителите на дружествата обясниха, че пазара за лицензиране на музика  ще толерира и малки фирми с ограничен репертоар от 1000 песни. Те предоставят услугата „аудио маркетинг“, която може да бъдат използвана за озвучаване на външни части като хотелските фоайета.   „Ако клиентите ви са млади, динамични хора, обръщат достатъчно внимание на звуковата среда и прекарват поне 40 минути във вашия обект, то еднообразния репертоар тип „асансьорна музика“ със сигурност ще ги отблъсне“, категорични бяха от дружествата.   Друга ключова промяна в ЗАПСП е децентрализацията на контрола на публично изпълнение. Освен длъжностните лица от Министерство на културата проверките за уредени права за музика в барове, молове, хотели, ресторанти и т.н. ще се извършва и от общините - лицата, които проверяват търговските обекти за техническа изправност, ХЕИ и т.н., ще следят и за уредени права. До сега     В случай на нарушения глобите ще са от 2 000 до 10 000 лв, като 50 % от сумата ще бъде зачислена към бюджетана общината за културни проекти.   На въпроса „Какво би мотивирало търговските обекти да плащат редовно за права за музика“ София Щерева бе категорична – регулярнатаинформираност на бизнеса за  ползите, които уреждането на правата носи за творческите индустрии у нас.   „Малка част от хората си представят какво прави организация като нас и колко важни са средствата, които разпределяме между артист-изпълнителите и продуцентите, за да могат те да работят спокойно и да създават нови произведения. Съвсем скоро ще проведем разяснителна кампания по общини за каузата на дружества като ПРОФОН и МУЗИКАУТОР, и огромният обем работа по администриране на правата, които извършваме.   За съжаление българският пазар е много млад в авторско правно отношение, но в държавите със 100 годишни традиции в тази сфера музиката е призната за един от най-ценните елементи в бизнеса.“, сподели Щерева.", "date": "2018.04.04", "title": "Договорът с кабелен оператор не урежда правата за музика в хотела"}
