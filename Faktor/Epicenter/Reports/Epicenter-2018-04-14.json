{"url": "http://epicenter.bg/article/Ribal-al-Asad--Prichinata-za-udarite-v-Siriya-se-osnovava-na-nedokazani-tvardeniya-/151860/2/0", "text": "Причината за ударите в Сирия се основава на недоказани твърдения. Това заяви ексклузивно пред bTV първият братовчед на президента на Сирия Башар Асад.  Рибал ал Асад говори пред Светослав Иванов. Цялото интервю можете да гледате утре в предаването \"120 минути\".  На въпроса – способен ли е вашият братовчед да използва химическо оръжие, той отговори:  „И двете страни имат физическата възможност да осъществят подобна атака. Още през 2013 г., ако си спомняте, бяха арестувани 12 души в Турция за притежанието на 2 килограма нервнопаралитичен газ. Те бяха членове на фронта \"Ал-Нусра\". Имаше и доклад от ООН и Карла дел Понте, която разследваше тогава Сирия, заяви, че и самите бунтовниците са имали възможност да използват химическо оръжие в Сирия.\"  ", "date": "2018.04.14", "title": "Рибал ал Асад: Причината за ударите в Сирия се основава на недоказани твърдения "}
{"url": "http://epicenter.bg/article/Karakachanov--Voenna-zaplaha-za-Balgariya-nyama/151807/2/0", "text": "Истината е, че както американският генерал Матис каза, това е еднократен удар. Предупредителен за сирийското правителство. Данните оказват, че са изстреляни около 120 ракети по 3-4 обекти в Сирия. Говори се за 11-13 свалени ракети“.   Това заяви военният министър Красимир Каракачанов в сутрешния блок на Нова телевизия по подов въздушните удари в Сирия, които приковаха вниманието на целия свят.   „Процентът на свалените ракети е малък. Това показва, че само сирийските сили са се противопоставили на случващото се, а не и руските. Затова е много вероятно да има комуникация между САЩ и Русия. Това го доказва и умерената руска позиция към този момент“, категоричен е той.   „Не се налага въоръжените сили на България да се въвеждат в някаква бойна готовност. Военна заплаха за страната ни не съществува“, увери военният министър.     Съветът за сигурност на ООН не функционира – това е големият проблем. Това се случва от години, изказа Каракачанов. Той коментира и, че всички арабски държави винаги са против Израел и за да има трайно решение, трябва това да се промени. Ние на кого да обявяваме война – ЕС няма единна позиция. Великобритания излиза извън ЕС, Франция има преки икономически интереси в Сирия, Германия каза, че няма да участва – какво се очаква от нас, ние да сме локомотива и да водим военна операция на ЕС?   Проблемите в Близкия изток не могат и няма да бъдат решени с оръжие, категоричен беше Каракачанов. България да призовава за някаква по-агресивна политика в Близкия изток означава да бъде меко казано несериозно, смята министърът на отбраната. Все пак той поясни, че: „Трябва да имаме ясна позиция, че подобни проблеми не могат да бъдат решени с военни средства, ако големите политически сили не намерят общ език“.   ", "date": "2018.04.14", "title": "Каракачанов: Военна заплаха за България към момента няма"}
{"url": "http://epicenter.bg/article/Patriarh-Neofit--Gospod-da-uteshi-blizkite-na-zaginalite-v-tragediyata-na-AM--quot-Trakiya-quot--/151815/2/0", "text": "В дните на Светлата седмица, когато прославяме Възкръсналия от мъртвите Христос Господ, „Който със смъртта Си смъртта победи“, неочаквано пътно-транспортно произшествие помрачи душите и сърцата ни. Изпълнени със скръб, но и със упование и вяра във Възкръсналия Христос, поднасяме най-искрени съболезнования на близките на загиналите в катастрофата на автомагистрала „Тракия“, край Вакарел. Тежък момент, когато думите са безсилни да изразят изгарящата болка от загубата на хората. Това се посочва в Съболезнователен адрес от Патриарх Неофит по повод катастрофата край Вакарел.  Блажени са ония, които Господ е избрал и приел, защото душите им ще бъдат настанени на място, където няма болка, ни печал, нито въздишка, а живот безкраен, там, където грее Божието лице.  Отправяме молитва към небесния ни Отец, да упокои душите на новопреставилите се Божии раби в селенията на праведните, в мястото на праотца ни Авраама!  Господ да утеши близките на загиналите в злополучната трагедия, като им дарува сили да превъзмогнат скръбта от тежката загуба. Отправяме молитва към Всеподателя Бога за здравето и бързото възстановяване на пострадалите и ранените.  Вечна и блажена да бъде паметта на загиналите в пътно-транспортното произшествие!  ", "date": "2018.04.14", "title": "Патриарх Неофит: Господ да утеши близките на загиналите в трагедията на АМ \"Тракия\" "}
{"url": "http://epicenter.bg/article/Vladimir-Chukov--Ne-SASht--a-Parizh-e-uvedomil-Moskva-za-atakite--ochakva-se-silna-ofanziva-na-Rusiya/151820/2/0", "text": "Руската страна не е била уведомена от американците за въздушната атака в Сирия, а от французите – очаква се силна дипломатическа и политическа офанзива от страна на Русия. Това каза в интервю за Агенция „Фокус“ арабистът проф. Владимир Чуков във връзка с въздушната атака, извършена в Сирия тази сутрин от САЩ, Великобритания и Франция.  „Прави са руснаците, че това е много силно предизвикателство към президента Путин. Руската противовъздушна отбрана за пореден път не се включи“, отбеляза проф. Чуков.  Според него предстои от руска страна много силно активизиране на аргументите за доказване, че САЩ, Великобритания и Франция са нарушили международното право.  „Предполагам, че оттук насетне ще има много горещи дебати в Съвета за сигурност на ООН. Предполагам, че ще има проекторезолюция за осъждане на операцията. Нещо, което сме го видели не еднократно. Не съществуваща военна реакция, но много силна политическа и дипломатическа реакция съм убеден, че ще има от страна на Русия“, допълни проф. Чуков.   Няма как да стане глобален конфликт със 120 изстреляни ракети, смята арабистът.  „Няма да има промяна на правилата на играта, каквото се очакваше от опозицията и дори от Турция. Виждам една поствоенна обстановка, която реално видяхме 2006 г., когато беше войната между „Хизбула“ и Ливан. Тогава всяка една от двете страни претендираше, че е успяла военно и е победила другата. Това предполага и много дълъг вокален период, който с течение на времето трябва да отшуми“, каза проф. Чуков.  Според него докато този период продължава, сериозен прогрес по отношение на мира в Сирия не може да се очаква.  „Като цяло ще се върнем отново на масата на преговорите, които поне на този етап няма и скоро да привършат“, коментира проф. Чуков.  Според него въздушната атака в Сирия е била очаквана.  „След постинга в „Туитър“ на Доналд Тръмп никой не се съмняваше, че подобен удар ще има. Беше въпросът какво ще бъде естеството, колко ще бъде продължителността. Техническите и тактическите параметри бяха постлани на масата. Много от експертите предполагаха няколко дневна кампания. Не удар, а кампания с промяна на правилата на играта в Сирия, т.е. промяна на геостратегическото положение в Сирия. Това не се получи“, допълни експертът.   С атаката в Сирия Доналд Тръмп цели да докаже на света, на опонентите и съюзниците си, че има нетърпимост към режима на Башар Асад, добави проф. Чуков. По думите му общественото мнение изисква такава нетърпимост, в същото време обаче то не иска военен удар и война.  „Поради тази причина Тръмп е избрал такава формула, която да бъде някъде по средата и която да докаже, че той отстоява принципи, които счита за справедливи. Ключов, с оглед на даване на легитимност на тази операция, е докладът на Международната здравна организация, в който се твърди, че в Източна Гута е използвано химическо оръжие“, каза арабистът.  Той поясни, че Международната здравна организации е един от органите на ООН. По думите му становището за белите каски, клипчетата, много трудно би минало като аргумент в един бъдещ дебат в Съвета за сигурност, но становище на Световната здравна организация вече е много сериозен аргумент.   ", "date": "2018.04.14", "title": "Владимир Чуков: Не САЩ, а Париж е уведомил Москва за атаките, очаква се силна офанзива на Русия"}
{"url": "http://epicenter.bg/article/Izvanredno--Borisov-svikva-speshno-saveshtanie-zaradi-atakite-v-Siriya-/151821/2/0", "text": "Министър-председателят Бойко Борисов ще проведе заседание с вицепремиерите Красимир Каракачанов и Екатерина Захариева и ръководителите на службите за сигурност. Това съобщиха от правителствената информационна служба.  Ще бъде обсъдена ситуацията след последното развитие на конфликта в Сирия.  След края на срещата ще има изявления за медиите.  ", "date": "2018.04.14", "title": "Извънредно! Борисов свиква спешно съвещание заради атаките в Сирия "}
{"url": "http://epicenter.bg/article/Karakachanov--Balgariya-nyama-myasto-v-konflikta-v-Siriya--udarite-tam-priklyuchiha-/151822/2/0", "text": "Лично аз смятам, че България няма място в този конфликт. Това каза за Агенция „Фокус“ министърът на отбраната Красимир Каракачанов във връзка с ударите в Сирия рано тази сутрин.  „Според мен военна операция няма да има. Вижте какво се случи – бяха атакувани обекти, които са обявени като такива, в които се предполага, че се разработват технологии за химическо оръжие. Не беше атакуван нито един руски или ирански обект, което само по себе си показва, че САЩ, Великобритания и Франция не желаят разширение на конфликта, не желаят Русия и Иран да бъдат въвлечени реално в този конфликт. Забележете изказването на Тереза Мей, която каза, че ударите срещу Дамаск нямат за цел свалянето на режима на Башар Асад. Всичко говори, че последващи действия няма да има“, коментира Каракачанов.  По думите му в момента няма опасност от нова бежанска вълна, поради простия факт, че ударите са много далеч от сирийско-турската граница.  „Не се очаква вълни от нелегални мигранти да тръгнат от Сирия към Турция и от Турция към България. Ударите приключиха. Самият американски министър на отбраната генерал Матис каза, че е дал разпореждане на прекратяване на операцията. Поради тази причина не се налага нашите въоръжени сили да бъдат в някаква друга степен на готовност. От друга страна, и „Гранична полиция“, и специалните ни сили и другите подразделения на границата, си вършат работата. Подготвили сме се и за подобен сценарий, но към момента такава неприятна опасност не съществува“, каза още Красимир Каракачанов.  \"Позицията на България трябва да бъде умерена и да бъде глас в това да се търси комплексно решение с цената на разговори, преговори и на дипломатическата маса, а не с военна сила. Военна сила трябва да се използва срещу радикалните ислямисти, които са си поставили за цел да унищожат съществуващия европейски ред и демокрация\", добави Каракачанов.  „Информацията, с която разполага Министерството на отбраната е, че са изстреляни в рамките на един час – между 4.00 и 5.00 часа, около 120 ракети. Има трима ранени само, няма пострадали български граждани. Няма щети върху българското посолство или други имоти на страната ни. Ситуацията в момента в Дамаск се успокоява“, обясни Каракачанов.  Той уточни, че никой не е сезирал България за тези удари, нито ни е информирал или поканил да участваме в някаква коалиция на желаещите за подобна акция.  „Каква позиция трябва да заеме България? Чувам някои коментатори, които отново дрънкат оръжие и обясняват как трябва да сме на първата линия и да вдигаме пара. Лично аз смятам, че трябва да направим точно обратното – България не спечели абсолютно нищо от тези конфликти, които от 2003 г. насам след началото на войната в Ирак, последваха в Близкия изток – Либия, Египет, Йемен, Сирия. Нито България, нито Европа печелят нещо от това, защото това дестабилизира европейския континент, включително и България. С потоци от нелегални мигранти, фанатизирани радикални мюсюлмани, които вършат атентати и убиват хора в Европа“, коментира Каракачанов.  Според него истината е, че не може да се решават проблемите на парче.  „Това, че ще бомбардираш днес Сирия, или че може да организираш сухопътна операция, може само да усложни ситуацията, защото няма да реши проблемите в Близкия Изток. Ако в края на краищата Великите сили не намерят общ език за комплексно решение за проблемите в Близкия Изток, Европа не я очаква нищо добро и сигурността ѝ няма да бъде в кой знае колко по-добра ситуация. От една страна имаме конфликта с Ирак, който продължава, „Ислямска държава“, имаме Либия, която е разбита държава и функционират минимум 3 структури на власт. Имаме Сирия, в която все още се води война в „Ислямска държава“, между кюрдите и Турция и правителството на Башар Асад, което се опитва да си възвърне териториите. Виждаме как сунити и шиити воюват по между си, разделени на лагери“, обясни военният министър.  Той добави, че например Сирия и Иран са заедно, докато Саудитска Арабия и други държави са против този шиитски блок.  „И двата блока обаче отказват да признаят правото на съществуване на държавата Израел. Как с този регион, без да се търси комплексно решение, може да се наложи някакво мирно решение? Политиката на парче, ориентирана заради природни ресурси и икономически интереси, не доведе до нищо добро“, отбеляза още Красимир Каракачанов. „", "date": "2018.04.14", "title": "Каракачанов: България няма място в конфликта в Сирия, ударите там приключиха "}
{"url": "http://epicenter.bg/article/Zaharieva--Atakata-e-preduprezhdenie-kam-rezhima-v-Siriya-da-spre-s-upotrebata-na-himichesko-orazhie/151829/2/0", "text": "Използването на химическо оръжие е военно престъпление, разглеждаме еднократната военна операция в Сирия като предупреждение за прекратяване на подобни незаконни действия. Това каза вицепремиерът и министър на външните работи Екатерина Захариева пред журналисти след среща с министър-председателя Бойко Борисов вицепремиера Красимир Каракачанов, министъра на вътрешните работи Валентин Радев и ръководителите на службите за сигурност за въздушната атака от страна на САЩ, Великобритания и Франция в Сирия, предаде репортер на Агенция \"Фокус\".  \"Следим ситуацията от няколко дни. Обединихме се около обща позиция на правителството на Р България, както многократно сме заявявали категоричната непримиримост срещу употреба на химическо оръжие. Подчертаваме, че няма кауза, която да оправдава убийството на невинни граждани, сред които и деца. Използването на химическо оръжие е военно престъпление\", каза Захариева.  \"В отговор на поредната химическа атака срещу цивилни в Сирия тази нощ коалиция от държави предприе ограничен удар по въздух по съоръжения, свързани с производство на химически оръжия. Целите са подбрани прецизно, така че да няма жертви. Разглеждаме еднократната военна операция като предупреждение за прекратяване на подобни незаконни действия на сирийския режим в бъдеще. Същевременно изразяваме загриженост от възможна ескалация на конфликта и призоваваме всички страни и особено сирийския режим да преустанови всякакви действия, нарушаващи международното хуманитарно право\", каза още вицепремиерът и външен министър.   Тя бе категорична, че България е имала информация от няколко дни, че ще се проведе удар в Сирия. Захариева увери, че и Русия е знаела за това, което ще се случи.  „България подкрепа усилията на международната общност за постигане на мир. Единственото решение за Сирия трябва да бъде политическо“, подчерта външният министър.  „Премиерът Бойко Борисов се чу с временно управляващия в Дамаск. Той увери, че нашето посолство не е засегнато и че няма пострадали българи“, поясни още тя.   „Няма заплаха за България и няма нужда от допълнителни мерки. Информация от Дамаск и Турция е, че няма вълна, която да се движи от Сирия към Турция и към България”, коментира военният министър Красимир Каракачанов.  ", "date": "2018.04.14", "title": "Захариева: Атаката е предупреждение към режима в Сирия да спре с употребата на химическо оръжие"}
{"url": "http://epicenter.bg/article/Balgariya--Nyama-kauza--koyato-da-opravdava-ubiystvoto-na-nevinni-grazhdani-i-detsa--/151831/2/0", "text": "Българското правителство излезе с нарочна декларация за атаките на САЩ, Великобритания и Франция срещу цели в Сирия. Това съобщиха от правителствената информационна служба.  Многократно сме изразявали категорична непримиримост срещу употребата на химическо оръжие. Няма кауза, която да оправдава убийството на невинни граждани, сред които деца. Използването на химическо оръжие е равнозначно на военно престъпление.  В отговор на поредната химическа атака срещу цивилни в Сирия, тази нощ коалиция от държави предприе ограничен ракетен удар по въздух по съоръжения, свързани с производството на химически оръжия. Целите са подбрани прецизно, за да се избегнат жертви.  Разглеждаме еднократната военна операция като предупреждение за прекратяване на подобни незаконни действия на сирийския режим в бъдеще. Същевременно изразяваме загриженост от възможна ескалация на конфликта и призоваваме сирийския режим да преустанови всякакви действия, нарушаващи международното хуманитарно право.  Необходимо е предприемане на мерки за деескалация, както и осигуряване на пълен и безпрепятствен хуманитарен достъп до жертвите на химическата атака в сирийския град Дума.  Изразяваме пълна подкрепа за работата на Организацията за забрана на химическото оръжие и очакваме пълно съдействие за дейността на разследващите екипи на Организацията. Виновните за химическата атака в град Дума трябва да бъдат разкрити и да понесат съответната отговорност.  България подкрепя усилия на международната общност, част от която сме и ние, за постигането на мир и намирането на политическо решение в Сирия.  ", "date": "2018.04.14", "title": "България: Няма кауза, която да оправдава убийството на невинни граждани и деца! "}
{"url": "http://epicenter.bg/article/Svetoslav-Ivanov--Siriya-ne-mozhe-da-e-grobishteto-na-sveta--v-koeto-vseki-da-si-izsipva-bombite-/151836/2/0", "text": "Сирия не може да е гробището на света, в което всеки да си изсипва бомбите, за да печели точки на вътрешнополитическата сцена. Това каза в предаването „Тази събота” водещият на предаването „120 минути” по bTV Светослав Иванов.  „Има конфликти в света, които са доста доходоносни. Сякаш всички правят пари от тези конфликти. В Ирак например съм ходил няколко пъти в последното десетилетие. Има огромни частни фирми, които отговарят за сигурността на Багдад например или Зелената зона в Багдад. Това са договори за милиарди”, допълни водещият.  „В Сирия това е една братоубийствена война на унищожение на стотици хиляди хора, която се води с оръжие от всякакви държави, включително и тези, които не заемат позиция в момента изобщо по сирийския конфликт”, каза Светослав Иванов.  Според него никой няма интерес конфликтът да бъде решен, защото всеки прави пари, колкото и брутално да звучи това.  ", "date": "2018.04.14", "title": "Светослав Иванов: Сирия не може да е гробището на света, в което всеки да си изсипва бомбите "}
{"url": "http://epicenter.bg/article/Sledovatel--Ako-imashe-samo-udar-s-kolata--avtobusat-na--Trakiya--nyamashe-da-bade-izmesten-v-kanavkata/151832/3/0", "text": "Бившият следовател по разследване на катастрофи Георги Илиев допусна, че задните гуми на катастрофиралия автобус на магистрала „Тракия” са минали върху предното дясно колело на лекия автомобил, който се е ударил в автобуса. Това заяви самият той в предаването \"Тази събота\" по бТВ.  Ако имаше само съприкосновение, в никакъв случай автобусът нямаше да бъде изместен в канавката, категоричен е следователят.  Автобусът се е движил в своето платно, с разрешена скорост. Автобусът е тежък, а леката кола е около 1 тон, така че лекият автомобил не би могъл да го изтласка, отбеляза Илиев.  По думите му експертизата по случая ще отнеме не по-малко от месец и половина – два. Шестима загинаха, а над 20 души бяха ранени при катастрофата.  Бившият следовател отбеляза, че инцидентът е станал при много благоприятни условия за движение – сух асфалт, със съвършено нов автобус и отпочинали водачи. Може би става дума за невнимание или грешка на водачката на лекия автомобил, посочи Илиев.  „Не знаем по каква причина водачката на лекия автомобил е допуснала да има съприкосновение с автобуса. Не ни е известно след това съприкосновение какво разстояние е изминал автобусът до падането си и какви са били действията на водача. Не знаем също дали водачът въобще е бил в състояние да управлява след удара”, заяви бившият следовател.  Шофьорът на автобуса Веселин Георгиев разказа, че в огледалото е видял, че тръгва да го изпреварва „Рено”, което в един момент рязко е завило към автобуса. Той се е опитал да го овладее, но не е успял, тъй като по думите му вече е бил на две гуми. Това го е отклонило в канавката, където автобусът се е преобърнал.  От вчера текат разпити на 29-годишната жена, управлявала лекия автомобил, която е задържана за 24 часа. Пред разследващите тя е обяснила, че по време на изпреварването е чула странен звук от двигателя и се е навела, за да намали радиото. Тогава губи управление. Дни по-рано колата ѝ е била на ремонт и затова се учудила от звука, е разказала още жената.  През 2016 г. ѝ е отнета книжката за употреба на алкохол за 10 месеца.  Днес ще стане ясно дали ще бъде задържана за 72 часа след изтичането на 24-часовата мярка. Задържан е и нейният спътник, който е бил заедно с нея в колата.  Петима пострадали при катастрофата остават с опасност за живота, съобщиха от болница „Св. Анна”, където бяха настанени 10 души.  Късно снощи е приключила операцията на най-тежко пострадалата жена, интервенцията е продължила повече от 8 часа. Оперирани са общо шестима души, предимно с фрактури на горните крайници. По-леко пострадалите най-вероятно ще бъдат изписани в понеделник.  В „Пирогов” бяха откарани четирима пострадали. Двете жени и детето са без опасност за живота и в стабилно състояние, а мъжът вече е изписан. Нужда от кръводарители към този момент няма.  Ударът от лекия автомобил е причината за катастрофата с автобуса на магистрала „Тракия”, каза управителят на фирмата превозвач Георги Атанасов. Според него фактите са ясни и неоспорими и не може да има интерпретации. Атанасов отхвърли категорично версиите за проблем с автобуса или с неговия шофьор.  „Това е злощастен инцидент, няма как да търсим под вола теле”, коментира Атанасов.   ", "date": "2018.04.14", "title": "Следовател: Ако имаше само удар с колата, автобусът на „Тракия” нямаше да бъде изместен в канавката"}
{"url": "http://epicenter.bg/article/Boyan-Chukov--Bombardirovka-simulakar-/151814/11/0", "text": "Симулакър е термин на Жан Бодриар. Означава копие без оригинал. Замяна на реалното със знаци за реалното. Бомбардировката тази нощ на тристранната коалиция САЩ, Великобритания, Франция имаше вид на „рекламно бомбомятане“.  Френскоезичен алтернативен сайт, известен с това, че разполага с „чувствителна“ информация, определи бомбардировките тази нощ над Сирия със заглавието „Une operation bidon ?“ („Фалшива операция“). Израел е предоставил координатите на сирийските цели, предназначени за унищожение от тройната коалиция.   в небето и надпис: „Огънят озарява небето над Дамаск“. Сирийската държавна телевизия съобщи за удар по изследователския център в сирийската столица. И за 13 свалени ракети.   в днешните удари по Сирия. Британските военни са съобщили, че четири RAF Tornados (самолети) са излетели от Кипър и са изстреляли ракети Storm Shadow по бившата ракетна база в Сирия, недалеч от Хомс, където според британското отбранително ведомство сирийското правителство съхранява вещества за изготвяне на химическо оръжие. Според репортерите на сирийската държавна телевизия, ракетите предназначени за Хомс, са неутрализирани и не са нанесли щети.   Според него една от крилатите ракети е паднала върху целта. Другата е била свалена от сирийската ПВО. Основната задача на британците, пак според френския сайт, е била „разрушаване на компроментиращите доказателства, които показват степента на съучастие на страните, подкрепящи тероризма в Сирия в операцията „под чужд флаг“.   Да не забравяме, че Мария Захарова съобщи предварително за описаното по-горе събитие. А тя определено не е баба Ванга.  Според цитирания по-горе френски алтернативен сайт    Що се касае до военното летище Dumayr до Дамаск, което е „било силно овехтяло преди атаката и е поразено с две ракети, попаднали извън неговия периметър“.  След завършването на ракетната атака от страна на тройната коалиция, ливанската телевизия „Ал Маядин“ съобщи, че хиляди сирийци са се събрали спонтанно на главния площад на „Омаядите“ в сирийската столица, манифестирайки срещу агресията. Тази сутрин сирийските военни заеха своите места в Министерството на отбаната в Дамаск, които напуснаха малко преди ракетната атака.    Съгласно постъпилата до този момент информация... май гледаме поредната серия на „Капитан Америка“ и неговите съюзници.  Но да изчакаме! Да не бързаме. Ще се появят както винаги още много „детайли“.  Сега е точно сезонът на възторжените „експерти-анализатори“, които работят само с данни на CNN.  ", "date": "2018.04.14", "title": "Боян Чуков: Бомбардировка симулакър "}
{"url": "http://epicenter.bg/article/Pochina-kultoviyat-rezhisyor-i-stsenarist-Milosh-Forman-/151818/6/0", "text": "Култовият режисьор и сценарист от чешки произход Милош Форман е починал на 86 години, предаде Ройтерс, цитирана от бТВ. Информацията беше съобщена от неговата съпруга Мартина.  „След кратко боледуване почина Милош Форман. Той си отиде заобиколен от семейство и приятели”, пише в официалното съобщение.  Форман е роден в чешкия град Цаслав, но по-късно се мести в Съединените щати. През 70-години получава американско гражданство.  Той е режисирал едни от най-култовите филми в Холивуд като „Полет над кукувиче гнездо”, „Амадеус”, \"Коса\" и „Човек на Луната”.  Носител е на две награди „Оскар” за режисура именно за „Полет над кукувиче гнездо” от 1976 г. и „Амадеус” от 1984 г., както и на много други филмови награди.   ", "date": "2018.04.14", "title": "Почина култовият режисьор и сценарист Милош Форман "}
{"url": "http://epicenter.bg/article/Voynata-zapochna--Tramp-naredi-voenen-udar-sreshtu-Siriya--Chetiri--quot-Tornado-quot--atakuvaha-Homs/151806/7/0", "text": "\r\n Войната започна. Европа се събуди с военни комюникета. \r\n  предадоха \"Ройтерс\" и Би Би Си. \r\n   \r\n Четири изтребителя „Торнадо“ на кралските военно-въздушни сили са атакували цели в сирийския град Хомс, съобщи „Ал Джазира“. \r\n   \r\n \r\n Самолетите излетели от военно-въздушна база в Кипър в четири часа английско време. Те ударили ракетни установки, намиращи се в близост до Хомс. Съобщава се, че трима цивилни са загинали. \r\n   \r\n Малко по-рано американският президент Доналд Тръмп е наредил извършването на военен удар срещу Сирия, предаде \"Гардиън\". \r\n Тръпм обяви началото на военните действия в обръщение към нацията, в което каза:„Целта на нашите действия тази нощ е да установим дълготрайна спирачка срещу производството, разпространението и употребата на химическо оръжие. Установяването на такава спирачка е от жизненоважен интерес за националната сигурност на Съединените щати”. \r\n Той коментира и президента на Сирия Башар Асад: „Това не са действия на човек, това да престъпления на чудовище”, заяви още Тръмп. \r\n   \r\n Сирия отрича да е извършила атака с химическо оръжие срещу цивилното население на град Дума. Но режимът в Дамаск вече предупреди, че извършването на въздушни удари е риск към разпалване на война. \r\n   \r\n   \r\n   \r\n Във връзка с това и британският премиер Тереза Мей направи изявление, в което увери, че целта не е да бъде сменен режимът в Дамаск. Ще бъде направено нужното, за да се избегнат цивилни жертви. Няма алтернатива на тези удари, заяви Мей. Тя призна, че това е първото подобно решение, което взема като британски премиер и не е било взето леко. \r\n   \r\n \r\n   \r\n Изявление по случая направи и френският президент Еманюел Макрон. Червената линия в Сирия бе пресечена, обяви той. \r\n   \r\n  Действията са в отговор на химическата атака в сирийския град Дума, при която загинаха 50 души, а стотици други бяха ранени. \r\n   \r\n Малко по-късно Пентагонът каза, че няколко цели са били поразени. Според ген. Джоузеф Дънфорд става дума за три обекта: научноизследоватерски център в Дамаск, складово помещение западно от Хомс, и още едно, към което има и команден център, също в Хомс. Тези цели според него са свързани със сирийската програма за химически оръжия. Матис междувременно уточни, че към момента на атаката САЩ са имали доказателства, че на 7 април в Дума е използван хлор, но не разполагат с такива за употребата на зарин. \r\n   \r\n По информацията от ген. Джеймс Матис към Сирия този път са изстреляни 2 пъти повече ракети отколкото към предишната атака, която беше точно преди 1 година. \r\n   \r\n Според Би Би Си в Дамаск и Хомс са се чули силни експлозии към момента на ударите. Поддръжниците на западната атака настояват, че тя би възпряпятствала режима на Асад да продължи да произвежда химически оръжия. \r\n   \r\n \r\n И Елисейският дворец побърза да заяви, че нападението не е насочено срещу съюзниците на Сирия, каквито са Русия и Иран. \r\n \r\n   \r\n  откакто започна гражданската война в страната през 2011 г. Според американския министър на отбраната Джеймс Матис обаче става въпрос за \"еднократен\" удар с ограничени цели. \r\n   \r\n Неназован източник на \"Ройтерс\" от коалиция, въвлечена във войната, казва, че  \r\n   \r\n \r\n Руски представители заявиха, че Москва може да свика заседание на Съвета за сигурност на ООН. \r\n   \r\n Президентът на САЩ Доналд Тръмп обяви извършването на ударите около 5 ч. българско време. Той предупреди, че атаката е възможна още в края на миналата седмица, след съобщения за предполагаемо нападение с химически оръжия в град Дума, недалеч от Дамаск. Международните експерти от Организацията за забрана на химически оръжия (ОЗХО) би трябвало да започнат едва днес ралота на терен, за да проверят информацията. \r\n   \r\n \r\n   \r\n Според думите на Тръмп той няма да промени и плановете на САЩ да изтеглят близо 2000 военнослужещи, които сега с ва Сирия. \"Америка не цели неограничено присъствие в Сирия, при никакви обстоятелства...  \r\n   \r\n \"Бъдещите удари ще зависят от способността на сирийския режим да използва химическо оръжие\", обяви шефът на Пентагова, цитиран от световните агенции.  \r\n   \r\n  Това съобщи от своя страна телевизия \"Ал Маядин\", позовавайки се на свой източник от сирийската армия \r\n   \r\n По-рано телевизия \"Ал Джазира\" предаде, че ракетите на \"тройката\" са поразили военното летище \"Мезе\" в предградията на Дамаск, базата на противовъздушните сили в планината Касиун, както и базите на 41-а бригада на Специални сили и 105-та бригада на Републиканската гвардия. Според сведенията на медията САЩ и съюзниците им са успели да бомбардират девет цели на територията на Дамаск, предградията му и останалите части в Сирия.По-късно обаче информационната агенция САНА опроверга информацията и обяви, че това е опит \"враждебните медии да преувеличат мащаба на \"тристранната агресия\". \r\n   \r\n Подобна информация бе разпространена от редици НПО-та и медии. \r\n   \r\n Сирийският режим и поддръжниците му Иран и Русия категорично отхвърлят истинността на подобни твърдения, но САЩ твърдят, че разполагат с \"видео и снимков материал\" , който доказва, че наистина е била извършена атака с отровни вещества. \r\n   \r\n Днес в Сирия се очаква да пристигат експертите от Организацията за забраната на химическите оръжия, които да потвърдят или отхвърлят информацията за нападение с химическо оръжие.  \r\n", "date": "2018.04.14", "title": "Войната започна! Тръмп нареди да се удари Сирия. Четири \"Торнадо\" атакуваха Хомс!"}
{"url": "http://epicenter.bg/article/-Podyalba--razdelyane--intrigi-v-rabotata--mestene-na-nov-adres--protivopostavyane-na-myasto/151805/10/101", "text": "Предстои да преживеем социален ден, в който друг ще определя правилата, обяснения , несигурност.   Номерологичната карта е с негативна геометрия при Път на живота 2, активира подялба, разделяне, интриги в работата, местене на нов адрес, противопоставяне на място.   Бъдете предпазливи. Не предизвиквайте конфликтни ситуации и се предпазвайте от недоразумения и погрешна комуникация, защото ще си навлечете критика и неблагоприятен развой на ситуация.    Мото: Не се присмивайте на човек който прави 2 крачки назад, той може просто да се засилва!", "date": "2018.04.14", "title": " Подялба, разделяне, интриги в работата, местене на нов адрес, противопоставяне на място"}
{"url": "http://epicenter.bg/article/Pri-shamanite-v-Gvatemala-sas-Sonya-Momchilova--kam--taynata--Pataya-v-Tayland-s-Magi-Gigova/151798/10/0", "text": "Казват, че името на Гватемала на езика нахуат означава „място с много дървета”. В държавата има 33 действащи вулкана и като добавим факта, че между 1944 и 1996 е била в плен на гражданска война, започваме да се чудим с кой акъл политическият пиар Соня Момчилова е тръгнала към страната, в която живеят най-голям брой преки потомци на маите. И дали трите исторически паметника, включени в списъка на ЮНЕСКО са достатъчен аргумент човек да отиде в столицата Гватемала и не само.   Страната неотдавна влезе в новините със съобщението на Би Би Си за голямо археологическо откритие -  Лазерна технология е помогнала за   Археолозите са   в Северен Петен. National Geographic добавя, че резултатите от изследването, направено с помощта на технология за дистанционно получаване на информация за отдалечени обекти чрез сензори, доказват  че в Централна Америка е   която не е отстъпвала на култури като Древна Гърция или Китай   Соня, обаче е видяла в столицата Гватемала  и в бившия главен град Антигуа препратки към социализма и към нашето битие в момента, както и мистични веяния. От разказа й останаха още толкова много пъстроцветни факти за Мексико и други кътчета на Гватемала, че непременно ще ви ги пусна в някое следващо предаване.    За приземяване на фантазията,  предписвам умерена доза от рубриката „50 места от българската история отвъд България” -  този път с къс пас към Босилеград. Ей го къде е! И паметникът на Левски е там.   Както ви се похвалих в миналото предаване, преживях едно разтупкващо сърцето приключение в  Тайланд -  не онзи на копринените плажове и блажните от слънцезащитно мляко туристи. Вече ви разказах за  . Днес ще ви отведа до неподозирани кътчета в иначе популярния и сред българските туристи курорт Патая.   Напоследък Тайланд е на път да измести Дубай от мечтите на средностатистическата кифла. Иначе българи от поне 20-тина години посещават Страната на усмивките. В съзнанието на повечето от тях   е курорт с две коренно противоположни превъплъщения. Разстоянието от столицата Банкок до крайбрежния град е 147 км по магистралата и… попадате в плен на раздвоението.   Ако целта на почивката ви е изумруденото око на Индийския океан, което намига с приятелски блясък – избирате залива Жомтиен. Там са разположени предимно големи хотелски комплекси на прочути туроператори или вериги.   Ако, обаче сте решили да обогатите интимния си жизнен опит и да разширите еротичния си мироглед, просто отседнете в центъра на Патая. Това, обаче не ви дава мигновен пропуск за разюздано поведение. Извън зоната на порока ако си позволите да закачите тайландка, рискувате стълкновение с полицията и местните закони.   Вашето време е по здрач, когато се гмурвате в гмежта на уокинг стрийт.  Пешеходният филиал на Содом и Гомор едва ли е по-дълъг от километър, но неподготвеният психически и ранимият морално има опасност наистина да изпадне в потрес. Няма форма на човешко падение, която да не се предлага в заведенията, клубовете и залите от двете страни на човекопотока. Срещу заплащане, естествено.     Планината на Златния Буда е на тридесетина минути шофиране извън чертите на града. Отвесната скала, върху която с чисто злато е очертан образа на божеството е висока 130 метра. Възвишението се охранява строго, защото драгоценният метал е на стойност 3 млн. долара. Разбира се, на тайландците дори не би им минало през ума да си откършат парченце за спомен, но монументът е посещаван от хиляди туристи от цял свят.    В задния двор на Златния Буда е Силвър лейк. Повечето европейци в началото се питат „Защо се довлякох в това подобие на Тоскана насред Азия”, но после любопитството надделява. Известна в миналото тайландска киноактриса се влюбила в лозята на Калифорния и решила да си посади свои. Купила червени, бели и розе сортове от Австралия, поканила тамошен майстор винар, но когато започнала да строи имение европейската еклектика ескалирала – холандски вятърни мелници, господарска къща от Италия, цветни градини тип „Версай”, древногръцки колони…   Ще бъде жалко, ако не видите филигранните резби на Светилището на истината. Фактите около него ме накараха да го оприлича на тайландската версия на катедралата на Гауди в Барселона. Постройката също е частна инвестиция и строежът й се точи с десетилетия – започната е през 1981 година и според плановете трябва да е окончателно готова през 2050, затова ми нахлузиха предпазна каска.     Светилището на истината, което е най-големият дървен храм в света, построен без нито един пирон, е разделено на четири зали – тайландска, индийска, китайска и камбоджанска. Четирите стихии огън, вода, земя и въздух са в основата на идеята за обителта, където всяка миниатюрна фигура е изпълнена с философски смисъл и послание. За строежа е използвана най-скъпата дървесина – желязно  и тиково дърво.   Може би тук е мястото да спомена, че във всички храмове входът за местните е безплатен, което далеч не важи за туристите.   Ако сте в Тайланд с децата си или просто обичате вълшебни приказки, не пропускайте спектакъла Каан. Нещо като тайландски Цирк дьо Солей, ама освен летящи метални дракони, които с бръснещ полет кръжат над главите на публиката и изкусни акробати, които извират отвсякъде, на сцената излизат истински слонове.   Така и така стана дума за слонове, аз да си кажа за най-любимото ми място в Патая – зоопаркът Као Кеоу. 8000 относително свободни животни на 800 хектара девствена джунгла! Повечето са отделени от посетителите само с ров, пълен с вода. Единствено големите котки се радват на специално отношение с решетки. В Зоологическата градина човек се чувства като герой от детска приказка – сприятелява се отблизо с обитателите и се зарежда с положителна енергия за месец напред.   И това е Патая, онази, която рискувате да пропуснете.    има за четене, че и за печелене на награди.  ", "date": "2018.04.14", "title": "При шаманите в Гватемала със Соня Момчилова, към „тайната” Патая  с Маги Гигова (видеа)"}
{"url": "http://epicenter.bg/article/Hristo-Sirakov-pie-yaponsko-usiki-sred-royak-ot-miski/151850/10/0", "text": "Столичният бонвиван Христо Сираков, показа изискан вкус при избора си на качествено япосно уиски.    Бизнесменът бе сред ВИП гостите на откриването на новия ресторант EISHA на бул. Арсеналски 81Б.     По червения килим освен Сираков минаха Любен Дилов-син, посланичката на Индонезия Сри Астари Рашид, както и много бизнесмени, светски личности, журналисти.   Новото кулинарно бижу на София – EISHA посрещна гостите си с автентична фюжън кухня, последна мода в храненето от Япония, Тайланд, Корея, Виетнам, Китай и Индонезия.Рецептите са разработени от суши майсторите и главните готвачи на ресторанта, обучавани от известен майстор готвач от о-в Бали.   На гостите бе предложен и смайващ винен лист, който включва над 100 етикета. Само в ресторант EISHA могат да се опитат няколко вида чудесно японско уиски, което в последните години се наложи сред ценителите на напитката.   Дегустацията бе съпроводена от звуците на саксофона на Dani SAX и вокалите на Стоян Петров и Симон Цонева.   Великолепната организация на вечерта бе дело на ослепителната Аяда Манчелари, която в последно време е сменила модния подиум с организиране на светски и пиар събития.  ", "date": "2018.04.14", "title": "Христо Сираков пие японско усики сред рояк от миски"}
{"url": "http://epicenter.bg/article/Sega-e-momentat-da-iztrebite-kosmite-za-plazha/151859/10/0", "text": "Пролетта е най-подходящото време за лазерна епилация, защото все още нямате загар, макар че той не е пречка за изключително иновативния апарат Soprano ice platinum.  Ако искате да заличите дори спомен от каквото и да било окосмяване за плажа, е добре да се погрижите за идеално гладката си кожа по-отрано.    казва: \"Пролетта е най-подходящото време да се сдобиете с идеално гладка кожа, а със Soprano ice platinum това става бързо и безболезнено.    Soprano ice platinum  е иновативен с това, че в него се прилагат едновременно трите лъча, които по принцип са се използвали досега за лазерна епилация. Накрайникът третира с три дължини на вълната, които достигат до различни дълбочини се използват наведнъж. Предимството на тази технология е, че всички косми, които среща по пътя си лазерният лъч ги унищожава. Резултатът е много по-демонстративен в сравнение с другите апарати, които излъчват една определена дължина на вълната.    Soprano ice platinum съчетава   с 810 нанометра -  това е златният стандарт за дължина на вълната и се използва най-масово за епилация.  При иновативния апарат, това е една трета от накрайника. Другият универсален лъч е със 755 нанометра -  т.нар.  . Третият е с дължина на вълната 1064 и прониква най-дълбоко, но тази технология е най-болезнена (ако се използва самостоятелно и без охлаждане) и е най-стара.  Тя унищожава и кръвоносния съд, който захранва и луковицата на косъма.   Тъй като в този апарат са  . Третирането с трите дължини на вълната атакуват луковицата им. SHR технологията постепенно покачва и натрупва енергията. При старите александритни лазери имаме дължина на вълната и  енергия, която прониква и унищожава корена на косъма.   В този случай енергията на лъча действа чрез натрупване – накрайникът се движи и обработва една зона с постепенно натрупваща се енергия. Това предпазва кожата от изгаряне и дава възможност за обработване на пациенти с по-тъмен тен, които ходят на солариум   Soprano ice platinum е научна лазерна технология, с която трябва да работят само медицински специалисти и кинезитерапевти, които имат задълбочени познания за структурата на кожата и косъма и в прилагането на самата технология, защото е важно да се съобрази пигмента на косъма, пигмента на кожата, броят процедури и каква да е интензивността на енергията при всяка следваща терапия, защото косъмът изтънява.   Броят на процедурите зависи от спецификата на космения цикъл -  между шест и осем (ако има хормонален дисбаланс). Всички косми се повлияват, когато са във фазата на растеж, но за съжаление всеки си има самостоятелно развитие. Когато е в т.нар. състояние на обратно развитие, косъмът не е свързан с луковицата и тогава лъчът не достига до фоликула. Затова се налага да се правят толкова процедури – за да се обхване всеки косъм в неговата фаза на растеж.   Технологията SHR е изключително щадяща, защото светлината не излиза като ярък импулс, а се появява във вид на почти невидимо мигане, защото накрайникът е плътно прилепнал до кожата. Докато при александритните лазери накрайникът не се опира до кожата и лъчът дразни нервите на по-чувствителните натури.   И при Soprano ice platinum се ползват предпазни очила, но той е много щадящ. Апаратът разполага и със специален изключително изтънен накрайник, който обработва зоната около ушите, над и между веждите и много фини малки места, където има косми.   Ценното при този лазер е, че не причинява никаква болка, че няма дразнещи светлинни импулси и че е по-ефективен. При направени шест процедури не са необходими после поддържащи терапии веднъж месечно. Обезкосмяването е по-ефективно и трайно.   А най-добрата новина е за онези, които искат обработване на  . И двете места са изключително болезнени. Но не и със Soprano ice platinum. Процедурата трае само 50 секунди за една доста голяма площ. Т.е. за 100 секунди се третира целия триъгълник, а вграденото охлаждане в накрайника го прави абсолютно безболезнено.   И плавното движение, с което се извършва терапията облекчава дискомфорта.  Пациентът усеща само лека топлина.   Освен гърдите и триъгълника, мъжете понякога искат да премахнат окосмяване по гърба или в зоната на кръста - силно чувствителни места, лазерът Soprano ice platinum изключително бързо третира тази зона.   Единственото условие да се подложите на процедурата е да сте гладко избръснати. Енергията е много мощна и директно прониква в кожата.   Апаратът Soprano ice platinum е лимитирана серия, създадена специално за 10-годишнината на фирмата-производител, която се занимава с разработването на свръхтехнологични лазери и козметични апарати.", "date": "2018.04.14", "title": "Сега е моментът да изтребите космите за плажа"}
{"url": "http://epicenter.bg/article/Vladimir-Putin--SASht-i-sayuznitsite-im-izvarshiha-akt-na-agresiya--podpomagat-teroristite--/151819/7/0", "text": "САЩ и техните съюзници нанесоха удар по военни и граждански обекти в Сирия в нарушение на устава на ООН и международното право, без санкция от Съвета за сигурност. Това заяви президентът на Руската федерация Владимир Путин в нарочно изявление, разпространено от Кремъл.  \"На 14 април САЩ с подкрепата на своите съюзници нанесоха ракетен удар по обекти на въоръжените сили и гражданската инфраструктура на Сирийската арабска репулика. Без санкция на Съвета за сигурност на Организацията на обединаните нации, в нарушение на Устава на ООН, на нормите и принципите на международното право е извършен акт на агресия срещу суверенна държава, която е на първата линия в борбата с тероризма\", казва Ѝпутин.  \"Русия свиква извънредно заседание на Съвета за сигурност на ООН за обсъждане на агресивните действия на САЩ и техните съюзници\", се казва в изявлението.  \"Със своите действия САЩ... носят страдания на мирното население, всъщност подпомагат терористите, могат да преивикат нова бежанска вълна\", заявява още руският президент.   „Отново, както и преди година, когато САЩ атакуваха в Сирия летище „Шайрат“ като предлог се използва инсценирано използване на отровни вещества срещу цивилното население. Руските военни експерти, пристигнали на мястото на мнимия инцидент не са открили следи от употреба на хлор или на друго отровно вещество. Нито един местен жител не потвърди химическата атака“, заяви Путин.   „Организацията за забрана на химическото оръжие изпрати в Сирия своите специалисти за изясняване на всички обстоятелства. Но групата на западните страни пренебрегна цинично това и предприе военна операция, без да дочака резултатите от разследването“, се казва още в изявлението на Путин.  ", "date": "2018.04.14", "title": "Владимир Путин: САЩ и съюзниците им извършиха акт на агресия, подпомагат терористите! "}
{"url": "http://epicenter.bg/article/Balgarski-tiradzhiya-prichini-tezhka-katastrofa-v-Italiya--Ima-mnogo-raneni--sred-koito-i-detsa-/151825/7/0", "text": "Вчерашният петък 13-и се оказа наистина фатален. Излезе, че кървавата катастрофа на магистрала „Тракия“, която завърши с шестима загинали и 23-ма ранени, не е единствената, която почерни последния работен ден.  Италианският сайт altoadige.it съобщи за меле, причинено от български тираджия на магистрала между Сан Микеле и Егна, която се намира в областта Алто Адидже. При инцидента са пострадали седем души. Сред ранените са три момичета на възраст между 1, 5 и 6 г.  Те били незабавно приети в болницата в Санта Циара заедно с две жени на възраст 26 и 32 години. Други двама ранени бяха прехвърлени в Сан Маурицио на Болцано.  Катастрофата е станала малко след 15 часа на път А22. За превозването на ранени бил използвани два хеликоптера, както и три линейки.  Причина за инцидента е внезапно спукана гума на камиона, шофиран от българин, заради което той загубил контрол над него. Изместилият се силно в лявата част на платното ТИР притиснал намиращата се там лека кола.   ", "date": "2018.04.14", "title": "Български тираджия причини тежка катастрофа в Италия! Има много ранени, сред които и деца "}
{"url": "http://epicenter.bg/article/Siriyskata-opozitsiya-obyavi-zapadnite-udari-za--quot-fars-quot--sled-kato-Asad-ostava-na-vlast-/151826/7/0", "text": "Високопоставеният член на сирийската опозиционна групировка „Джейш ал Ислам“ Мохамад Алуш заяви, че западните удари по правителството на Сирия са „фарс“, след като на власт е останала президентът на страната Башар Асад, предава AFP, цитирана от Агенция \"Фокус\".  „Наказването на инструмента на престъплението, докато престъпникът се пощадява, е фарс“, заяви Алуш.  Групировката му контролира град Дума, където се смята, че е извършено химическото нападение, предизвикало днешните въздушни удари.  ", "date": "2018.04.14", "title": "Сирийската опозиция обяви западните удари за \"фарс\", след като Асад остава на власт "}
{"url": "http://epicenter.bg/article/Zhan-Klod-Yunker--Siriya-tryabva-da-prekrati-upotrebata-na-himichesko-orazhie-/151827/7/0", "text": "Председателят на Европейската комисия Жан Клод Юнкер заяви, че сирийското правителство трябва да прекрати употребата на химическо оръжие, предава Reuters, цитирана от Агенция \"Фокус\".  „Това не е първият случай, в който сирийският режим използва химически оръжия против цивилни, но трябва със сигурност да е последният“, заяви Юнкер.  Междувременно генералният секретар на НАТО Йенс Столтенберг изрази подкрепата си към въздушните удари в Сирия, съобщи AFP.  „Подкрепям действията, предприети от САЩ, Великобритания и Франция… Това ще намали възможностите на сирийския режим занапред да атакува народа на Сирия с химическо оръжие“, пише в официално заявление на генералния секретар.  ", "date": "2018.04.14", "title": "Жан-Клод Юнкер: Сирия трябва да прекрати употребата на химическо оръжие "}
{"url": "http://epicenter.bg/article/Dzheremi-Korbin--Vazdushnite-udari-v-Siriya-predizvikvat-vaprosi--bombite-nyama-da-spasyat-zhivot--/151828/7/0", "text": "Председателят на опозиционната британска Лейбъристка партия Джереми Корбин заяви, че въздушните удари по Сирия са спорни, предава The Guardian.  „Бомбите няма да спасят живот или да донесат мир. Правно подлежащите на въпроси действия рискуват ескалацията на конфликта. Това прави истинската отговорност за военните престъпления и употребата на химическо оръжие по-маловероятна“, заяви Корбин.  Според него Великобритания „трябва да има водеща роля при налагането на примирие в конфликта, а не да изпълнява инструкциите на Вашингтон и да изпречва британските войници на пътя на опасността“.  „Министър-председателят Тереза Мей трябваше да иска одобрение от парламента, а не да следва президента на САЩ Доналд Тръмп. Правителството трябва да направи всичко по силите си да накара Русия и САЩ да се съгласят на независимо разследване на ООН относно ужасяващата химична атака в сирийския град Дума“, убеден е опозиционерът.  И първият министър на Шотландия Никола Стърджън постави под въпрос начина, по който въздушните удари в Сирия ще спрат употребата на химическо оръжие, предава ВВС.  „Първите ми мисли тази сутрин бяха с войниците, извикани за действие“, заяви Стърджън.  „Използването на химическо оръжие в Сирия може да доведе до гадене, но въпросът, който министър-председателят на Великобритания не е отговорил е как това действие, предприето без одобрението на парламента, ще спре употребата му и как ще доведе до мир?“.  ", "date": "2018.04.14", "title": "Джереми Корбин: Въздушните удари в Сирия предизвикват въпроси, бомбите няма да спасят живот! "}
{"url": "http://epicenter.bg/article/Parvi-dumi-na-Bashar-Asad--Agresiyata-pravi-Siriya-oshte-po-tvarda-v-borbata-sreshtu-terorizma-/151830/7/0", "text": "Сирийският президент Башар Асад заяви, че ударите по военните обекти на правителството му са го накарали още по-категорично да се бори срещу опонентите си, предава AFP, цитирана от Агенция \"Фокус\".  „Тази агресия единствено ще направи Сирия и народът ѝ по-твърди в намерението си да се борят срещу тероризма за всяка педя от страната“, заяви Асад по време на първата си реакция след въздушните удари.  По-рано сирийското президентство разпространи в платформата Телеграм видеозапис, който показва как сирийският президент Башар Асад отива на работа тази сутрин, часове след ракетните удари  \"Утрото на издръжливостта\", гласи текст над 8-секундното видео, показващо как Асад с костюм, вратовръзка и дипломатическо куфарче влиза в сграда през врата, облицована с мрамор.  ", "date": "2018.04.14", "title": "Първи думи на Башар Асад: Агресията прави Сирия още по-твърда в борбата срещу тероризма "}
{"url": "http://epicenter.bg/article/Federika-Mogerini--ES-prizovava-za-nezabavno-prekratyavane-na-oganya-v-Siriya-/151835/7/0", "text": "ЕС призовава всички държави, особено Русия и Иран, да използват влиянието си за предотвратяване на нова употреба на химическо оръжие, най-вече от сирийския режим. ЕС призовава всички страни в конфликта, особено поддръжниците на режима в Дамаск и неговите съюзници, да въведат незабавно прекратяване на огъня и да осигурят достъп на лекари и коридори за медицинска евакуация. Това се посочва в изявление на върховния представител на ЕС по външната политика и сигурността Федерика Могерини, цитирано от БТА.  ЕС осъжда решително многократната употреба на химическо оръжие от режима в Сирия, потвърдено от Организацията за забрана на химическите оръжия. ЕС беше уведомен за целенасочените удари на САЩ, Франция и Великобритания с ясната цел за предотвратяване на нови случаи на използване на химически вещества от сирийския режим срещу собствения му народ. ЕС подкрепя всяко усилие в тази посока, се допълва в изявлението.  ЕС е дълбоко потресен, че международната общност остава изправена пред заплахата от употреба на химическо оръжие. Задължително е да бъде понесена отговорност, използването на химическо оръжие е военно престъпление и престъпление срещу човечеството. Извършителите ще бъдат подведени под отговорност за нарушаване на международното право. Жалко е, че досега Съветът за сигурност на ООН не успя да одобри резолюция за възстановяване на механизма за установяване на извършителите на химически нападения в Сирия. ЕС остава готов да наложи допълнителни мерки срещу свързаните с разработката и употребата на химическо оръжие в Сирия, заявява Могерини.  ", "date": "2018.04.14", "title": "Федерика Могерини: ЕС призовава за незабавно прекратяване на огъня в Сирия "}
{"url": "http://epicenter.bg/article/Poslanikat-na-SASht-v-Moskva--Svarzahme-se-s-Rusiya-predi-udarite-v-Siriya-/151837/7/0", "text": "САЩ са се свързали с Русия преди ударите в Сирия, за да се намали рискът за жертви сред руснаците там или сред цивилното население. Това заяви посланикът на САЩ в Москва Джон Хънтсман във видеообръщение, разпространено от посолството, предаде ТАСС.  \"Преди да предприемат каквито и да било действия, САЩ се свързаха с Руската федерация, за да се намали рискът за жертви сред руснаците в Сирия или сред цивилното население\", съобщи дипломатът.  \"Не става въпрос за конфликт между свръхдържави\", подчерта Хънтсман.  Той добави, че САЩ както и преди \"се надяват на сътрудничество с Русия\" и са готови да работят заедно с Москва, за да не се повтарят химическите атаки.  Хънтсман обясни ударите по обекти в Сирия с \"необходимостта от силен съвместен отговор, който показа решимостта на световната общност да направи всичко, за да не допуска употребата на химически оръжия\".   ", "date": "2018.04.14", "title": "Посланикът на САЩ в Москва: Свързахме се с Русия преди ударите в Сирия (Видео)"}
{"url": "http://epicenter.bg/article/Kitay-se-obyavi-sreshtu-izpolzvaneto-na-sila-i-prizova-za-vrashtane-kam-dialoga-za-Siriya-/151838/7/0", "text": "Китай се обяви против използването на сила в международните отношения и призова за уважаване на суверенитета на другите държави. Това заяви официалният представител на китайското външно министерство Хуа Чунин във връзка с нанесените по Сирия въздушни удари тази нощ.  „Както винаги, ние се обявяваме против използването на сила в международните отношения и призоваваме за уважаване на суверенитета, независимостта и териториалната цялост на другите страни“, заявиха от ведомството, цитирани от световните агенции.  В Пекин посочват, че всяка едностранна военна операция, заобикаляща Съвета за сигурност на ООН, противоречи на целите и принципите на Устава на ООН, нарушава основните принципи и норми на международното прави и усложнява сирийския въпрос.  „Китай настоятелно призовава съответните страни да се върнат в рамките на международното право и да решат този въпрос на основата на диалога и преговорите“, добавят от китайското външно министерство.  Според Китай, единственото чрез политически средства трябва да се търси решение на сирийския въпрос.   ", "date": "2018.04.14", "title": "Китай се обяви срещу използването на сила и призова за връщане към диалога за Сирия "}
{"url": "http://epicenter.bg/article/SASht--Imame-dokazatelstva--che-siriyskoto-pravitelstvo-e-otgovorno-za-himicheskata-ataka-/151839/7/0", "text": "С голяма доза увереност смятаме, че Сирия е отговорна и за пореден път част от проблема е това, че Русия не я спря, каза говорителката на Белия дом Сара Сандърс.  САЩ обвиниха сирийското правителство за химическата атака и остро разкритикуваха Русия, че не е спряла съюзника си Башар Асад, предаде Ройтерс, цитирана от БТА.  \"С голяма доза увереност смятаме, че Сирия е отговорна и за пореден път част от проблема е това, че Русия не я спря, както и продължаващата липса на действия от (руска) страна на този фронт\", каза говорителката на Белия дом Сара Сандърс.  Американските разузнавателни данни показват, че руските твърдения, че атаката е инсценировка, са неверни, допълни тя. \"Нашите разузнавателни данни говорят друго. Но не мога да кажа повече\", заяви Сандърс.  Държавният департамент също каза, че САЩ имат доказателства, позволяващи с \"голяма доза увереност\" да се заяви, че сирийското правителство е извършило атаката, но допълни, че САЩ все още работят за установяване на използваната смес от химикали.  ", "date": "2018.04.14", "title": "САЩ: Имаме доказателства, че сирийското правителство е отговорно за химическата атака "}
{"url": "http://epicenter.bg/article/Arabskiyat-svyat-e-razdelen-za-udarite-v-Siriya-/151841/7/0", "text": "Въздушните удари на САЩ, Франция и Великобритания по сирийски военни цели може да дадат възможност на тероризма в региона да се засили, заяви иракското министерство на външните работи, цитирано от Ройтерс.  Египет е дълбоко обезпокоен от увеличилото се напрежение около Сирия във връзка с нанесения тази сутрин ракетен удар по територията на тази арабска страна, заяви египетското министерство на външните работи, цитирано от ТАСС.  Катарското ръководство подкрепи военната операция на САЩ и съюзниците им в Сирия, съобщи телевизионният канал \"Ал Джазира\", като се позова на министерството на външните работи на емирството.  Официален Рияд подкрепи военната операция, проведена в нощта на петък срещу събота от САЩ и съюзниците им срещу Сирия, съобщи телевизионният канал \"Ал Арабия\", като се позова на саудитското министерство на външните работи.  Ливанският президент Мишел Аун осъди нанесените въздушни удари от чужди държави по Сирия. Както съобщи телевизионният канал \"Ал Манар\", той подчерта, че те \"не спомагат за политическото уреждане на кризата\".   ", "date": "2018.04.14", "title": "Арабският свят е разделен за ударите в Сирия "}
{"url": "http://epicenter.bg/article/Tramp--Mey-i-Makron-udariha-Asaad--Rusiya-predupredi--Tova-nyama-da-ostane-bez-posledstviya/151808/7/0", "text": "\"  в обръщение към нацията в ранните часове на този ден, в което даде началото на войната.   Минути след това британският министър-председател   също обяви предстоящата военна операция в Сирия. Изявлението ѝ бе направено след последен телефонен разговор с френския президент Еманюел Макрон.  \r\n „Това е първият път, в който аз, като министър-председател, трябва да взема решение нашите военни сили да участват в битка – не взех лесно това решение“, каза Мей. \r\n „ . Не можем да позволим употребата на химически оръжия да стане нещо нормално – в Сирия, по улиците на Великобритания или където и да било в нашия свят. Бихме предпочели алтернативен път. Но в този случай няма такъв.“ \r\n   \r\n   \r\n   \r\n \r\n   \r\n \r\n   \r\n САЩ, Великобритания и Франция бомбардираха правителствени цели в Сирия в операция, започнала рано сутринта и насочена срещу обекти с химически оръжия в столицата Дамаск. \r\n   Призори експлозии се чуваха близо до сирийската столица Дамаск, съобщиха Ройтерс и Би Би Си.   По-късно, на брифинг в Пентагона,    Операцията е продължила малко повече от час и вече е приключила.     съобщи сирийската държавна телевизия.  съобщава още сирийската телевизия. Съобщава се още, че сградата на научния център е била разрушена, сринати са лаборатории и има други материални щети, но не е бил отнет човешки живот.   „Изпълнява се предварително разработеният сценарий. Отново сме заплашени.  Руският външен министър Мария Захарова също осъди операцията.   Това – допълва Йенс Столтенберг - е начинът да бъдат ограничени по-нататъшни опити да бъдат използвани химически оръжия срещу сирийските граждани. Досега няма официална реакция на европейските институции. България също не е изразила официално позицията си.", "date": "2018.04.14", "title": "Тръмп, Мей и Макрон удариха Асад. Русия предупреди: Това няма да остане без последствия!"}
{"url": "http://epicenter.bg/article/Mariya-Zaharova--SASht-i-sayuznitsi-udariha-po-Siriya--kogato-tya-poluchi-shans-za-mirno-badeshte/151809/7/0", "text": "Прессекретарят на руското МВнР Мария Захарова заяви, че , предава ТАСС.   Зад тези действия стоят тези, които претендират за морално лидерство на този свят, заявяват за своята изключителност“, заяви Захарова. „Трябва да бъдат наистина изключителни, за да може в момента, когато Сирия получи шанс за мирно бъдеще, ѝ обстрелват столицата“, допълни тя. Дипломатът също така заяви, че западните медии също са отговорни за ударите. „  отбеляза Захарова. Тя отбеляза, че след подобни заявления американските и другите медии трябва да осъзнаят своята отговорност за случилото се.     Тя сравни сегашното положение с началото на войната в Ирак през 2003 г. въз основа на твърдения, че Ирак разработва оръжия за масово поразяване.  заяви Захарова, цитирана от ТАСС.   Руският посланик във Вашингтон Анатолий Антонов осъди въздушните удари по Сирия.  , заяви Антонов. По думите му \"се изпълнява предварително планиран сценарий и Русия отново е заплашена\".   \", каза Антонов..   \" \", добави руският посланик във Вашингтон.    заяви координаторът на групата на руския парламент за връзки с парламента на Сирия Дмитрий Саблин, който се намира в Дамаск начело на руска делегация.   \"  Както и в случая с иракските оръжия за масово поразяване, това е само предлог. Това е било извършено съзнателно, за да се провали обективното разследване на предполагаемата химическа атака в Източна Гута\", заяви Саблин. Заместник-председателят на руската парламентарна комисия за отбраната Александър Шерин сравни Доналд Тръмп с Адолф Хитлер и заяви, че приема тези действия като насочени срещу Русия, предаде АП.   , каза Шерин пред агенция РИА. Началната атака на нацистките сили срещу Съветския съюз през 1941 г. започна около 04 ч. сутринта местно време (съвпада с българското). Нито една от изстреляните по Дамаск ракети не е влязла в зоната на покритие на руската ПВО в Тартус и Хмеймим, заяви руското министерство на отбраната, цитирано от ТАСС. \" , заяви министерството.   Председателят на комисията за външна политика към руския сенат, Константин Косачов, каза,  . Организацията още не е коментирала дали мисията ѝ ще продължи по план, а последната публикация в \"Туитър\" по темата указва днешната дата като начало.   , каза в изявление ливанската шиитска организация \"Хизбула\", която се сражава на страната на Асад в Сирия.   Външното министерство на Турция, която също е противник на режима на Асад, но не участва в ударите, каза, че мярката е \"подходяща\", а израелски министър, цитиран от \"Ройтерс\", я определи като \"важен сигнал за Сирия, Иран и \"Хизбула\" и действие съгласно \"червената линия\", прекрачена от сирийския режим чрез употребата на химически оръжия.", "date": "2018.04.14", "title": "Мария Захарова: САЩ  и съюзници удариха по Сирия, когато тя получи шанс за мирно бъдеще"}
{"url": "http://epicenter.bg/article/Makron-izprati-poslanie-na-Asad-s--quot-Rafal-quot--publikuvano-v-Tuitar/151810/7/0", "text": "Френският президент Еманюел Макрон изпрати ясен сигнал към сирийския държавен глава Башар Асад, предаде Ройтерс.   Париж е смятан за ключов играч в намирането на мирно решение на продължаващата седма година гражданска война в близкоизточната страна.     Френският президент Еманюел Макрон заяви, че Франция участва в операцията в Сирия заедно със САЩ и Великобритания, защото Париж и съюзниците му не могат \"да толерират да се банализира употребата на химически оръжия\". Започналата намеса е ограничена до капацитета на сирийския режим за производство на химически оръжия, уточни Макрон.   Летището на Дамаск не е било сред целите на западните удари.   Телевизия \"Ал Джазира\" съобщи, че западните въздушни удари по Сирия са били насочени по военното летище Мезза в предградие на Дамаск и база на ПВО в района на планината Касюн, както и по 41-а бригада на силите за специално предназначение и 105-а бригада на Републиканската гвардия. Според телевизията са ударени общо девет цели в Дамаск, негови предградия и други райони на Сирия.", "date": "2018.04.14", "title": "Макрон изпрати послание на Асад с \"Рафал\", публикувано в Туитър"}
{"url": "http://epicenter.bg/article/Tereza-Mey-uveri--che-udarite-sreshtu-Siriya-nyamat-za-tsel-svalyane-na-rezhima/151811/7/0", "text": ", предаде Ройтерс. Мей увери, че тези удари нямат за цел намеса в гражданската война, нито смяна на режима. \"Действаме заедно с нашите американски и френски съюзници\", каза Мей.    предаде Франс прес.   Сирийската противовъздушна отбрана е влязла в действие срещу западните ракети. Според американски официален представител при ударите се използват крилати ракети \"Томахок\" и те са насочени към множество цели, отбелязва Ройтерс.   Според свидетели е ударен столичният квартал \"Барзах\", където има научноизследователски обект.     Тереза Мей заяви, че ударите са ограничени и високоточни. По думите й те не ескалират допълнително напреженията в региона и се прави всичко възможно да се избегнат цивилни жертви.   , заяви британският премиер.   Мей заяви, че решението за употреба на сила не е било взето с лека ръка. \"Направих това, защото смятам, че тези действия са в националния интерес на Великобритания\", каза тя.   \"Не можем да допуснем използването на химически оръжия да се нормализира – в Сирия, по улиците на Великобритания или където и да било другаде по света\", заяви Тереза Мей.   Мей заяви, че не е имало алтернатива на военната операция в Сирия и спомена руските налагания на вето на проекторезолюции в Съвета за сигурност на ООН, отбелязва ТАСС.   Според британското министерство на отбраната, цитирано от Ройтерс, в операцията участват четири британски изтребителя \"Торнадо\". То уточни, че сред ударените цели има военен обект на около 24 км западно от Хомс, където се смята, че Сирия съхранява прекурсори (първични, изходни вещества) за химически оръжия. Министерството заяви, че удареният обект е бил отдалечен от всички известни струпвания на цивилни жилища.", "date": "2018.04.14", "title": "Тереза Мей увери, че ударите срещу Сирия нямат за цел сваляне на режима"}
{"url": "http://epicenter.bg/article/Nyama-choveshki-zhertvi-ot-udarite-na-SASht--Velikobritaniya-i-Frantsiya-sreshtu-Siriya--uveri-Damask-/151812/7/0", "text": "Няма човешки жертви от ракетните удари срещу Сирия от САЩ, Великобритания и Франция, съобщи командването на сирийската армия в декларация, цитирана от сирийската агенция Сана и от ТАСС.   \"Пораженията от ударите, нанесени срещу сирийската територия, се ограничават до материални загуби\", се казва в декларацията на сирийското военно командване. Жителите на Дамаск излизат на протест срещу въздушните удари. Ливанското шиитско движение „Хизбулла“ ги осъди строго. „Американската война срещу Сирия и народите от региона няма да постигне целите си“, съобщи групировката в официално свое заявление.", "date": "2018.04.14", "title": "Няма човешки жертви от ударите на САЩ, Великобритания и Франция срещу Сирия, увери Дамаск "}
{"url": "http://epicenter.bg/article/-quot-Utroto-na-izdrazhlivostta-quot--Asad-otiva-na-rabota-sled-udarite-v-Siriya/151813/7/0", "text": "Сирийското президентство разпространи в платформата Телеграм видеозапис, който показва как сирийският президент Башар Асад отива на работа тази сутрин, часове след ракетните удари на САЩ, Великобритания и Франция срещу Сирия в отговор на предполагаемата химическа атака, предаде Ройтерс, цитирана от БТА. \"Утрото на издръжливостта\", гласи текст над 8-секундното видео, показващо как Асад с костюм, вратовръзка и дипломатическо куфарче влиза в сграда през врата, облицована с мрамор.", "date": "2018.04.14", "title": "\"Утрото на издръжливостта\" - Асад отива на работа след ударите в Сирия (ВИДЕО)"}
{"url": "http://epicenter.bg/article/Siriyskoto-pravitelstvo-osadi--brutalnata-i-varvarska-agresiya--na-zapadnite-sili-/151816/7/0", "text": "Сирийското министерство на външните работи осъди западните удари като „брутална и варварска агресия“, часове след като САЩ, Франция и Великобритания започнаха съвместна операция срещу военните обекти на режима, предава AFP, цитирана от Агенция \"Фокус\".  Според официално заявление на министерството ударите целят блокирането на разследването на ОЗХО по предполагаемото нападение с химическо оръжие в град Дума край Дамаск.  „Атаката цели спирането на работата на мисията и разрушаването на резултатите“, пише в официалното заявление.  Генералният секретар на ООН Антонио Гутереш след ударите на САЩ, Франция и Великобритания по Сирия призова всички страни да проявяват сдържаност, за да се избягва ескалация на ситуацията, предава РИА Новости.  „Призовавам страните-членки на ООН да проявят сдържаност в тези опасно обстоятелства и да избягват каквито и да е действия, които могат да доведат до ескалация на ситуацията и да влошат страданията на сирийския народ“, пише в официално заявление, публикувано от името на Гутереш.  Сирийската система за ПВО е успяла да свали голяма част от ракетите, насочени срещу нейните обекти, предава РИА Новости.  „Сирийската система за ПВО е водила противовъздушен бой. Значителна част от крилатите ракети и ракетите клас „въздух-земя“ са свалени, докато са летели към целите си. Всичките 12 ракети, насочени към летище „Думеир“ са били свалени.  Отбелязва се, че ударите са нанасяни от два кораба на американските ВМС в Червено море, от тактическата авиация, разположена в акваторията на Средиземно море, както и от американски стратегически бомбардировачи В-1М от района Ет Танф в Източна Сирия.  Сирийските въоръжени сили излязоха с официално заявление, според което по страната са изстреляни общо 110 британски, американски и френски ракети, предава ABC News.  Бригаден генерал Али Майхуб, изчел заявлението в ефира на сирийската национална телевизия заяви, че „нашата ПВО ефективно свали повечето от тях“. Той допълни, че ракетите са ударили научно-изследователския център „Барзе“, разположен край Дамаск, повреждайки сградата. В провинцията Хомс една от ракетите е била отклонена от целта си, но е ранила трима цивилни.  Ген. Майхуб допълни, че атаките „няма да спрат сирийската армия от настоящата война за унищожаването на въоръжените терористи от сирийска земя“.   ", "date": "2018.04.14", "title": "Сирийското правителство осъди „бруталната и варварска агресия“ на западните сили "}
{"url": "http://epicenter.bg/article/Periodichno-dokladvat-na-Vladimir-Putin-za-situatsiyata-v-Siriya-/151817/7/0", "text": "Министерството на отбраната на Русия съобщи, че неговият ръководител Сергей Шойгу периодично докладва на президента на страната Владимир Путин за оперативната обстановка в Сирия, предава РИА Новости, цитирана от Агенция \"Фокус\".  „Министърът на отбраната Сергей Шойгу докладва цялата оперативна обстановка по Сирия на президента Владимир Путин“, пише в официално заявление на руското министерство на отбраната.  Посланикът на Русия в САЩ Анатоли Антонов предупреди, че ще има последствия за водените от Вашингтон военни удари по Сирия и допълни, че не е допустимо да се обижда президента на Русия Владимир Путин, предава Reuters.  „Предварителният сценарий се прилага“, заяви Антонов. „Отново, ние сме заплашвани. Предупреждаваме, че подобни действия няма да бъдат оставени без последствия“.  „Обиждането на президента на Русия е неприемливо“, допълни Антонов. „САЩ, които притежават най-големия арсенал от химични оръжия, нямат право да обвиняват други страни“.  Прессекретарят на руското МВнР Мария Захарова заяви, че САЩ и техните съюзници са нанесли удара по Сирия в момента, в който страната е получила шанс за мирно бъдеще, предава ТАСС.  „Зад тези действия стоят тези, които претендират за морално лидерство на този свят, заявяват за своята изключителност“, заяви Захарова. „Трябва да бъдат наистина изключителни, за да може в момента, когато Сирия получи шанс за мирно бъдеще, ѝ обстрелват столицата“, допълни тя.  Дипломатът също така заяви, че западните медии също са отговорни за ударите. „Белият дом заяви, че увереността в химическата атака е основана на „медиите, съобщенията за симптомите, видео и фото, а също така от заслужаваща доверие информация“, отбеляза Захарова. Тя отбеляза, че след подобни заявления американските и другите медии трябва да осъзнаят своята отговорност за случилото се.  Председателят на Комисията на Съвета на Федерацията (горната камара на руския парламент) по международните дела Константин Косачев заяви, че ударът на САЩ и силите на коалицията по Сирия е крещящо нарушение на международното право, безоснователна атака по суверенна държава и опит да се провали мисията на ОЗХО в сирийския град Дума, предава Интерфакс.  „Политическата оценка може да бъде само една – това е крещящо нарушение на международното право и това е атака по суверенна държава без основания“, заяви Косачев.  „И това, с висока степен на вероятност, е опит да се създадат затруднения за мисията на ОЗХО, която трябваше днес да започне работата си в град Дума или да я провалят“, допълни той.  Сенаторът отбеляза, че сега не са нужни емоции, а професионална оценка от военните специалисти, работещи на място.  ", "date": "2018.04.14", "title": "Периодично докладват на Владимир Путин за ситуацията в Сирия "}
{"url": "http://epicenter.bg/article/Generalniyat-shtab-na-ruskata-armiya--Sredstvata-za-PVO-na-Siriya-sa-prehvanali-71-krilati-raketi-ot-103-/151823/7/0", "text": "Началникът на Главното оперативно управление на Генералния щаб на руската армия генерал-полковник Сергей Рудской съобщи, че Сирия е успяла успешно да прехване 71 крилати ракети от общо 103 изстреляни от САЩ, Великобритания и Франция, предава ТАСС, цитирана от Агенция \"Фокус\".  „Според наличната информация общо са изстреляни 103 крилати ракети. Сирийските средства за ПВО, основата на които е съветско производство, успешно отрази ударите на авиационните и морски средства на поражение. Прехванати са 71 крилати ракети“, заяви генералът.  Той също така заяви, че „по предварителни данни сред мирното население и военнослужещите от сирийската армия няма“. Генералът допълни, че в момента ситуацията в Дамаск и другите населени места в страната е спокойна.  ", "date": "2018.04.14", "title": "Генералният щаб на руската армия: Средствата за ПВО на Сирия са прехванали 71 крилати ракети от 103 "}
{"url": "http://epicenter.bg/article/Angela-Merkel--Germaniya-podkrepya--neobhodimite--udari-po-Siriya-/151824/7/0", "text": "Германският канцлер Ангела Меркел заяви, че въздушните удари срещу сирийския режим са „необходими“ след възможната употреба на химическо оръжие в сирийския град Дума, предава AFP, цитирана от Агенция \"Фокус\".  „Подкрепяме факта, че нашите британски, френски и американски съюзници поеха отговорностите си. Военната намеса бе необходима“, заяви Меркел.  Канцлерът изключи възможността страната ѝ да се присъедини към военните действия в Сирия.  Британският министър председател Тереза Мей излезе с официално заявление за ударите в Сирия, нанесени от страната ѝ, САЩ и Великобритания, пише The Guardian.  Министър-председателят заяви, че в момента все още се уточняват резултатите от британските въздушни удари , но правителството е „убедено в успеха“.  Същевременно тя допълни, че атаките са били „правилни и законни“. „Те ще изпратят ясен сигнал до тези, които вярват, че употребата на химическо оръжие няма да има последствия“, допълни тя.  Според министър-председателя военните действия ще облекчат по-нататъшното страдание на сирийския народ.  „Не става дума за смяна на режима. Това е ограничен, насочен и ефективен удар с ясни граници“, заяви Мей и уточни, че той цели спирането на възможностите за проучване, развиване и употреба на химическо оръжие.  „Ударите снощи бяха значително по-мащабни от тези на САЩ от преди година и целят по-голямо влияние върху възможностите и волята на режима да използва химическо оръжие“, допълни Мей.  ", "date": "2018.04.14", "title": "Ангела Меркел: Германия подкрепя „необходимите“ удари по Сирия "}
{"url": "http://epicenter.bg/article/-Voennoe-obozrenie--Nito-edna-britanska-raketa-ne-e-porazila-tselta-si-v-Siriya-/151845/7/0", "text": "Сирийските сили за противовъздушна отбрана са успели да ликвидират всички британски ракети, изстреляни от самолетите Tornado.  „Нито една британска ракета не е успяла да достигне своята цел – обектите в провинция Хомс“, съобщи руският военен кореспондент Евгений Поддубний в ефира на телевизия „Россия 24“ в пряко включване от Сирия, предава руският военен портал „Военное обозрение“, цитиран от Агенция \"Фокус\".  По време на ударите в Сирия са задействани четири британски изтребителя-бомбардировачи Tornado, пише The New York Times. Самолетите са изстреляли крилати ракети Storm Shadow. Според данните на изданието, целта им е бил обект в близост до Хомс.  Освен това руският кореспондент уточни броят на пострадалите. Според неговите данни, шестима сирийски граждани са били ранени в резултат от взривяването н а една от ракетите във военен склад в провинция Хомс.  Той също уточни броя на прихванатите ракети от сирийската ПВО на всяка от атакуваните цели:  - летище Дювали – 4 от 4,  - летище Думейр – 12 от 12,  - летище Блей – 18 от 18,  - летище Шайрат – 12 от 12,  - летище Меззе (неизползвано) – 5 от 9,  - летище Хомс – 13 от 16 (няма големи разрушения),  - населените места Барса и Джерамани – 7 от 30.  Сутринта в събота САЩ, Великобритания и Франция изстреляха по Сирия 103 ракети (по данни на руското военно командване). Сирийската ПВО прихвана 71 крилати ракети на западната коалиция, припомня „Военное обозрение“.  ", "date": "2018.04.14", "title": "„Военное обозрение“: Нито една британска ракета не е поразила целта си в Сирия "}
{"url": "http://epicenter.bg/article/Ministarat-na-otbranata-na-SASht--Udarite-sa-nasocheni-sreshtu-prestapniya-siriyski-rezhim-/151846/7/0", "text": "Официалната интернет страница на Министерството на отбраната на САЩ публикува изявление на министъра на отбраната на страната Джеймс Матис. Агенция \"Фокус\" го публикува без редакторска намеса.  „Добър ден. Както знае светът, сирийският народ е подложен на ужасяващи страдания от продължилата дълго бруталност на режима на Асад“.  „На 7 април режимът отново реши да не се съобрази с нормите на цивилизованите хора и демонстрира грубо несъобразяване с международното право, като използва химическо оръжие, за да убие жени, деца и други невинни хора. Ние и нашите съюзници намираме тези зверства за непростими“.  „Като главнокомандващ, нашият президент има правото, според член II на Конституцията, да използва военна сила в чужбина, за да защити важни национални интереси на САЩ. Съединените американски щати имат важен национален интерес в избягването на влошаващата се катастрофа в Сирия и по-специално в предотвратяването на употребата и разпространението на химически оръжия“.  Миналата година, в отговор на нападението с химическо оръжие срещу цивилни и като знак за режима да спре да употребява химически оръжия, ние нанесохме удари по военната база, от която бяха употребени тези оръжия“.  „По-рано днес президентът Тръмп нареди на американската армия да проведе операции, в сътрудничество с нашите съюзници, за разрушаването на възможностите на сирийския режим за изследване на химическите оръжия, разработването и произвеждането им. Тази нощ, Франция, Обединеното кралство и САЩ предприеха решителни действия и удариха сирийската инфраструктура за химически оръжия“.  \"Очевидно, режимът на Асад не разбра миналогодишното ни послание. Този път, нашите съюзници и ние ударихме по-силно. Заедно, ние изпратихме ясно послание на Асад и лейтенантите му убийци, да не провеждат повече химически атаки, за които ще бъдат държани отговорни“.  „Седемдесетте държави в коалицията за борба с „Ислямска държава“ продължават да са ангажирани с разгромяването на „Ислямска държава“ в Сирия. Отделно от това, ударът от тази вечер демонстрира международната решимост за предотвратяване на употребата на химически оръжия над всеки, при всякакви обстоятелства, в противоречие с международните закони“.  „Искам да подчертая, че тези удари са насочени срещу сирийския режим. В осъществяването на тези удари, ние направихме големи усилия, за да избегнем цивилни и чуждестранни жертви“.  „Но е време за нашите цивилизовани държави да се обединят спешно за приключването на сирийската гражданска война чрез подкрепа за женевския мирен процес под егидата на ООН“.  „В съответствие с конвенцията за химическите оръжия, забраняваща употребата на подобни оръжия, ние призоваваме отговорните държави да осъдят режима на Асад и да се присъединят към нас и нашето твърдо намерение да предотвратим ново използване на химически оръжия“.  „Генерал Дънфорд ще даде информация по военните въпроси“.  „На основата на миналия опит, ние очакваме значителна дезинформационна кампания през следващите дни от тези, които се съюзиха с режима на Асад. В опит да бъдем максимално прозрачни и точни, моите асистенти по връзките с обществеността Дана Уайт и генерал-лейтенант МакКензи, началник на Обединения щаб, ще ви информират за известните детайли утре“.  ", "date": "2018.04.14", "title": "Министърът на отбраната на САЩ: Ударите са насочени срещу престъпния сирийски режим "}
{"url": "http://epicenter.bg/article/Donald-Tramp-dovolen--Misiyata-e-izpalnena--/151848/7/0", "text": "Американският президент Доналд Тръмп заяви в „Туитър”, че западните въздушни удари по Сирия са били \"перфектно осъществени\" и обяви мисията за изпълнена, предаде Ройтерс, цитирана от бТВ.  \"Перфектно осъществен удар снощи. Благодаря на Франция и Обединеното кралство за тяхна мъдрост и мощта на техните превъзходни армии. Резултатът не можеше да е по-добър. Мисията е изпълнена!\", написа Тръмп в публикацията си в „Туитър”. \r\n Асошиейтед прес отбелязва, че Тръмп използва знаковата политическа фраза \"Мисията е изпълнена\", изречена и през 2003 г. от тогавашния президент Джордж У. Буш на борда на самолетоносач в Калифорния, за да обяви края на големите бойни операции в Ирак.  Той обяви успеха на мисията само шест седмици след началото на американската инвазия там, но войната в Ирак продължи още много години и Буш бе критикуван за тези си думи, отбелязва АП.  В последващо съобщение в „Туитър” Тръмп заявява, че мощта на американската армия ще се повиши благодарение на увеличаването на военните разходи, планирано от неговата администрация.  „Толкова съм горд с нашите прекрасни въоръжени сили, които скоро, след като бъдат похарчени одобрените милиарди долари, ще станат най-добрите, които е имала нашата страна. Няма да има нищо или никой, който да е толкова добър”, пише той.  ", "date": "2018.04.14", "title": "Доналд Тръмп доволен: Мисията е изпълнена! "}
{"url": "http://epicenter.bg/article/Lavrov-s-tezhka-kritika-kam-Zapada-za-lipsata-na-dokazatelstva-za-vinata-na-Asad-/151855/7/0", "text": "Западът по никакъв начин не обосновава ударите в Сирия, освен чрез информация, взета от медиите и социалните мрежи. Тази тежка констатация направи днес външният министър на Русия Сергей Лавров в изказване на заседание на Съвета по външна отбранителна политика в Москва.  \"Освен твърдения в медиите и социалните мрежи и това видео, което е смешно за специалистите, не представят нищо\", категоричен бе Лавров.  \"При това френският президент Макрон , който публично заяви за неопровержими факти, потвърждаващи, че сирийският режим е използвал химическо оръжие в Дума, разговаря онзи ден с президента Путин. В хода на разговора нашият президент се позова на публичните твърдения на френския лидер и го помоли да сподели тези факти. Отговорът беше - това е тайна. Ние не можем да предоставим тези данни, още повече, това не е наша тайна\", добави Лавров.  Говорителят на руското Външно Мария Захарова на свой ред обвини САЩ, Франция и Великобритания, че са нанесли удар срещу системата на международното право.  \"От дипломатическа гледна точка този удар беше нанасен не само по една географска точкана картата на Земята. Това беше удар срещу международното право, срещу цялата система на международните отношения\", отбеляза Захарова пред журналисти.    ", "date": "2018.04.14", "title": "Лавров с тежка критика към Запада за липсата на доказателства за вината на Асад "}
{"url": "http://epicenter.bg/article/Pentagonat-za-atakite-v-Siriya--Udarihme-uspeshno-vsichki-tseli-/151856/7/0", "text": "От Пентагона заявиха в събота, че съвместните удари на САЩ, Великобритания и Франция срещу сирийския режим „са ударили всички цели“, което противоречи на твърденията на Русия, че 70 от 103 ракети са свалени, предава AFP, цитирана от Агенция \"Фокус\".  „Не искаме конфликт в Сирия, но не можем да допуснем подобни груби нарушения на международното право“, заяви говорителят на американското Министерство на отбраната Дана Уайт пред репортерите.  „Ударихме успешно всяка цел“, заяви тя. „Ударите бяха оправдани, легитимни и пропорционални“.  Генерал-лейтенант Кенет МакКензи на същия брифинг заяви, че три обекта, които са били „фундаментални компоненти от химическата инфраструктура на режима“, са ударени.  Операцията е била „прецизна, съкрушителна и ефективна“, заяви той, като добави, че тя ще върне програмата за химически оръжия на Сирия „с години назад“.  Маккензи отбеляза още, че нито един „самолет или ракета, използвани в операцията, не са засечени успешно от сирийската противовъздушна отбрана“.  ", "date": "2018.04.14", "title": "Пентагонът за атаките в Сирия: Ударихме успешно всички цели "}
{"url": "http://epicenter.bg/article/Sergey-Lavrov--Nezavisima-ekspertiza-za-Solsbari-otkri-sledi-ot-himicheski-orazhiya-na-natovski-strani-/151858/7/0", "text": "Независима експертиза на веществата, използвани при инцидента в Солсбъри, е открила следи от химически оръжия, стоящи на въоръжение в САЩ, Великобритания и страните от НАТО. Това заяви в събота министърът на външните работи на Русия Сергей Лавров в хода на изказване на Асамблеята на Съвета по външна и отбранителна политика, предава ТАСС, цитирана от Агенция \"Фокус\".  „Тази лаборатория, в която съм убеден, че работят професионалисти и държащи на своята репутация учени, стигна до следните резултати – сега ще ги цитирам дословно: след проведената експертиза в пробите са намерени следи от токсичния химикат BZ и негови производни, отнасящи се към химическите оръжия от втора категория, в съответствие с Конвенцията за забрана на химическото оръжие“, заяви Лавров.  „Тази рецептура е била на въоръжение в САЩ, Великобритания и други страни от НАТО“, продължи да цитира доклада министърът. „В Съветския съюз и Русия не е осъществявана разработка и не са се натрупвали подобни химически въоръжения“.    В пълният текст на доклада на Организацията за забрана на химическите оръжия (ОЗХО) по делото за отравянето на бившия полковник от Главното разузнавателно управление на Русия (ГРУ – военното разузнаване) Сергей Скрипал и неговата дъщеря Юлия не се съдържа терминът „новичок“, заяви Лавров.  Както напомни министърът, по-рано ОЗХО е разпространила подробен конфиденциален доклад по делото в Солсбъри за страните-членки на организацията.  „В този доклад се потвърждава химическият състав на веществото, което са представили британците и проби от което, както се казва в доклада, експерти от ОЗХО са взели самостоятелно“, информира руският външен министър.  „Там не се съдържат никакви названия „новичок“ или каквото и да е. Там е приведена дълга химическа формула, която, по оценките на нашите специалисти, води към вещество, разработвано от много страни и което не представлява никаква особена тайна“.    Руската страна се обръща към ОЗХО с въпрос, защо информацията по случая Скрипал, предоставена от швейцарските експерти от лабораторията в Шпиц, не е била използвана в заключителния доклад.  „Клиническата картина повече съответства на използването именно на отравящо вещество BZ. Нито един от тези факти и въобще за BZ, нищо не е споменато в заключителния доклад, който експертите на ОЗХО са представили пред нейния изпълнителен съвет. В тази връзка ние се обръщаме към ОЗХО с въпрос, защо информацията, която отразява изводите на специалистите от лабораторията в град Шпиц е била изпусната в заключителния документ“, заяви Лавров.    От дипломатическата мисия на Русия в Лондон заявяват, че писмо на съветника по националната сигурност на британския премиер Тереза Мей Марк Седуил, адресирано до генералния секретар на НАТО Йенс Столтенберг свидетелства за липса на доказателства за участието на Русия в инцидента с отравянето на бившия руски разузнавач Сергей Скрипал и дъщеря му.  Според посолството обвиненията срещу Русия се крепят на три стълба:естеството на самото вещество, изкуствени предположения и изводи, базирани на „някакъв списък“ и неподаваща се на проверка разузнавателна информация.  „Що се отнася до веществото, то сега е известно, че всяка съвременна лаборатория може да го произведе и доклада на Организацията за забрана на химическите оръжия не може да добави нищо ново. А що се отнася до разузнавателните данни, то във Великобритания има дълъг списък от случаи, в които разузнавателните служби са подвеждали и правителството и обществото с катастрофални последствия“.  По мнение на посолството изпращането чак в петък на това писмо говори,че по-рано Великобритания не е предоставила на съюзниците си от НАТО и на нищожно количество информация, което е довело до съмнения сред тях.  Във въпросното писмо се споменава за „следене“ на Скрипал, което според посолството няма смисъл, след като Скрипал е бил освободен в Москва.  ", "date": "2018.04.14", "title": "Сергей Лавров: Независима експертиза за Скрипал откри следи от химически оръжия на натовски страни!"}
{"url": "http://epicenter.bg/article/Goran-Bregovich-posveti-kontserta-si-na-zaginalite-v-katastrofata-na-magistrala--quot-Trakiya-quot-/151852/6/0", "text": "В знак на съпричастност, излизайки на сцената на Арена Армеец, световноизвестният музикант и композитор Горан Брегович направи специално обръщение във връзка с националната трагедия, която се случи същия ден – 13 април, на автомагистрала „Тракия“.   Балканската звезда откри новия си спектакъл   с думите: „Преди минути разбрах за нещастието, което днес сполетя толкова български семейства. Съчувствам на всички пострадали в катастрофата и на близките на загиналите. Макар и в този тъжен и тежък момент, аз и всички музиканти  сме тук пред вас. Посвещавам тази вечер на жертвите от този трагичен инцидент.“     ", "date": "2018.04.14", "title": "Горан Брегович посвети концерта си на загиналите в катастрофата на магистрала \"Тракия\""}
{"url": "http://epicenter.bg/article/Turskata-kinozvezda-Furkan-Palala-pristigna-v-Balgariya-/151854/6/0", "text": " От 14 до 29 април пет емблематични кино ленти на класическото и съвременното турско кино ще бъдат представени в рамките на фестивала „Дни на Турското кино в България“ 2018, организиран от Културно Информационен Отдел при Посолство на Република Турция, под патронажа на Н. Пр. Д-р. Хасан Улусой – Посланик на Република Турция в България и с изключителното съдействие на Министерство на Културата и Туризма на Република Турция.   Артистът Фуркан Палалъ, познат ни като Онур от хитовия сериал „Стая 309“ и главен герой в „Хлебарят. Тайната на любовта“ ще бъде специален гост на откриването на „Дни на турското кино“ 2018   Тази година, освен жителите на столицата, безплатно на фестивалните филми ще могат да се насладят и любителите на турското киноизкуство в Пловдив, Кърджали и Бургас.   В пролетните дни, посветени на турското кино, българските зрители ще се докоснат до многообразната тематика на турската кинематография, пресъздадена в запомнящи се образи, интригуващи съдби и колорит от емоции.    Премиерната прожекция е в София на 14 април от 20:30 часа в Кино Арена Запад и представя филма „Чинара“ /Çinar Ağaci/, в който режисьорът и сценарист Хандан Ипекчи по неповторим начин е разкрил силата на семейните отношения като връзка с нашето минало и мост към нашето бъдеще.   Останалите четири заглавия са „Братко мой“ /Kardeşim Benim/, „Планината 2“ /Dağ 2/, „ХЛЕБАРЯТ  “ /SOMUNCU BABA  / и „Разореният Ага“ /Züğürt Ağa/. Всички те сюжетно са изпълнени от непреходните човешки ценности – любов, семейство, вяра, прошка, достойнство, свобода, преплетени с философските прозрения и душевни вълнения на героите и вечните въпроси за смисъла на живота и смъртта.   Мистика и красиви природни картини, допълват майсторската актьорска игра в лентите и увличат зрителите в неповторимо пътуване из необятния свят на седмото изкуство, пресъздаден от талантливите режисьори и сценаристи.       20:30 часа            Зала 14„Чинара“ /Çinar Ağaci/                         17:00 часа            Зала 1                   „Планината 2“ /Dağ 2/ 19:30 часа            Зала 1                   „ХЛЕБАРЯТ  “/SOMUNCU BABA  /     17:00 часа            Зала 1                   „Разореният Ага“ /Züğürt Ağa/ 19:30 часа            Зала 1                   „Братко мой“ /Kardeşim Benim/     17:00 часа            Зала 5                   „Разореният Ага“ /Züğürt Ağa/ 19:00 часа            Зала 5                   „Чинара“ /Çinar Ağaci/     17:00 часа            Зала 5                   „Планината 2“ /Dağ 2/ 19:30 часа            Зала 5                   „ХЛЕБАРЯТ  “/SOMUNCU BABA  / 21:30 часа            Зала 5                   „Братко мой“ /Kardeşim Benim/   17:00 часа                                            „Разореният Ага“ /Züğürt Ağa/ 19:00 часа                                            „Чинара“ /Çinar Ağaci/     16:00 часа                                            „Планината 2“ /Dağ 2/ 18:30 часа                                           „ХЛЕБАРЯТ  “/SOMUNCU BABA  / 20:30 часа                                            „Братко мой“ /Kardeşim Benim/   17:00 часа                                            „Разореният Ага“ /Züğürt Ağa/ 19:00 часа                                            „Чинара“ /Çinar Ağaci/     14:00 часа                                            „Планината 2“ /Dağ 2/ 16:30 часа                                            „ХЛЕБАРЯТ  “/SOMUNCU BABA  / 18:30 часа                                            „Братко мой“ /Kardeşim Benim/", "date": "2018.04.14", "title": "Турската кинозвезда Фуркан Палалъ пристигна в България "}
{"url": "http://epicenter.bg/article/Kevork-Kevorkyan--Kolko-zhiveyat-dvoynite-agenti-/151833/11/33", "text": "Наскоро, покрай „Аферата Скрипал“, историкът Божидар Димитров сладкодумно разказваше, как се убива предател.  И покрай това се сети за Георги Марков.  Докато разузнавал нещо в Рим, един ден водещият му офицер /професор от Университета/ му съобщил, че Марков е убит.  Дори казал нещо знаменателно: двойните агенти живеят пет години.  Страхотна новина, дори и днес - много важна за изследователите на Марков, любопитна и за англичаните.  Обаче Божидар не знаел нищо за него – това се случва през 1978 година, Марков е известен писател, лауреат на Димитровска награда, като един от авторите на партизанската ода сериала „На всеки километър“, бонвиван, любимец на Живков, официален беглец, в продължение на години чете по западните радиостанции.  Но Божидар дори не го бил чувал.  Дали не иска да ни намигне, че тия от Първо главно управление /разузнаването/ са били идиоти, така излиза.  Казаното за двойните агенти обаче е важно – но никой няма да ти повярва, ако не си чувал за Марков.  Ей такива дреболии са важни.  А пък военният министър Каракачанов с лекота злепостави военното ни разузнаване.  Докладвали му, че два са сценариите за Сирия: „Единият сценарий е леко смекчаване на тона между двете страни. Другият е нанасяне на удари и активизиране на руски и сирийски ПВО“ – обобщи авторитетно министърът.  Чети вестници – и не ти трябва разузнаване.  ", "date": "2018.04.14", "title": "Кеворк Кеворкян: Колко живеят двойните агенти "}
{"url": "http://epicenter.bg/article/Anton-Stankov--Byagstvata-na-zatvornitsi-povdigat-vaprosi-kam-tsyalata-nakazatelna-politika-/151834/3/0", "text": "Бягствата на затворници от Софийския и Пловдивския затвор повдигат въпроси към системата за сигурност и към цялата наказателна политика. Това каза за Радио „Фокус“ бившият правосъден министър Антон Станков.  „Внасянето на оръжие в Софийския затвор е възможно единствено чрез съдействие на вътрешно лице“, каза Станков. Според него тази хипотеза отвежда до темата за възможна корупция в затворническата администрация и дали служителите там са адекватно заплатени. Надзирателите са добре подготвени да действат, в случай на бягство, категоричен е той.  „Това е състав, който минава специално обучение. Световен стандарт е надзирателите в затворите да не са въоръжени. Максимумът е използването на помощни средства като белезници и палки. Идеята е, че респектът на лишените от свобода трябва да бъде постигнат чрез личен авторитет и физически качества. Но огнестрелното оръжие по принцип е забранено навсякъде по света“, обясни Станков.  По отношение на евентуални политически оставки Антон Станков заяви, че не трябва да има такива.  „А това, до което инцидентът с бегълците е довел, са започналите по-интензивни преговори между държавата и синдикатите“, коментира Станков и добави, че темата за частните затвори също трябва да бъде повдигната.  ", "date": "2018.04.14", "title": "Антон Станков: Бягствата на затворници повдигат въпроси към цялата наказателна политика "}
{"url": "http://epicenter.bg/article/Emiliya-Drumeva--Nash-grazhdanin-ne-mozhe-da-bade-predavan-na-druga-darzhava-za-nakazatelno-presledvane/151844/3/0", "text": "Съдът трябва да реши дали Истанбулската конвенция засяга ценностната ни система, заяви в \"Седмицата\" на Дарик секретарят по правните въпроси на президента Румен Радев проф. Емилия Друмева. Според нея обществото не знае достатъчно по този въпрос и допълни, че не сме приключили с преценката колко тази конвенция засяга ядрото на ценностната ни система. В момента Истанбулската конвенция е в Конституционния съд, за да реши той дали тя противоречи на Конституцията.  Български гражданин не може да бъде предаван на друга държава за наказателно преследване, пише в Конституцията, коментира проф. Друмева по повод случая с искането от страна на САЩ да бъдат предадени български граждани на американското правосъдие.  Разбира се, ние имаме двустранен договор със САЩ, по който се иска това предаване, но в крайна сметка българският съд ще реши дали това да се случи, посочи Друмева.  ", "date": "2018.04.14", "title": "Емилия Друмева: Наш гражданин не може да бъде предаван на друга държава за наказателно преследване"}
{"url": "http://epicenter.bg/article/Zadarzhana-e-zhenata--shofirala-lekiya-avtomobil--koyto-uchastva-v-tragediyata-na-magistrala--Trakiya--/151847/3/0", "text": "Жената, шофирала лекия автомобил, който участва катастрофата на автомагистрала „Тракия“ е задържана за 72 часа, в понеделник ще ѝ бъде искана постоянна мярка на задържане. Това каза на брифинг наблюдаващият прокурор Мирослав Ангелов във връзка с тежкия пътен инцидент на автомагистрала „Тракия“, който стана вчера, предаде репортер на Агенция „Фокус“.  „Огледът продължи няколко часа. 26 свидетели са разпитани, бройката е възможно да е нараснала. Направени са проби за алкохол водачите на двете превозни средства, те са отрицателни. Взети са мерки да бъде запазен багажа на пострадалите. Иззет е огромен обем по документация от фирмата, свързана с досието на автобуса. Той е нов, на около година и няколко месеца. Трудов договор на водача, дежурства. Разпитан е важен свидетел пред съдя. Извършено е освидетелстване на водачите от лекия автомобил. Изготвени са съдебно-медицински експертизи от 6 аутопсии“, заяви Ангелов.  По думите му са взети справки на двамата водачи.  „И двамата имат провинения. Водачката на лекия автомобил има тежко провинение, свързано с употреба на алкохол от преди около две години. Другият водач е бил с леки провинения. Лекият автомобил няма техническа неизправност. С оглед на това, взех решение да бъде задържана за 72 часа и в понеделник ще бъде искана постоянна мярка за задържане. Повдигнато ѝ е обвинение за причиняване на пътно-транспортно произшествие с пострадали повече от 2 лица, в случая на 6 лица и пострадали“, каза още той.   Към днешна дата беше извършен разпит на водачката на МПС и беше станало ясно, че експертизата, касаеща техническата изправност на нейния автомобил е готова, каза прокурор Мирослав Ангелов.  „От експертизата е ясно, че лекият автомобил, който е влязъл в съприкосновение с автобуса, няма техническа неизправност. В момента продължават действия по разследването. В областните дирекции има хора, които се разпитват. Известно е, че е имало граждани, които са били преки очевидци на инцидента - нека се обадят на телефон 0886 88 25 31. Важно е да разберем истината, а тя най-лесно ще излезе, когато получим преки непосредствени показания от лица, които са били преки свидетели на инцидента. Това е дежурен телефон, стои постоянно в мен. По всяко време може да ми се звъни. Разчитам на гражданите, които могат да помогнат“, заяви прокурор Ангелов.  Той уточни, че задържаната жена е на 29 години и е от Плевен. „За мен беше важно да разбера дали пътнотранспортното произшествие не се дължи на повреда – т.е. тя да няма вина за това. След като няма техническа повреда в автомобила, приемам, че е бил изправен и пътнотранспортното произшествие се дължи на нейни субективни действия, което е причина за него. Пътникът с нея е разпитан и би трябвало да е освободен. Правена е и проба за наркотици и също е отрицателна. Възможно е автомобилът да е ударил предна лява гума на автобуса, така че да го завърти надясно“, обясни Ангелов и добави, че след това автобусът неминуемо е отишъл в канавката, каквото и да е искал да направи водачът на автобуса.  По думите му товарът и пътниците са били разпределени равномерно. Той уточни, че засега няма друга хипотеза за друг участник в пътнотранспортното произшествие.  „Възможно е да излезе, но най-вероятно няма. Възможно е да има техническа неизправност на автобуса. Експертизата обаче ще се забави, тъй като сега е готова само за автомобила. Възможни са няколко версии в зависимост от мястото на удара“, каза още Мирослав Ангелов.  ", "date": "2018.04.14", "title": "Задържана е жената, шофирала лекия автомобил, който участва в трагедията на магистрала „Тракия“ "}
{"url": "http://epicenter.bg/article/Nov-uzhas-na--quot-Trakiya-quot--Bus-s-patnitsi-se-obarna--lineyki-hvarchat-kam-myastoto-na-katastrofata/151857/3/0", "text": "Бус е катастрофирал на автомагистрала \"Тракия\" в района на км 296. Това съобщиха за Агенция \"Фокус\" от ОДМВР- Ямбол.  По първоначални данни вследствие на инцидента са загинали двама души, а други шестима са пострадали. Те са откарани в болницата в Ямбол.   От полицията в Ямбол обявиха телефон, на който близките могат да получат информация в коя болница са пострадалите и какво е състоянието им: 046 680 323. Сигналът за произшествието е постъпил към 17:00 часа. По информация на МВР бус „Форд Транзит“ е напуснал пътното платно и се е обърнал в канавката.  На място има пристигнали полицейски екипи и екипи на \"Спешна помощ\". Обстоятелствата около инцидента се изясняват.   От Агенция пътна инфраструктура съобщиха, че движението в участъка от км 296 до км 298 в посока София на АМ \"Тракия\" в района на с. Воденичане се осъществява само в изпреварващата лента заради пътно-транспортно произшествие. Шофьорите да се движат с повишено внимание и съобразена скорост, спазвайки указанията на служителите на \"Пътна полиция\".  ", "date": "2018.04.14", "title": "Нов ужас на \"Тракия\"! Бус с пътници се обърна, двама загинали и шестима ранени (Обновена, Видео)"}
{"url": "http://epicenter.bg/article/Korneliya-Ninova--Konfliktat-v-Blizkiya-Iztok-ne-mozhe-da-bade-reshen-s-voenni-sredstva--samo-s-politiche/151840/2/0", "text": " Това каза лидерът на БСП Корнелия Нинова в изявление по време на срещата си с младежи от цяла Европа в София, предаде репортер на Агенция „Фокус“.  „Конфликтът в Близкия Изток не може да бъде решен с военни средства. Военната сила само задълбочава проблемите, а не ги решава.  , каза лидерът на БСП.  По думите ѝ военни действия, без санкция на ООН, както и задълбочаване на кризата в отношенията между Русия и САЩ ни отдалечават от целта – траен мир в Близкия Изток.  „Решение на кризата маже да бъде постигнато само по политически начин, с устойчиво политическо решение. Мястото на това решение е Съветът за сигурност към ООН. Надяваме се, че там ще се свали напрежението и в диалог и във взаимно разбирателство ще бъде изготвена трайно позиция“, каза Нинова.  ", "date": "2018.04.14", "title": "Нинова: Конфликтът в Близкия Изток не може да бъде решен с военни средства, само с политически"}
{"url": "http://epicenter.bg/article/Ninova--Problem-e--che-politicheskite-eliti-sa-se-otkasnali-ot-narodite-si-/151842/2/0", "text": "Важно е левите партии в Европа да се върнат на принципните си позиции да водят спор с опонентите си, а не да влизат в съглашателство с тях. Това каза лидерът на БСП Корнелия Нинова по време на срещата си с младежи от цяла Европа в София, предаде репортер на Агенция „Фокус“. Нинова посочи, че младите лидери са събрани в едни напрегнати времена, защото те ще трябва да определят пътя на Европа. Срещата с младите лидери започна с едноминутно мълчание за жертвите на вччерашната катастрофа на автомагистрала \"Тракия\".   \"Когато народът ни реши, че българските социалисти трябва да управляват страната, политиките за младите хора ще бъдат факт\", каза още Корнелия Нинова.  „Ще бъдем по-силни, ако заедно се обединяваме и прилагаме такива политики и предложения във всички държави в Европа. За целта трябва да ангажираме младите хора в такава политика. В България много от младите хора не се интересуват от политика. Направихме едно проучване защо това е така. Най-много от тях ни отговориха, че никой не ги пита“, коментира Нинова. Тя посочи, че не споделя мнението, че мигрантите ще решат демографските проблеми.  „Казвам го, защото за нас и за много от вашите държави, демографската катастрофа е проблем. Бих искала чрез въпроса за демографията да премина към младежките политики, защото един от начините за решаване на този проблем е политика към младите, към семействата, към децата“, коментира Нинова. Тя подчерта, че в България правителството не води политика за младите семейства.  „Това, което ние предлагаме като законодателство и като политики, се отхвърля без сериозни аргументи. Например семейно подоходно облагане с облекчаване на данъци за млади семейства с две и три деца – да плащат по-малко данъци“, допълни Нинова. Нинова посочи, че друг проблем, който трябва да се решава, е корупцията.  „За съжаление в България ние сме на първите места в класацията, но корупцията и чувството за несправедливост у хората е още един голям проблем за политиците“, допълни Нинова. Тя посочи, че всяка държава решава този проблем със собствени средства и законодателство, но има и трансгранични престъпления. „Надяваме се общата европейска прокуратура да ги решава“, коментира Нинова.  „Би трябвало и много откровено да си говорим за проблемите в Европа, за да можем да намерим и решението им. Къде виждаме ние някои проблеми? Например в различията в стандарта на живот между отделните държави – членки. Сигурно знаете, че средната работна заплата в България и тази в Германия и Франция е много различна. Равнището на здравеопазването също е такъв пример. Някои десни европейски лидери потърсиха решение като предложиха решение Европа да се развива на няколко скорости. Ние смятаме ,че това не е правилно и това ще увеличи проблемите и различията. Смятаме, че правилният отговор е задълбочаване на кохезията и на кохезионната политика и политиката за развитие. Това е много важе въпрос особено след Брекзит и в бюджета за следващия период на Европа. Затова и в приоритетите на председателството на България на Съвета на ЕС кохезита е изключително важен приоритет и в политиката на БСП също“, коментира лидерът на БСП пред младите лидери на Европа.  \"Проблем е, че политическите елити са се откъснали от народите си. Расте пропастта между политическите елити и народи. Вместо решаване на реални проблеми имаме едно увеличение на бюрокрацията и на чиновничеството. Вместо решаване на реални проблеми имаме търсене на лични облаги и политическа кариера. Смятам, че един от въпросите, които отблъскват хората от нас политиците, от традиционните партии, са големите коалиции между ляво и дясно“, заяви Нинова.  Корнелия Нинова даде пример с Германия, където са направили голяма коалиция.  „Смятам, че това сливане между ляво и дясно обезличава партиите и ражда популистки националистически партии и движения. В България на нас ни предлагаха да участваме в такава коалиция., но ние отказахме по принципни причини“, заяви лидерът на БСП. Тя посочи, че в коалиция с ГЕРБ, БСП е нямало да може да изпълни политиките за хората.  Този, който критикува грешките на Европа, особено, когато се управлява от десни партии, е повече европеец, отколкото този, който приема тези грешки мълчаливо, каза още Корнелия Нинова.  Тя отчете, че опонентите на БСП са им лепнали етикет, че са антиевропейска партия.  „Например защото поставих въпроса да няма двойни стандарти в храните и казах, искам моят, българският народ да бъде равнопоставен на другите народи, да няма двойни стандарти. Обвиниха ни, че това е антиевропейско говорене“, коментира Нинова.  Според нея да критикуваш и да предлагаш алтернатива, означава, че търсиш развитие. Тя посочи, че БСП иска единна и силна Европа, както и равни възможности за европейските граждани.  ", "date": "2018.04.14", "title": "Нинова: Проблем е, че политическите елити са се откъснали от народите си "}
{"url": "http://epicenter.bg/article/Ivan-Kostov--Atakata-sreshtu-Siriya-ne-e-nachalo-na-po-mashtaben-konflikt-/151843/2/0", "text": "Атаката срещу Сирия не е начало на по-мащабен конфликт, смята бившият премиер и председател на Управителния съвет на \"Център за Анализи и Управление на рискове\" Иван Костов. В \"Седмицата\" на Дарик той изрази мнение, че това не е атака единствено на САЩ, а на коалиция, в която са включени и Франция и Великобритания.  Според Костов целта на ударите е да се унищожи възможността на Дамаск да произвежда химическо оръжие. Другата цел на ударите според него е да се предотврати засилването на влиянието на Иран и в Сирия.  По думите на Иван Костов руската пропагандна машина разпространява тезите за предстояща световна война, което е напълно несъстоятелно, но това е начин да се всява страх. Според него много са причините да се смята, че риск от голям военен конфликт не съществува.  Костов посочи, че що се отнася до България, риск съществува от страна на Русия. Страните, които са извън Шенгенската зона и от Еврозоната, са в по-висока степен на несигурност, а това са България и Румъния, посочи той.  Костов изрази мнение, че през 2018 година България няма да стане член на шенгенското пространство. Той заяви, че най-вероятно с българското правителство не се споделя достатъчно информация, например по случая \"Скрипал\", по опасение, че тази информация може да достигне до Москва. Костов посочи това като аргумент, че няма да се присъединим през тази година към шенгенското пространство: \"Вероятно това е и причината Борисов да заяви, че няма достатъчно информация по този случай\".  Ако България иска да е част от еврозоната и шенгенското пространство, тя не може да заема позиции, различни от позицията на големите европейски държави членки на ЕС. Позицията на България, подчерта Костов, по-скоро е позицията на Москва.  Иван Костов приветства обединението вдясно и създаването на \"Демократична България\" и посочи, че ще следи внимателно какво ще се случи в бъдеще.  ", "date": "2018.04.14", "title": "Иван Костов: Атаката срещу Сирия не е начало на по-мащабен конфликт (Видео)"}
{"url": "http://epicenter.bg/article/Angel-Marin--Ako-e-udaren-sklad-s-himichesko-orazhie--posledstviyata-shte-sa-mnogo-po-zhestoki--Video--/151849/2/0", "text": "\"Най-важното, което не се знае, е кой е виновен за използването на бойни отровни вещества. Всъщност, този удар не беше нанесен по виновника, а по някой, по който те са си решили.\" Това коментира вицепрезидентът (2002-2012 г.) и бивш началник на Ракетни войски Ангел Марин в предаването \"Офанзива с Любо Огнянов\" по Канал 3 за ракетната атака на САЩ, Великобритания и Франция по Сирия.  Това според него е най-важният въпрос - да се накаже виновникът, и в този смисъл похвали военния министър Красимир Каракачанов за изявлението му.  Марин призна, че му е много интересно, след като са били нанесени удари върху складове за химическо оръжие, какво е станало след това. \"Какво е станало с тях? Ако този обект е поразен, значи те са разпръснати и те ще нанасят поражения\", анализира Марин.  Последствията ще са много по-жестоки, ако ударите наистина са поразили целта, прогнозира вицепрезидентът.  \"Наистина, има някои учудващи неща, очевидно е, че ударът е ограничен по мащаби, с използвани средства и боеприпаси. Даже това, че не е търсено избиване на хора, е показателно\", изрази мнение Марин в отговор на въпроса дали е имало уговорки между Великите сили преди удара.  \"Удариха една плесница на Сирия, много безотговорно\", обобщи той, като напомни, че още няма доказателства за използването на бойните отровни вещества от Асад.  \"На пръв поглед всичко изглежда невинно, няма жертви, само трима ранени, нищо особено не е станало. Всъщност, точно зад това стана нещо много страшно, тези три страни започнаха война със Сирия\", коментира Марин. \"Майсторлъкът е да победиш противника, без да водиш бойни действия\", каза бившият военен.  Държавното ръководство има в лицето на президента човек, който искрено е загрижен за състоянието на въоръжените сили. Мнозинството пък не е способно да взима решения, различни от тези на правителството, коментира още Ангел Марин.  ", "date": "2018.04.14", "title": "Ангел Марин: Ако е ударен склад с химическо оръжие, последствията ще са много по-жестоки (Видео) "}
{"url": "http://epicenter.bg/article/Aleksandar-Yordanov--Svetat-vidya-aktsiya-za-mir-s-voenni-sredstva-/151851/2/0", "text": "\"Това е ден, в който светът видя, че може с военни средства да се проведе акция за мир\", обобщи мнението си за ракетните удари срещу Сирия Александър Йорданов в предаването \"Офанзива с Любо Огнянов\" по Канал 3.  \"Защото аз бих нарекъл така това, което се случи и което осъществиха три големи държави, удържайки на думата си, осъществявайки едно нападение върху конкретни военни обекти без да убият нито един човек\", допълни бившият посланик и бивш предсадетал на Народното събрание.  По думите му, САЩ, Великобритания и Франция \"показаха как се омиротворява сляп, как се слага на мястото му диктатор\". Няма как да ми е мъчно за едно диктаторче, зарече се Йорданов.  \"Когато няма жертви, значи има акъл, и точно това беше демонстрирано\", похвали още той военната акция.  Александър Йорданов разкритикува българската позиция като по-мека, отколкото му се иска.  \"Българската позиция, за съжаление, отново не бе достатъчно категорична. И, дай, Боже, тя да бъде поне толкова категорична колкото е румънската, защото Румъния категорично осъжда режима на Башар Асад и с трите държави. Докато ние разсъждаваме малко по-балансирано. Между диктатор и народ не може да се балансира\", отсече Йорданов.  Той намеси и случая \"Скрипал\", като не скри разочарование от факта, че не сме изгонили нито един руски дипломат.  \"Поне един руски разузнавач да бяхме изгонили\", изрази недоволството си ексдипломатът.  Във войната в Сирия са вплетени толкова много интереси, че краят й не се вижда, прогнозира още Александър Йорданов.  Според бившия председател на Народното събрание Русия ще се изтегли от Сирия, когато се задълбочи икономическата криза, сривът на рублата и бедността в страната, където мизерствали над 20 милиона руснаци.  ", "date": "2018.04.14", "title": "Александър Йорданов: Светът видя акция за мир с военни средства "}
{"url": "http://epicenter.bg/article/Elena-Poptodorova--Udarat-v-Siriya-beshe-zadalzhitelen--shte-ima-oshte--Video--/151853/2/0", "text": "Този театър не е сценичен, той съдържа интереси и е добре режисирано представление. В Сирия не видяхме такъв внезапен удар, какъвто заяви Тръмп. Имаше затишие. Тази удар беше задължителен, по учебник, явно с консултации, за да се избегнат жертви. Това каза бившият посланик на България в САЩ Елена Поптодорова в студиото на предаването „Офанзива с Любо Огнянов” по Канал 3.  \"Тази битка и на политически закани, и на действия, върви от 7 години вече, откакто започна гражданската война. Имахме червена линя още от президента Обама, обобщи Поптодорова.  \"Смятам, че са правилни заключенията, че химическата атака е съзнателно действие на режима на Асад. Башар Асад имаше две цели – първо да тества готовността на САЩ дали ще отговори с действия на декларациите си, мисля дори, че той искаше да дискредитира силата на САЩ\", каза още тя.  \"Няма нищо случайно в действията на страните. Никой няма интерес да се предизвика истински ответен удар, Русия също не иска да имат такъв удар, колкото и Асад се превърна в символ на политически амбиции и цели. Залогът не си струва, за да започне Трета световна война\", продължи с коментара си дипломатката.  ”Смятам, че Тереза Мей е последователна. Имаше една хармонична акция в своето замисляне и осъществяване. Макрон има надевропейски амбиции, той иска да е новият лидер на Европа, да бъде говорителят на Европа по отношение на САЩ”, каза още Поптодорова.  Ще има още удари, този беше въпрос на чест. Този удар не решава нищо, категорична бе тя.  ", "date": "2018.04.14", "title": "Елена Поптодорова: Ударът в Сирия беше задължителен, ще има още (Видео) "}
{"url": "http://epicenter.bg/article/Kritichen-den--v-koyto-mozhe-da-ima-prechki--trudnosti-i-spanki/151861/10/101", "text": "Предстои да преживеем критичен ден, в който може да има пречки, трудности и спъвания.   Ако е възможно по-добре отложете пътуване и не предизвиквайте съдбата.   Номерологичната карта е с Път на живота 3 при негативна геометрия, за това бъдете внимателни и предпазливи в решенията и действията си.   15 април започва с радост и сълзи в първата половина и завършва с тиха вечер и приятно хора.   Дневната карта активира засечка на място, клюки, сравняване с други хора, много напразни думи и утешения.   Успехът, който търсите е около вас, тук и сега, а не някъде там.    Мото: Изчаквам бъдещ по- добър момент! ", "date": "2018.04.14", "title": "Критичен ден, в който може да има пречки, трудности и спънки"}
