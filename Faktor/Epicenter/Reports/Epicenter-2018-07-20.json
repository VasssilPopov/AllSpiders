{"url": "http://epicenter.bg/article/Prof--Gerdzhikov--Ostavihme-1-6-miliarda-lv--na-kabineta--quot-Borisov-quot-/159718/2/0", "text": "  Вчера държавният глава при посещение в авиобаза Граф Игнатиево оспори пред журналисти твърденията на премиера Борисов, че при сегашното управление на ГЕРБ сивата икономика спада, а по време на служебното правителство сивият сектор е покачил своя ръст. Румен Радев обяви, че служебното правителство е оставило в хазната 1,6 млрд. лв. повече и попита премиера къде са тези пари сега.  \"В течение на нещата съм. Не са минали сто години от нашето управление, а аз до 100 години помня. Едно от нещата, които си бяхме поставили като задача, е да събираме несъбрани вземания. Така че ние всъщност продължихме много успешно това, което предходният кабинет го правеше\", коментира проф. Герджиков за Агенция \"ПИК\".  \"Нашият най-голям успех беше в сектор \"Енергетика\". Точно там имаше най-много несъбрани вземания. И министърът успя да събере едни вече едва ли не отписани за събиране суми. , каза още той.  На въпрос защо тогава се появи този скандал между управляващите и президента, бившият служебен премиер каза:   Професор Герджиков коментира и политическата обстановка в страната от последните дни. \"Политическата обстановка е нормална за българските условия.  , заключи бившият премиер.  ", "date": "2018.07.20", "title": "Проф. Герджиков: Да! Оставихме 1,6 милиарда лв. на кабинета \"Борисов\""}
{"url": "http://epicenter.bg/article/Korneliya-Ninova--Parite-za-migrantite-se-vzimat-ot-tezi-za-koheziya-i-sotsialna-politika/159676/2/0", "text": "Г-н Борисов, вашето правителство създава стимули за идване на нови мигранти в България.   С тези думи се обърна към премиера Бойко Борисов лидерът на БСП Корнелия Нинова.В остро изказване тя разви от парламентарната трибуна питането си за политиката по мигрантите, по което се провежда разискване. Европейската комисия взима парите за мигрантите от тези за кохезия и социална политика, посочи в изложението си тя.   Вие стимулирате идването на мигранти в страната, като им предоставяте социални и здравни услуги, каквито не предоставяте на българските граждани, атакува кабинета Нинова. И посочи, че в Брюксел Борисов говори по темата за пришълците едно, а в България - друго.     Само преди няколко дни, г-н премиер, казахте, че големият проблем на България е законната и легална миграция. През 2015 г. се събрахте, за да я насърчите, сега констатирате, че е проблем, започна с атака соцлидерката Корнелия Нинова, припомняйки срещата на ЕС по темата в Малта преди три години.     Нинова упрекна още премиера, че с постановление №144 също стимулираме чужденците, които стават бежанци. Според нея приравняването на правата им с тези на българските граждани надхвърлят Конституцията, защото за тях се осигурява доход, докато на бедни и безимотни българи такава гаранция държавата не дава.   „Тук пред българския народ говорите едно – там пред европейските колеги съвсем друго“, каза тя.   \"С приетата стратегия на правителството, в която е записвано, че на тях се гледа като на работна ръка и не знам точно на какво, но с тях ще се реши демографската криза на България“, каза още Нинова. Тя цитира и постановление на МС, в което е записано, че мигрантът има правата на български граждани.   Това са общи приказки за решения, каквито България никога не е вземала. Повод за констатацията й даде записаното от ГЕРБ, че парламентът подкрепя изразената от министър-председателя позиция в Брюксел.   Това е подкрепа на национални позиции, които не съществуват нито в правния, нито в политическия мир, предупреди Нинова Борисов.      ", "date": "2018.07.20", "title": "Нинова към Борисов: Вашето правителство създава стимули за идване на мигранти!"}
{"url": "http://epicenter.bg/article/Boyko-Borisov--Ima-edin-bezsporen-fakt---Balgariya-edinstvena-v-ES-se-e-spravila-s-migrantite-/159682/2/0", "text": "Това заяви от парламентарната трибуна премиерът Бойко Борисов. Той говори в дискуксията по разискването, поискано от БСП и Корнелия Нинова по политиката на страната за мигрантите. , изтъкна премиерът.   Бойко Борисов разкри: , посочи премиерът. Не сме подписвали, не сме поемали ангажимент да взимаме мигранти, каза още той. Борисов каза още, че днес премиерът на Италия е предложил на Европейската комисия да задължава страните да взимат мигранти, когато възникне криза.   Когато на границата дойдат хиляди, никакви огради няма да издържат, каза в началото на словото си Борисов. Кой ще даде заповед да се стреля по хиляди мигранти?! Веднага ще отиде в Хага, продължи той.   И се обърна към лидера на БСП Корнелия Нинова, сравнявайки я с Меркел:  \"То не е смешно\", сряза Борисов залата по повод аплодисментите. И даде пример с труповете в морето на издавени бежанци, което си било хибридна атака, в която се включили медиите, а Меркел паднала в капана, като видяла снимката с удавеното дете на бежанци на брега.   \"Ако си спомняте Средиземно море и хибридната атака. Помните ли момченцето, което беше умряло на брега? Така тя стана и каза: \"Елате, ще ви спасим\". Така стана и при вас с козичките. До ден днешен няма нещо, което толкова да е съсипало политическата й кариера, колкото това решение, което тя взе\", обясни Борисов. По същия начин на Меркел ѝ се закичили като брошка думите към мигрантите: \"Елате...\" И това завинаги ще ѝ тежи... \"Нищо лошо няма парламентът да вземе решение да не подписва двустранни споразумения\", увери той Нинова. \"Това се нарича консенсус, защо се смееш Вигенин?\", разсмя се и премиерът на соцдепутата, който от мястото си се усмихваше. Премиерът оправда правителството с думите, че до сега никой не е бил достатъчно подготвен за мигрантска вълна. Той посочи, че вече имаме армия, граничари, допълнителни сили и 320 милиона евро от ЕК, с които работим по границите. \"Няма експерт, който да ви каже, че без споразумение не можем да се справим сами с миграционната вълна. Колкото и да се правят на герои някои хора, когато дойдат десетки хиляди на съоръженията и ще ги съборят\", продължи Борисов.       Когато никой не искаше да си говори с Турция, ние подписахме споразумението и се спихна кризата, каза още Борисов пред депутатите.   \"Конте поиска да вземем от еди кой си кораб, еди колко си мигранти. Той е писал на всички премиери, някои приеха, но аз отговорих, че няма да взема. За да не се вкараме в такава процедура, ще поискам да се събера с групата на ГЕРБ и да вземем решение. Ако парламентът днес вземе решение, уязвимите места са две. Няма лошо правителството да вземе решение да не се подписват някакви документи. Депутатите имат право на собствен глас. Аз искам 2-3 минути да си поговоря с моите депутати, за да не кажете после, че сме сменили становището\", допълни Борисов.   Премиерът поиска почивка, прегърна се с Цветанов и започна партийното обсъждане на идеята му за консенсус с опозицията по темата.   Веднага след това депутатите си дадоха почивка, за да обсъдят предложението на премиера по групи и да решат кой от двата варианта за решение на НС да приемат с консенсус.      ", "date": "2018.07.20", "title": "Борисов към Нинова: Удивително ми напомняте Меркел! Нея я подведоха с бежанците, вас - с козичките!"}
{"url": "http://epicenter.bg/article/Vitseprezidentat-shte-chestva-115-g--ot-Ilindensko-Preobrazhenskoto-vastanie-v-makedonskoto-s--Smilevo/159692/2/0", "text": "На 21 юли в село Смилево, Република Македония, вицепрезидентът Илияна Йотова ще бъде официален гост на честването на 115 години от избухването на Илинденско-Преображенското въстание. Това съобщиха от прессекретариата на държавния глава.   Церемонията ще се проведе пред паметника на Даме Груев.", "date": "2018.07.20", "title": "Вицепрезидентът ще чества 115 г. от Илинденско-Преображенското въстание в македонското с. Смилево"}
{"url": "http://epicenter.bg/article/Borisov-otkazal-na-Italiya-da-prieme-korab-s-migranti/159693/2/0", "text": "\"Завчера имам писмо от премиера на Италия Конте. \"Моля ти се, вземи от еди кой си кораб Х броя мигранти!\", обяви Борисов от трибуната. Нямало значение колко, важно е да се вземат. Официално е било писмото, уточни той.   Италианският му колега е пратил писмото на всички премиери от ЕС. Ирландците са взели, испанците са взели, сега да не изброявам държави... Аз отговорих, че няма да вземем\", отсече Борисов. По думите му обаче натискът е налице.   По-рано Борисов се похвали, че България е единствената страна в ЕС, която в момента няма проблем с мигрантите. Отказът му да приеме мигранти идва на фона на фалшивите новини, които заливат социалната мрежа от седмица и повече, че на летище Безмер ни доставят бежанци, които да разселваме в Странджа. И Борисов, и военният министър Каракачанов го отричаха неколкократно, но слуховете продължиха.", "date": "2018.07.20", "title": "Борисов отказал на Италия да приеме кораб с мигранти"}
{"url": "http://epicenter.bg/article/Karakachanov--Da--v-Obedineni-patrioti-ima-trus--No-shte-sbarkame--ako-na-mestnite-izbori-ne-sme-zaedno/159694/2/0", "text": "Има трус в коалицията и ако някой ви каже, че няма и всичко е по мед и масло, ще ви излъже.  Това признание направи вицепремиерът и лидер на ВМРО Красимир Каракачанов пред журналисти на Паметника на българските революционери от Македония, Беломорието и Одринско.  На въпрос как би коментирал едно решение на Валери Симеонов (вицепремиер и лидер на НФСБ - б.р) да се яви самостоятелно на предстоящите догодина местни избори, Каракачанов подчерта, че човек трябва да се учи от опита си, тъй като на предишни местни избори са допуснали огромна грешка при явяване самостоятелно.  \"Както на европейските, така и на местните избори всички трябва да се явим заедно, за да покажем, че нещо в държавата се гради\", убеден е Каракачанов. „Коалиция „Обединени патриоти“, ако се яви разединена на евроизборите или на местните избори, ще създаде впечатление в обществото, че сме се събрали тук, за да се намъкнем в изпълнителната власт и се драпаме за кокала. “Обединени патриоти“ трябва да се яви и на местните, и на евроизборите преди това заедно, за да покаже на обществото, че е нещо трайно“, каза Каракачанов. Вицепремиерът каза още, че иска поне един от трите проекта за модернизация на българската армия да се осъществи.  Българските военновъздушни сили не трябва да бъде заложник на никакви интереси, уточни той и добави, че военните не трябва да бъдат заложник на старата техника и безпаричието. Според него ако са се давали повече пари през годините за ремонт на наличната авиационна техника, е нямало да паднат нито вертолетите \"Пантер\", нито Ми-17.  \"Не може да си скъп на триците и евтин на брашното\", бе неговият извод. \"Ако в рамките на две години се бяха отпуснали пари, то сега бихме могли да имаме пет хеликоптера Ми-17 и поне още четири Ми-24\", каза още Каракачанов и добави, че с тях летците са щели да придобият много по-голям опит.  Вицепремиерът по сигурността обеща, че вертолетите \"Пантер\" ще бъдат заменени с \"Доусун\" и допълни, че хеликоптерът трябва да пристигне до края на настоящата година. За инвестицията от тук нататък трябва да се грижи Министерство на икономиката, уточни той.  Хеликоптерът ще е предназначен предимно за спасяване по море и ще бъде предоставен на Българския морски флот.  Запитан как би коментирал твърдението президента на САЩ Доналд Тръмп, че Третата световна война ще започне от Черна гора, Каракачанов отбеляза, че Тръмп е прочел някоя книга за Първата световна война, която е започнала от Босна и Херцеговина. Той отбеляза, че наскоро е бил в Черна гора и хората изобщо не били настроени за война, а за развитие на туризма.        ", "date": "2018.07.20", "title": "Каракачанов: Да, в Обединени патриоти има трус. Но ще сбъркаме, ако на местните избори не сме заедно"}
{"url": "http://epicenter.bg/article/Antoniy-Galabov--Chiya-baba-e-gospozha-Dora-/159695/2/0", "text": "„ . Това заяви пред Нова телевизия политологът Антоний Гълъбов. Гълъбов заяви още: „Ако наистина става дума за чума, това, което трябваше да се случи, е не да се разхождат там тези младежи. Тези села трябваше да бъдат напълно затворени. Там няма разговор дали някой да допусне някой някъде.“ „Това е заплаха“, подчерта политологът и нападна както протестиращите, които се събраха в София пред Министерски съвет в сряда, така и държавния глава. „В това отношение протестът в София, но и посещението на президента Радев в Болярово, са действия, които рушат доверието в институциите. Работата на президента не е да ходи в Болярово“, смята Гълъбов.  „Тези села трябваше да бъдат затворени. И тези животни трябваше да се застраховани, а не да има пазарлък от гледна точка на обезщетенията, които ще получат“, заяви той.  Събеседник в студиото бе и социологът Андрей Райчев, който интерпретира случилото се различно. Месец, след като председателството свърши, има вече два скандала, коментира той и препоръча винаги, когато има подобни скандали да поглеждаме календара. Според Райчев остават десет дни до края на полувремето. „На 1 август отборите ще се оттеглят в съблекалнята. Сега всички събират точки за съблекалнята“, смята Райчев. По думите на социолога, който продължи с футболната терминология, сега не се вкарват голове, а се пада за дузпи и се правят смени.", "date": "2018.07.20", "title": "Антоний Гълъбов: Чия баба е госпожа Дора? Порочно е тя да бъде лицето на мизерията на народа!"}
{"url": "http://epicenter.bg/article/Upravlyavashti-i-opozitsiya-prieha-obshta-pozitsiya-po-vaprosite-za-migratsiyata/159697/2/0", "text": "  С гласове повече от от конституционно мнозинство - 177 депутати одобриха решението да не приемаме върнати от Европа мигранти и нито един не натисна бутона \"против\" или въздържал се.  Разискванията бяха поискани от левицата.      \"Народното събрание, отчитайки решението на Съвета на Европейския съюз от 28 юни 2018 г.: 1. Задължава Министерския съвет да не подписва двустранни споразумения за обратно приемане на мигранти; 2. Задължава Министерския съвет да внесе в Народното събрание позиция за общо решение на ЕС по въпросите на миграцията; 3. Задължава Министерския съвет до края на септември да представи предложение на България за реформа на Дъблинския регламент\".   Депутатите си дадоха един час почивка за консултации и се разбраха, а докато Нинова оформя общ текст и събираше подписи на партийни лидери под зоркия поглед на Цвета Караянчева, Борисов се забавляваше с депутати от БСП.   Премиерът прекара доста време в пленарната зала в шеги и закачки с Иван Иванов, Драгомир Стойнев, Александър Паунов, а Георги Гьоков дори го потупа дружески по гърба. Компания от ГЕРБ му правеше Красимир Велчев.   После Борисов се прехвърли и пред редицата на ДПС, където се посмя малко и с Йордан Цонев и Мустафа Карадайъ, а накрая побъбри и в компанията на коалиционния партньор от ОП.   Почивката свърши, Нинова обяви новия текст, под който сложиха подписи всички лидери на парламентарни групи.   . До 30 септември МС трябва да представи предложение на България за реформа на така наречената Дъблинска стратегия за прием на бежанци.     , заключи Корнелия Нинова.     По-късно Нинова написа във Фейсбук: \" \"  ", "date": "2018.07.20", "title": "Пълен консенсус! По идея на БСП власт и опозиция се разбраха да не приемаме обратно мигранти!"}
{"url": "http://epicenter.bg/article/Zasednal-avtobus-zatvori-patya-za-Strupeshkiya-manastir--Sv--Prorok-Iliya-/159662/3/0", "text": "Заседнал автобус затвори пътя към Струпешкия манастир „Св. Пророк Илия” край Врачанското село Струпец, съобщи кореспондентът на bTV в региона.   При преминаване през моста на река Искър е заседнал автобус, возещ поклонници към светата обител за храмовия празник. Православната църква почита на 20 юли паметта на Свети пророк Илия.   На моста се е разместила ламарина и се е открила дупка към реката.   В момента се изкачва техника, която да изтегли закъсалото превозно средство.   Засега миряните трябва да изминат около километър пеша, за да стигнат до манастира. ", "date": "2018.07.20", "title": "Заседнал автобус затвори пътя за Струпешкия манастир „Св. Пророк Илия”"}
{"url": "http://epicenter.bg/article/Za-parvite-shest-mesetsa-na-godinata-mitnitsite-sa-sabrali-blizo-4-6-mln--lv-/159684/4/0", "text": "През първото полугодие на 2018 г. Агенция „Митници” е събрала приходи от акцизи, ДДС при внос, мита и глоби в размер на 4 595.9 млн. лв. при 4 345.0 млн. лв. за същия период на миналата година. Събраната сума е с 250.9 млн. лева (5.8%) повече от приходите от акцизи, ДДС при внос, мита и глоби през първото полугодие на 2017 година, съобщи БГНЕС.   Ръст се отчита при всички видове данъчни приходи, като касовите приходи от акцизи нарастват с 6.1% (138.6 млн. лева), приходите от ДДС с 4.7% (92.2 млн. лева), а митата бележат ръст от 26.9% (25.0 млн. лева).   Значителният ръст на приходите от акциз за тютюневи изделия води до структурни изменения в групите на акцизните стоки, като техният относителен дял изпреварва този на горивата.   103.4 млн. лева от ръста в групата на тютюневите изделия се формира от приходите от цигари, като ефектът на повишените количества, обложени с акциз (57.6 млн. лева), превишава ефекта на повишената акцизна ставка (45.9 млн. лева). Значителен ръст (49.4%) показват приходите от акциз от тютюн за пушене, като той е вследствие на нагреваемите тютюневи изделия, обложени с аналогична на нарязания тютюн ставка.   Данните сочат, че около 1.8% от потреблението на цигари през първото полугодие е заменено с потребление на този алтернативен тютюнев продукт за пушене, което води до пропуснати приходи за бюджета в размер на 14.8 млн. лв.   Приходите от акциз за горивата също отбелязват ръст от 1.7% спрямо първата половина на 2017 г., като негативно влияние на приходите в групата оказва увеличеното възстановяване, а положително – нарастването с 5% на събрания акциз от газьола, което изцяло се дължи на нарасналия обем обложени с акциз количества.   За първи път приходите от ДДС при внос преминават психологическата граница от 2000.0 млн. лева за първото полугодие, а при митата за първи път се надскача границата от 100.0 млн. лева приходи през първо полугодие.  ", "date": "2018.07.20", "title": "За първите шест месеца на годината митниците са събрали близо 4,6  млн. лв."}
{"url": "http://epicenter.bg/article/-quot-Geopolitikal-fyuchars-quot--Kratka-istoriya-na--falshivite-novini-/159653/11/0", "text": "Терминът „фалшиви новини“ навлезе в американския политически дискурс по време на предизборната надпревара през 2016 година, когато Демократи и Републиканци се обвиняваха един друг и медиите в разпространяване на фалшиви новини. Оттогава се появиха безброй сведения за това как общественото мнение бива манипулирано с политически цели.   През март наяве излезе, че консултантската компания „Кеймбридж аналитика“ се е сдобила с лични данните на потребители на „Фейсбук“, които е използвала, за да повлияе на избирателите преди изборите.   Едва няколко седмици по-късно, в Малайзия одобриха закон, превръщащ разпространението на фалшиви новини в криминално престъпление, наказуемо с до шест години затвор. Фалшивите новини се превърнаха в глобален феномен, който се отразява на самата същност на съвременните информационни технологии.   Явлението, започнало като обвинение, хвърлено по време на една американска политическа кампания, се превърна в проблем, формиращ глобалния политически дискурс. Фалшивата новина би могла да бъде наречена просто „лъжа“; нещо, което е част от политическата култура откакто такава изобщо съществува.   Нека приведем няколко примера от САЩ. През 1940 година, по време на кандидатпрезидентската си кампания, Франклин Рузвелт заявява, че Съединените щати няма да се намесват в Европейската война, докато в същия момент американски и британски висши военни изготвят планове за воденето на една такава война. През 1960 година Дуайт Айзенхауер заявява, че самолет за метеорологични проучвания е свален в съветското въздушно пространство; в действителност става въпрос за шпионския самолет „У-2“. Джон Кенеди обвинява администрацията на Айзенхауер, че е позволила на Съветският съюза да изпревари САЩ в по брой на произведени ракети.   Това не само не е истина, но самият Кенеди добре знае, че не е така. По време на предизборната кампания през 1964 година, Линдън Джонсън се старае да убеди обществеността, че Бари Голдуотър е психически нестабилен и има вероятност да започне ядрена война. От щаба на Голдуотър отговарят като разпространяват конспиративни теории относно участието на Джонсън в убийството на Джон Кенеди.   Има и множество примери извън САЩ. По време на Първата световна война британците разпространиха новината, че немците правят сапун от телата на белгийци. По време на Голямата чистка на Сталин през 30-те години на XX век, съветската пропагандна машина успява да убеди мнозина на Запад, че СССР постига успехи и повишава благосъстоянието. По време на катастрофалното управление на Мао в Китай, западни интелектуалци като Жан-Пол Сартр, подведени от китайската пропаганда, обличат костюм като на Мао, като символ на подкрепа за Китай.   Лъжата в политиката не е нищо ново. Не е нова и практиката за разпространяване на слухове за постигане на определени цели. Тогава има ли изобщо нещо ново и значимо, което се случва днес? Явление, което наблюдаваме сравнително от скоро, е сливането на маркетинга с изборния процес. Съвременният маркетинг на стоки и услуги възниква в своя пълен блясък след края на Втората световна война. Разбира се маркетингът е нещо различно от рекламата. Рекламата е съществувала винаги като нейната цел е просто да продаде дадена стока.   Маркетингът прави дисекция на обществото и го разделя на отделни сегменти, които да застави да закупят стоката. Бизнесът използва подобни похвати от дълго време. Когато Финиъс Барнъм казва, че „всяка минута се ражда по един глупак“, всъщност има предвид, че хората са силно податливи към добрата реклама. Няма нужда тя да бъде честна, нито дори продуктът да бъде полезен — глупакът и без това ще го купи. Маркетингът привнесе много по-високо ниво на точност за идентификация на глупаците и на това, което ще ги убеди да закупят нещо, от което нямат нужда или дори не желаят.   През последните десетилетия обаче сегментацията на обществото се превърна от интуитивни упражнения в математически уравнения. Чрез комуникацията се установяват начините за достигане на определен сегмент. Тайната подправка, както го наричат, е посланието, което ще застави обществото да купува. Рузвелт не се е нуждаел от математически анализ, за да знае как да направлява общественото мнение. Било е в неговата природа.   Линкълн, Рузвелт, Рейгън, всички те разбираха хората и манипулирането на общественото мнение започна именно с това. По тяхно време лидерът беше тясно свързан с хората. Въвеждането на маркетинговата методология направи възможно управлението на общественото мнение да не става лично. Маркетингът може да превърне даден въпрос или кандидат в търговска стока и да формира представата на хората за него. Преди лидерите трябваше сами да изграждат собствения си образ, да изглежда по-автентичен и съответно по-ефективен. Днес се използва маркетинг, за да конструира този образ вместо тях.   Автентичността е изгубена, а с нея и лидерските качества и моралния авторитет. Хората винаги са били цинични по отношение на политиката, но внимателното изграждане на образа на лидерите и политическите теми създаде известна несигурност в съвременния политически живот. В основата на политиката, независимо дали авторитарна или демократична, е изграждането на коалиции. Различните хора имат различни интереси, но същината на политиката е постигането на мнозинство от именно тези различни интереси. В миналото това е постигано благодарение на интуицията и мъдростта на лидера и неговите съветници. Днес това все по-често става посредством маркетинга — чрез идентифициране на посланието, което ще резонира сред по-голям сегмент от населението.   Прислужници на маркетинга са рекламата и връзките с обществеността. Целта не бе само да бъде формирано общественото мнение, но и да формира медиите, които предават новините и влияят на общественото мнение. Това беше трудна задача. Рекламата е изключително скъпоструващо удоволствие, което ограничава употребата ѝ. Формирането на новините беше още по-трудно. Съдържанието се контролираше от редакторите, а е трудно мнозинството от тях да бъдат убедени. Освен това, съществуваха множество вестници и телевизионни канали. Много от тях бяха пристрастни, но така се балансираха едни други.   Достигане до масите   Най-важната открояваща се характеристика на интернет рекламата е, че тя е евтина и може да достигне до голям брой хора. Хилъри Клинтън събра огромно количество финансови средства. Доналд Тръмп не. Той се обърна изключително към интернет, докато Клинтън се фокусира върху традиционните медии. Ако погледнем „Кеймбридж аналитика“ ще видим маркетинг на стероиди — или поне опит за такъв. Чрез „Фейсбук“ компанията получи достъп до данни, които не са достъпни за традиционните маркетингови методи. Това позволи на кампанията на Тръмп да идентифицира целите и да адресира към тях персонализирани и изключително ефективни послания, които по-късно да бъдат препратени и видени от милиони хора. Няма нищо нова в това да лъжеш обществеността или другите народи. Това е нещо необходимо, понякога е ефективно. Новото е количеството информация за публиката, с която разполагаме, възможността да сегментираме публиката по далеч по-прецизен начин и възможността да достигнем до голяма публика на ниска цена. Някои виждат в интернет сила, която демократизира обществата. Проблемът е, че демократизиращият елемент бързо бе разпознат като една възможност от специалисти по продажбата на стоки и услуги, а по-късно и от политическите играчи.   Обществото се разпадна на племена, бомбардирани от различни източници. Наличието на различни мнения е част от жизнената демокрация, но тези различия бяха толкова сериозни, че премахнаха дори възможността за дебат между отделните фракции. С други думи, сегментацията разби политическата култура. Изолацията на фракциите една от друга и самочувствието да бъдеш последна инстанция, съчетано с демонизацията на другия, достигна невиждано досега ниво. Не знам какво е било въздействието на „Кеймбридж аналитика“ върху изборите, но политическата традиция, маркетинговата наука и социалните медии позволиха на всеки, който разполага с поне минимален бюджет, да конструира нова и озлобена фракция в самия дома на потребителите. Ако по един глупак се ражда всяка минута, тогава имаме множество глупаци, на които да продаваме. Финиъс Барнъм трябваше да използва мегафон, за да открие кои са глупаците.   За „Кеймбридж аналитика“ бяха достатъчни няколко кликвания. Мнозина са обсебени от увеличаващите се разходи за политически кампании. С появата на интернет маркетинга и социалните медии обаче това е все по-малко проблем. Интернет демократизира политиката. Именно от това се опасяваха бащите основатели. Затова те създадоха република, а не демокрация.        ", "date": "2018.07.20", "title": "\"Геополитикал фючърс\": Кратка история на „фалшивите новини“"}
{"url": "http://epicenter.bg/article/Ivan-Granitski-za-dumite-na-Valentina-Radinska---Dushata-e-sad-sas-svetena-voda-/159667/6/0", "text": "  1.  70-те години на XX век бяха белязани от мощни поетически ерупции, които озонираха тогавашната българска лирика, внесоха в нея нови идеи, свежа чувствителност и тласнаха напред развитието на стиха и във формално отношение. Откроиха се няколко поетеси - Екатерина Йосифова, Калина Ковачева, Миряна Башева и Ваня Петкова, твърде различни по натюрел, но обединени от общото желание да излязат извън конвенционалното, извън шаблона, извън трафарета, и плакатно-публицистичната тоналност, присъща на предишните десетилетия. Като естествено продължение на ярките художествени пробиви на споменатите авторки през следващото десетилетие на арената на българската поезия излезе друга група поетеси, които демонстрираха не само талант, но и непокорен характер. Става дума за Валентина Радинска и Надя Попова, Маргарита Петкова и Милена Лилова, Зоя Василева и София Бранц. Много благодатен би бил един общ анализ на сътвореното от това талантливо поколение, паралелна съпоставка на мотивите и идеите, които съдържа творчеството им, както и промяната и развитието на стилистичните им особености със всяка следваща книга, носеща неповторимия отпечатък на бравурното и преломно време в края на века. Нека тук, обаче насочим нашето внимание към Валентина Радинска – поетеса на драматичните изповеди, на изключителното духовно съсредоточаване и съзерцание, поетеса на моралния ригоризъм и непоколебима етична принципност. Още първата й книга „Към мен върви човек” (1977), впечатли критиката не само със свежестта на поетическата визия, но и с дълбоко драматичната си чувствителност. Пред авторката се редят „червени покриви с гнезда опразнени“, „дървета, които като клади лумват и гаснат в очите й“, щом се наложи раздяла с любимия. Тя усеща , че свободата не е сила, а е доброта и затова иска да открие във всяко обичано тяло храм – така се ражда великолепната метафора, че душата е съд със светена вода. За ранните творби на Валентина Радинска е характерна пастелната, ефирната тоналност, внушенията са ненатрапчиви, понякога плахи и смутени, носталгични изповеди. И още тук се появяват някои от любимите й думи – метафори, които след това съпътстват всяка следваща нейна книга. Например – тишината. Тишината, която открива и в рохкавия дишащ чернозем, и във внезапната лятна буря, и в покълващото нежно растение, и в едва сдържаната песен. Но, също така в първата й книга усещаме, че драматичната чувствителност, острите разкъсващи страсти и преживявания ще владеят следващите й поетически видения. Поетесата усеща, че няма да има вече и час без той да е обладан от тревога – плашеща, неясна, понякога и страшна.  2.  Следващата й лирическа сбирка - „Нощна книга“ (1983), демонстрира вече не само зряло поетическо мислене, преодоляло илюзиите на невинната младост, но и много остро критично, осъдително отношение към демагогията, фалша и лицемерието, започващи да владеят общественото пространство през 80-те години на 20 век. Валентина Радинска страда, че пътеките между хората все повече буренясват, че отчуждението не само ги завладява, но и фатално ги променя, че душите им закърняват и умират:    В програмните за тази книга стихотворения „Монолог“ и „Досие“, поетесата с прискърбие споделя, че „всичко свято мъртво в теб лежи / убито от лакеи и поети!“. И едновременно с това си признава „ведно със тълпата възторжено – и аз бия крак!“. Внушенията на „Нощна книга“ са тежки и ни водят към усещането за безизходност, безнадеждност, апокалиптичност. При спазване на мащабите и жанровата специфика на изкуството, не можем да не си спомним тук за един от изключителните филми на Вернер Фасбиндер , в който страхът се явява като глобална зловеща метафора. Страхът, който разлага и изяжда човешката душа. След появата на „Нощна книга“, някои тогавашни литературни критици, които емблематизираха социалната охранителна функция на критиката, упрекнаха авторката в песимизъм и черногледство. Но, днес, препрочитайки посочените стихотворения се убеждаваме, че поетесата е била вярна на своя инстинкт и е пресъздала обективно вълненията, страховете и моралните несъгласия със социалните процеси по онова време.  3.  Още по категорично възправи глас на несъгласие, негодувание, ярост даже, Валентина Радинска в следващата си сбирка „Не“ (1988). Тук лирическата героиня още по-непреклонно следва и развива напътствията на гордата си съвест. Тя обикаля „съборената къща на нощта“ и чрез думите – „търсачи на смисъла“ се опитва да задържи последните искрици надежда на отиващия си живот. В „Послепис“, я виждаме да срича безумната азбука на самотата. Героинята е ранима, опустошена от раздели и предателства, клюки и интриги, мълви и безкрайни плебейщини. А в друго знаково стихотворение „Понякога“, побира цялата си мъка в стиха:    Валентина Радинска често пъти отъждествява преживяванията на лирическата си героиня с неповторимите излъчвания на Натурата. Тя жадува да постигне хармонията на полските цветя, вслушва се в нежното чуруликане на птиците, чува сладкото шумолене на мравчици, паячета и други божи твари. И тази линия на пасторално съзерцание е в драматичен контраст с мрачните послания на социалната действителност. Но въпреки това, хвърлена в трескавата жарава на моралната съпротива, тя се усеща едновременно и „палач и жертва“, и „смърт и сътворение“:  Във всяка следваща книга на поетесата – „Чистилище“ (1992), „Всичко“ (1992), „Поне“ (2001), „Дъждовете“ (2009), забелязваме че трагическите интонации стават все по-отчетливи. Още при ранните публикации на Валентина Радинска критиката посочи, колко силно и устойчиво е влиянието на поетесите Анна Ахматова и Марина Цветаева върху нея. Но тук говорим не толкова за сходство на поетиката и организацията на лиричния рисунък, колкото до идейна близост, общи характеристики на чувствителните и страдащите души. Особено ярко се откроява тази тенденция в последните засега лирически сбирки на поетесата „Употреба на свободата“ (2013) и „Уроци по мълчание“ (2016). Много проникновени са наблюденията на Панко Анчев върху тази определяща тенденция в поезията на Радинска: Поезията на Валентина Радинска тревожно констатира дисхармонията и упоритото човешко нежелание в обществото да тържествува високата нравственост и човешкото разбирателство. Тази констатация надхвърля личното неудовлетворение и се превръща в свидетелство на оформящите се в края на 70-те години на миналия век обществени настроения и тенденции в развитието на обществото. Днес, от разстоянието на времето в поезията на Радинска можем да проследим как настроенията стават все по-болезнени и все по-ясно става, че причините за личното неблагополучие не са само в отделния човек и те не могат да бъдат премахнати единствено с лична воля за самоусъвършенстване. Защото обществото е заразено и се нуждае от лечение. Това че много от причините за дисхармонията у човека и обществото са извън личността, не намалява нейната вина и не оправдава отчаянието и безволието й да бъде активна и съзидателна. На лирическата героиня на Валентина Радинска й е тежко; тя е понесла огромни страдания, сблъсквала се е с множество злини и апатии, разочаровала се в приятели, бивала е мамена и подвеждана, но никога не се е отчайвала и не е губела надеждата си, че доброто ще победи. Защото край нея и с нея са били хора умни, силни, благородни, талантливи и те са я окуражавали и подтиквали да се държи и да не отстъпва. Дори и тогава, когато сякаш вече нищо няма смисъл, защото всички са те изоставили или са изцяло погълнати от собствените си грижи и болки, идва някой, който ти подава ръка, става опора на твоето аз и тръгва заедно с тебе по стръмния път към небето и звездите.  4.  Нека насочим вниманието си към книгата „Уроци по мълчание“. В тази сбирка ние се потапяме в мълчанието на скръбта, на просветленото себевглеждане, на равносметката на благородството, постоянно атакувано от тъмни изкушения. Изборът да си почтен е труден и страшен, обрича те на самота, лишения, страдания, загуби на идеали, каузи, приятелства, надежди, блянове... Поетесата постоянно изпълва бездните на душата си с плаващите пясъци на спомена. Тя чува как ятата на мечтите „пищят сред мъгли непрогледни”, тя е разтворила сърцето си и кани прииждащата самота.  И в същото време притежава усещането за вътрешна свобода и безпределност, за Разтваряне в Хармонията на Натурата.    Поразително е присъствието на знакови и натоварени с дълбока символика думи като: самота, сенки, тъмнина, мълчание, празно, мрачно, болка, безлюбов, сълзи, ледено, мъгли, зима и прочее, в тъканта на стихосбирката. Но откъде извира този трагизъм в книгата на Валентина Радинска? Не само от болката по загубата на най-близките на сърцето й хора, но и заради убеждението, че е безвъзвратно отминало времето на радости, усмивки, възторзи, лирични трепети, поетически видения. Тъгата на поетесата блика от предчувствието за настъпващия социален разпад, за бруталното нашествие на бездуховността, завистта, злобата, бездарието, омразата, зломислието... Но още по-силно се мотивира повсеместно властващата тъга, от дълбоко екзистенциални причини.  Невъзвратимата загуба на патриархалния добродетелен живот, нрави, ценности, морал, обичаи, покъртва чувствителната душа на поетесата. Тя прилича на ранена птица, която безпомощно пърха с прекършените си криле. Тя е разполовена между постоянния копнеж към превъплъщенията на божественото и магичната, притегателната сила на мрака, на смътното предчувствие за приближаването към Отвъдното, където я очаква „тъмен син на безкрая, изригнат от бездните дух!”.  Нека посочим няколко творби, които завладяват със своята разтърсваща искреност. В „Те“, виждаме истински апотеоз на нравственото непримирение, несъгласие, отхвърлянето на всякакви компромиси, които засягат човешката чест, достойнство и принципи. Подобни силни внушения, които граничат със сатиричното изобличение, със сардоничното и гротесковото ще открием и в „Не“:    В „Реквием“, пък ни поразява безжалостният разрез на апокалиптичното ни настояще. В това стихотворение заедно с „Притъмня“ и „Площадите“, ще открием крайната степен на отчаянието, портретирано чрез ярка образност, жестоки метафори – хиперболи и ритъм, който напомня оплакваческа песен. Не трябва да пропускаме и специалната поредица от кратки, скръбни лирически въздишки, ноктюрни на мъката, с общото заглавие „Капка“. Поетесата разчита „сгърчения йероглиф на мрака“ и през мъката и просветленото страдание търси хипотетичните основания на надеждата.  5.  В съвременната българска поезия няма друг автор с такива мощни и завладяващи трагически послания. Валентина Радинска натоварва стиха си с безпределна страст, суровост и безжалостна самокритичност. Тя сякаш е подвластна на несекващото усещане, че всеки миг може да е последен. Затова метафорите й са нажежени, образите приличат на избухващи фугаси  Валентина Радинска е явление в съвременната българска лирика. Поезията й звучи като мощен призив за човечност, почтеност, благородство, които са тъй необходими на човека в днешното разтерзано, объркано, отчаяно общество. Тази поезия не само лекува с трагизма си, не само стряска, пробужда заспалите съзнания, но и ги зарежда с благотворната енергия на добротата, любовта и хармонията.", "date": "2018.07.20", "title": "Гранитски за думите на Валентина Радинска, че душата е съд със светена вода: Великолепна метафора!"}
{"url": "http://epicenter.bg/article/Vladimir-Putin-predlaga-referendum-za-Iztochna-Ukrayna/159649/7/0", "text": "Владимир Путин предлага референдум за Източна Украйна, съобщава агенция Bloomberg, цитирана от \"Фокус\". Руският президент е говорил за това на закритата за журналисти част от срещата си с руски посланици и постоянни представители. Предложението на Путин е за гласуване, проведено под международно наблюдение, на гражданите на сепаратистките територии за статута им, казаха присъствали на срещата. Говорителят на Кремъл Дмитрий Песков отказа да коментира подробностите за казаното от Путин за Украйна на срещата на върха в Хелзинки, като каза само: \"Обсъдени бяха някои нови идеи. Ще се работи по тях.\" В социалната мрежа „Туитър“ в четвъртък Тръмп нарече срещата на върха \"голям успех\" и цитира Украйна сред обсъжданите области, без да предостави подробности. Предложението на Путин ще разртревожи украинските власти, след като миналата седмица Тръмп очевидно остави отворена възможността за признаване на присъединяването на Крим към Русия през 2014 година, което предизвика кризата, довела до сражения в региона на Донецк и Луганск в източната част на Украйна. Украйна предлага автономия на района под нейно управление и подкрепя разполагането на международни мироопазващи сили в региона.   САЩ и Европейският съюз многократно са обвинявали Русия в изпращането на войски и оръжия в подкрепа на сепаратистите в източна Украйна. Русия отрича обвинението, въпреки че Украйна е залавяла редица руски войници и оръжия на нейна територия, пише агенцията.  ", "date": "2018.07.20", "title": "Владимир Путин предлага референдум за Източна Украйна"}
{"url": "http://epicenter.bg/article/Ofitsialno--Varnaha--quot-Milan-quot--v-evroturnirite/159709/8/0", "text": "\"Милан\" бе върнат в евротурнирите. \"Росонерите\" са спечелили обжалването пред Спортния Арбитражен Съд (ТАС) срещу решението да бъдат извадени за две години. Новината, която италианските медии първи разпространиха, бе потвърдена официално, предаде  bTV .   Преди дни стана ясно, че на 11 август именно грандът от Милано ще гостува на \"Левски\" в чест на 75-годишнината от рождението на \"синята\" легенда Георги Аспарухов-Гунди.   В края на юни \"Милан\" бе санкциониран от УЕФА за нарушаване на критерия за равновесие във финансовия феърплей по времето на Силвио Берлускони. Както и за това, че вече бившият собственик на \"червено-черните\" Йонхон Ли не успя да даде финансови гаранции на клуба и да обясни откъде идват капиталите му и как смята да покрие натрупаните задължения.   На 10 юли Ли загуби контрола над \"Милан\", след като не намери 32 милиона евро за връщане на заема към \"Елиът Мениджмънт\", а клубът премина в ръцете на американския Хедж фонд. \"Елиът\" гарантира, че в следващите три години ще се ангажира с развитието на миланския гранд.   Именно на това разчитаха \"росонерите\" при обжалването пред ТАС. \"Милан\" използва и това, че \"Пари Сен Жермен\", \"Манчестър Сити\" и \"Интер\" са нарушили финансовия феърплей, но са се разминали с доста по-леки наказания.", "date": "2018.07.20", "title": "Официално: Върнаха \"Милан\" в евротурнирите"}
{"url": "http://epicenter.bg/article/Svetlana-Vasileva--Sueverna-sam--shte-darzha-bulchinskata-roklya-1-g--v-garderoba/159671/10/100", "text": "Светлана Василева, която наскоро стана Гущерова споделя, че е суеверна, както и съпругът ѝ, и  ще запази сватбената си рокля една година в гардероба, без да я дава на химическо чистене. Госпожа Гущерова разказа, че се е доверила на български дизайнер за най-вълнуващия ден в живота си.  споделя Светлана пред Nova.    разкрива Гущерова и допълни, че не е имала претенции към цветята и камъните, с които ще бъде украсен тоалета, защото има голямо доверие на дизайнера.   Светлана разказа, че е оставила роклята за една година в гардероба и не я давала на химическо чистене, защото е много суеверна. Такъв бил и Християн.  , допълни Гущерова. \r\n \r\n \r\n \r\n Светлана и Християн Гущерови се ожениха навръх рождения ден на милионерския син в столичен хотел на пищна сватба. Преди това в началото на месеца двойката сключи граждански брак пред очите само на своите кумове.", "date": "2018.07.20", "title": "Светлана Василева: Суеверна съм, ще държа булчинската рокля 1 г. в гардероба"}
{"url": "http://epicenter.bg/article/Za-parvi-pat-ot-66-godini--Tamnokozha-e-Mis-Vselena-Velikobritaniya-/159672/10/99", "text": "Дий-Ан Кентиш-Роджърс влезе в историята на престижния конкурс за красота, след като бе избрана за Мис Вселена Великобритания. Тя стана първата чернокожа носителка на короната от началото на конкурса, който се провежда от 66 години насам.   Дий-Ан Кентиш-Роджърс е студентка и състезателка по лека атлетика, която понастоящем живее в Бирмингам, а наскоро е взела успешно и всичките си изпити.   25-годишната красавица, която е родена в Ангола, ще представи Великобритания на конкурса Мис Вселена, който ще се проведе във Филипините през декември тази година.    \"За мен е истинска чест да представям страна като Великобритания на форум от толкова висок ранг. Фактът, че съм чернокожа и че журито спря избора си именно на мен, пък ме прави още по-горда и благодарна! Вярвам, че ще представя с достойнство Великобритания\", сподели Дий-Ан пред Би Би Си. Източник: woman.bg", "date": "2018.07.20", "title": "За първи път от 66 години: Тъмнокожа е Мис Вселена Великобритания  "}
{"url": "http://epicenter.bg/article/Desi-Banova-bila-hostesa--posreshtala-gosti-v-krachma/159679/10/99", "text": "Бившата синоптичка на Нова телевизия Деси Банова, която миналото лято плени със сините си очи бившия държавен глава Росен Плевнелиев и вече е негова законна съпруга, не винаги е била тв звезда. Преди да стане популярна, г-жа Плевнелиева е изкарвала прехраната си като хостеса в ресторант, съобщава \"Уикенд\".    Деси обаче не се гордеела особено с този факт от биографията си и предвидливо го е изтрила от сивито си. 20-годишната тогава блондинка учела „Международен туризъм” в УНСС, а вечер заработвала в заведение. Бъдещата тогава президентска съпруга отговаряла за настаняването на гостите по масите. Деси винаги била с перфектен външен вид – прическа, деликатен маникюр, лъснати обувки и винаги приветлива и усмихната.    Официално кариерата й стартирала през 1996 г. Деси била на 23 г. Тогава тя станала част от екипа на предаването „Квартал” по кабеларката „7 дни”, която фалира през 2009 г. Когато президентската съпруга направила първите си стъпки в телевизионния ефир, имала неблагоразумието да се щракне гола, без да подозира, че някой ден ще се срамува от палавия кадър.   Случайно или не, фотосът, на който новата жена на президента Плевнелиев позира по монокини, се изпари от публичното пространство. На него Банова позира ухилена до уши и свенливо е прикрила гърдите си с едната си ръка. С другата държи маркуч, от който струи вода.    Година по-късно продуцентът Стефан Кунчев я поканил да стане водеща на предаването „Хензел и Гретел” по музикалната телевизия ММ. Славата я връхлита едва през 1998-а, когато започва да съобщава прогнозата за времето по Нова телевизия.", "date": "2018.07.20", "title": "Деси Банова била хостеса, посрещала гости в кръчма"}
{"url": "http://epicenter.bg/article/Slavcho-Veelkov--Dano-chumata-po-ovtsete-ne-e-kato-ishiasat-na-edin-evropeyski-chinovnik/159658/2/0", "text": "  „Признакът че е допусната грешка, е фактът, че вече има оставки. Дано чумата по преживните животни не се окаже като ишиаса на един европейски чиновник“, добави той.   Още в началото на седмицата социалистите изразиха съмнение в резултатите за наличието на чума в Странджа.    Според Велков основният проблем е в недостатъчна или лоша комуникация с хората, които са засегнати от проблема. По думите му, заповедите за евтаназия на животни трябва да вървят със сериозна комуникация и протоколи, които доказват болестта в конкретното стадо. Ултиматумът на ГЕРБ към президента Румен Радев депутатът от БСП определи като поредния опит за конфронтация с президента. Според него има опит да се отклони вниманието от друго разследване – за едни имоти на премиера в друга държава.   „Решението на КЗК показа, че парламентарната комисия за ЧЕЗ е работила добре и даде резултат. В нея възникнаха много въпросителни и не се даде отговор за финансирането на сделката. Това решение устройва обществения интерес“, категоричен беше Славчо Велков. „От отговорите, които получихме от чешка страна, държавата е знаела. Имаше отношение, но това беше прикрито“, добави той. По повод твърденията, че е имало събрани 1,6 млрд. лева по време на служебния кабинет, Велков каза: \"Това е част от войната на правителството към президента. Това може да се провери. Това са опити да се отклони вниманието на обществото. Това е опити за дискредитиране на политическия опонент и не би трябвало да обръщаме внимание\".", "date": "2018.07.20", "title": "Славчо Велков: Дано чумата по овцете не се окаже като ишиаса на един европейски чиновник"}
{"url": "http://epicenter.bg/article/Voenniyat-ministar-i-zam-ministarat-na-transporta-shte-validirat-yubileyna-poshtenska-marka/159660/2/0", "text": "Министърът на отбраната Красимир Каракачанов и заместник-министърът на транспорта, информационните технологии и съобщенията Димитър Геновски ще валидират официално юбилейна пощенска марка, посветена на 140-годишнината от създаването на Българската армия. Церемонията ще се състои на 20 юли 2018 г., от 14.00 ч в Информационния център на Министерството на отбраната.   Автор на марката е д-р Александър Въчков, художник и изследовател на родната военна история. Тя представя интересна връзка между минало и настояще като авторът съчетава архивното внушение на черно-бялата рисунка с ярките тонове на съвремието. Представените в детайли униформи и въоръжение на изобразените войници дават документално точна и исторически правдива представа за отминалите времена. Като своеобразна визия за бъдещето присъства и съвременният войнишки образ, представен с най-новата полева униформа на Българската армия.  ", "date": "2018.07.20", "title": "Валидират пощенска марка за 140 години от създаването на българската армия"}
{"url": "http://epicenter.bg/article/Andrey-Raychev--Normalno-li-e-vitsepremier-da-govori-za-sebe-si-v-treto-litse-/159661/2/0", "text": "Когато един човек започне да говори за себе си в трето лице имаме проблем, коментира изказванията на вицепремиера Валери Симеонов политологът Андрей Райчев. Той бе гост в сутрешния блок на Нова телевизия заедно със социолога Антоний Гълъбов. Хората живеят, а политиците гледат календара и пресмятат кога е времето за предсрочни избори, бе друга теза на Райчев, развита в предаването \"Здравей, България\".   „Той говори от трето лице. Това е много опасно“, каза още Райчев за Валери Симеонов. По думите му е безумно и вицепремиер да нарича единият си колегата страхливец, а на другия да казва – ти си дебел.   Антоний Гълъбов пък смята, че Валери Симеонов наистина се прави на фюрер. Избори са много вероятни, прогнозира по повод на поведението на лидера на НФСБ Андрей Райчев.   Месец, след като председателството свърши, има вече два скандала, коментира Райчев.   И двамата бяха категорични, че проблемът с чумата по дребните преживни животни се употребява политически. Затова Райчев препоръча винаги, когато има подобни скандали да поглеждаме календара. Според Гълъбов постоянно се заиграва със страховете на хората. Според него например изобщо не е трябвало да има пазарлъци заради чумата, а директно е било редно да се затваря достъпът до селата.   Според него умъртвеният заради заразата добитък е трябвало да бъде застрахован, вместо в момента стопаните „да се пазарят за обезщетенията, които ще получат”.   \"Аз не знам чия баба е г-жа Дора. Но опитът това да бъде инструментализирано като образ на мизерията на българския народ е изключително порочен\", каза Гълъбов.   Той изрази и възмущението си, че в темата се е включил президентът Румен Радев. „В момента България няма президент, просто има още един председател на несъществуваща опозиционна партия. С Нинова ли се конкурира кой ще бъде по-близо до животните?“, попита Гълъбов. Според него, ако наистина има чума, достъпът до селата трябва да бъде блокиран, а протестите само рушат доверието в държавността.        ", "date": "2018.07.20", "title": "Андрей Райчев за Валери Симеонов: Опасно е вицепремиер да говори за себе си в трето лице!"}
{"url": "http://epicenter.bg/article/Stoynev--Iskame-Radev-i-Porozhanov-v-parlamenta--Tsvetanov--Shte-badat-tuk--Ninova--Govorite-li-si-/159664/2/0", "text": "Днес разбираме, че Порожанов и Радев няма да дойдат в Народното събрание – искаме вътрешния министър в парламента – иначе публикуваме стенограмата от Председателски съвет. Това каза заместник-председателят на ПГ „БСП за България“ Драгомир Стойнев в началото на днешното пленарно заседание, предаде агенция „Фокус“.   „Вчера публично бе обявено, че министърът на вътрешните работи и министърът на земеделието ще обяснят в парламента на българската общественост какво се случва. Считам, че необходимо да регламентираме този дебат“, каза Стойнев и поясни, че е нормално от опозицията да има въпроси.   „Днес разбирам обаче, че двамата министри няма да дойдат. Вчера министър Радев излъга цялата страна, че едва ли не той бил получил подкрепа от всички политически сили. Нещо, което не е вярно и затова поискахме стенограмата от Председателския съвет“, каза Стойнев и поясни, че ще я публикуват, ако министърът не дойде.   Заместник-председателят на НС Емил Христов заяви, че ще разговаря с министрите и поясни, че присъствието им в района на чумата ще е по-важно, отколкото в парламента.   Министър Румен Порожанов и министър Валентин Радев ще бъдат в парламента. Това каза в процедура   по повод твърдението на БСП, че двамата министри няма да дойдат в пленарна зала, за да информират депутатите за мерките срещу чумата в Странджанско. „Никой по никакъв повод не е казвал, че те няма да дойдат днес в пленарна зала“, посочи той.   „Ако работите само до 9.30 часа и смятате, че който е дошъл до тогава, дошъл - това е неглижиране на работата на парламента“, коментира Цветанов към БСП.     Цветан Цветанов и Емил Христов говорят ли си – току-що председателстващият пленарното заседание каза, че Порожанов и Радев няма да дойдат, каза   в началото на днешното пленарно заседание.   „Имам въпрос към вас? Вие двамата говорите ли си с председателстващия в момента?“, зададе въпрос към Цветан Цветанов лидерът на БСП Корнелия Нинова.   „Току-що председателстващият заседанието ме информира, че днес двамата министри няма да дойдат в Народното събрание и няма да има изслушване. Може ли двамата да си говорите и да се разберем какво правим днес?“, каза още Нинова.   Председателстващият парламента Емил Христов попита Нинова, ако министрите Порожанов и Радев бъдат възпрепятствани, как да дойдат.  ", "date": "2018.07.20", "title": "Стойнев: Искаме Радев и Порожанов в парламента! Цветанов: Ще бъдат тук! Нинова: Говорите ли си?"}
{"url": "http://epicenter.bg/article/Reshava-se-transportniya-problem-na-3-sela-ot-Mineralni-bani/159665/2/0", "text": "Жителите на село Спахиево настояват да бъде разрешен проблемът с обществения транспорт. Трите села Горно Брястово, Долно Брястово и Спахиево са оставени без автобус и това е огромен проблем. Неговото разрешаване обаче зависи от община Хасково. Това разказаха на заместник областния управител на Хасково д-р Стефка Здравкова хората от Спахиево. „Оказа се, че тези, които не живеят тук, решават дали ние ще имаме транспорт или не“, възмутиха се те.   Д-р Здравкова заяви, че е запозната с казуса и че областният управител Станислав Дечев е положил огромни усилия да разреши спора чрез диалог, но за сега кмета на Хасково не дава никакъв отговор. Кметът на община Минерални бани Мюмюн Искендер обясни, че също чака отговор от община Хасково. Седемте нови курса, предложени от Мюмюн Искендер, трябва да се съгласуват с община Хасково. Искендер е изпратил писмо до  Добри Беливанов.   Но след като не е получил отговор, отново е сезирал областния управител на Хасково. Станислав Дечев е организирал  среща с представители на двете общини. На нея Искендер е предал новите маршрутни разписания на заместник кмета Балкански. И така вече месеци наред кмета на Минерални бани и стотици хора от три села чакат отговор от община Хасково.   Междувременно стана известно, че след намесата на Областната администрация Община Хасково е изразила съгласие да съдейства на община Минерални бани за разрешаване на проблема като се използва областната транспортна схема. Официалното предложение на кмета на община Минерални бани след съгласуване е постъпило на 11.07.2018 година за нови маршрутни разписания, които са подписани от кмета на община Хасково Добри Беливанов и днес ще бъдат входирани в Областна администрация за разглеждане от областната транспортна комисия.   По време на приемната в Националния курорт бяха обсъдени още  проблеми за живеещите тук. Да бъде предоставено помещение със свободен достъп за хора с увреждания за социални грижи в Минерални бани - това поискаха представители на Съюза на инвалидите. Те обясниха, че сега офисите на социалната служба се намират на 3 етаж и достъпът до тях е изключително труден.   Д-р Стефка Здравкова настоя пред кмета на Минерални бани Мюмюн Искендер за съдействие за решаването на този проблем. Той се ангажира до края на ноември да осигури изнесен офис на първия за социалните служители в сградата, където сега се намира службата. Новото помещение ще бъде ремонтирано, то е с рампа и ще бъде достъпно за всички, обясни той. Пак с намесата на кмета до края на този месец ще бъде изпълнено още едно искане на жителите на Минерални бани. Пред Здравната служба ще бъдат поставени пейки и ще се оформят места за почивка, обеща Мюмюн Искендер.  ", "date": "2018.07.20", "title": "Решава се транспортния проблем на 3 села от Минерални бани"}
{"url": "http://epicenter.bg/article/Deputatite-prieha-okonchatelni-promeni-v-Kodeksa-za-sotsialno-osiguryavane/159666/2/0", "text": "Народните представители приеха окончателни промени в Кодекса за социално осигуряване, предаде репортер на Агенция „Фокус“. Промените дават възможност за ранно пенсиониране на миньори от закрити подземни рудници и такива, чието закриване предстои. Те ще засегнат около 80 съкратени миньори от Бобов дол. Ще бъдат необходими около 16 хил. лева месечно, за да им бъдат изплатени пенсиите. За да се пенсионират от тях се изисква да имат сбор от осигурителен стаж и възраст 90, от които 10 години първа категория, и навършена възраст 45 години и 4 месеца към 31 декември 2017г. От същата дата възрастта ще се увеличава от първия ден на всяка следваща година с по 2 месеца до достигане на 50-годишна възраст за мъжете и жените. Досега миньорите не можеха да се пенсионират заради промяна в Кодекса, приета през Закона за бюджета за 2018 година. За пенсия трябваше да чакат поне 10 години. Промените ще влязат в сила със задна дата, от 1 януари 2018 година.   „  На 12 юли управляващите се ангажираха да приемат законовите промени за съкратените миньори от Бобов дол. Миньорите дойдоха в парламента и се срещнаха първо с БСП, а после с ГЕРБ. Те настояха депутатите да приемат законови промени, чрез които да могат да се пенсионират при условие, че мината, в която са работили е ликвидирана. Очаква се от това да бъдат засегнати около 80 души.   От БСП обявиха, че започват събирането на подписи, за да влязат в дневния ред промените в Кодекса за социално осигуряване, които засягат миньорите. Лидерът на БСП Корнелия Нинова посочи, че внесените промени от ГЕРБ не се движат и заподозря, че това се прави умишлено, за да се гледат чак през септември или октомври.   От левицата обявиха, че ГЕРБ бавят промените, защото изискват допълнителни финансови средства. „Заставаме зад исканията на миньорите, можем да приемем промените в Кодекса за социално осигуряване до две седмици“, обяви Светлана Ангелова от ГЕРБ.   Тя припомни, че ГЕРБ и „Обединени патриоти“ са се заели с проблема на миньорите още в началото на юни.    ", "date": "2018.07.20", "title": "Депутатите приеха окончателни промени в Кодекса за социално осигуряване"}
{"url": "http://epicenter.bg/article/BSP--Nie-sme-podkrepyali-deystviyata-na-kabineta-za-chumata--Publikuvame-stenogramite-/159668/2/0", "text": "От БСП разпространиха стенограмите от заседанията в парламента заради чумата по животните. Правим това, за да се знае истината, съобщиха от \"Позитано\" 20.  В съобщението от централата на социалистите се казва: \"Във връзка с изнесената информация от министъра на вътрешните работи Валентин Радев, че ПГ на „БСП за България“ е подкрепила действията на правителството по повод кризисната ситуация с животновъдите в областите Ямбол и Бургас, публикуваме стенограмите от двата председателски съвета, проведени в Народното събрание.  Ние държим на прозрачност при взимането на решения и изясняването на истината.\" В публикуваните документи може да се прочетат следните думи на лидера на БСП Корнелия Нинова:   \"Ние не ги подкрепяме (действията на кабинета) по две причини. Първо - юридически, защото са незаконни. И практически - заради начина, по който бяха направени!\"    Социалистите публикуваха двете стенограми, след като министрите, които трябваше да докладват за ситуацията с чумата по животните, не се явиха в пленарната зала. „Вчера публично бе обявено, че министърът на вътрешните работи и министърът на земеделието, горите и храните ще дойдат в парламента, за да обяснят на българската общественост какви мерки ще предприеме правителството за ситуацията в Ямболско. Днес разбираме, че Порожанов и Радев няма да дойдат. Проблемът е, че вчера министър Радев излъга всички български граждани, като каза, че е получил подкрепа от всички политически сили за действията на МВР в ситуацията”, каза от парламентарната трибуна зам.-председателят на ПГ на „БСП за България” Драгомир Стойнев. Той отбеляза, че това не е вярно и затова от левицата са поискали стенограмите от двете заседания на председателския съвет в НС, в които и БСП, и ДПС ясно заявяват, че правителството трябва да изпълни своя ангажимент към хората.   \"Ако министърът на дойде, ние ще бъдем принудени да публикуваме стенограмите и да ги предоставим на медиите”, предупреди Стойнев.   Министрите не се явиха и от БСП пуснаха документите.  ", "date": "2018.07.20", "title": "БСП: Не сме подкрепяли действията на кабинета за чумата! Публикуваме стенограмите!"}
{"url": "http://epicenter.bg/article/Parlamentat-izbra-d-r-Decho-Dechev-za-upravitel-na-NZOK/159669/2/0", "text": "Почти единодушно парламентът избра д-р Дечо Дечев за управител на НЗОК, предаде „Фокус“.  „За“ кандидатурата му гласуваха 124 народни представители, „против“ – 0 и „въздържали се“ - 1 , с което д-р Дечев бе избран за управител с мандат до 12 март 2020 г.   Съгласно процедурните правила за избор, кандидатурата му е приета след като за нея са гласували повече от половината от народните представители.   Предишният шеф на здравната каса проф. Камен Плочев се задържа на поста по-малко от година. Кандидатурата на д-р Дечев бе подкрепена от Комисията по здравеопазване в сряда.   \"Лекарствената политика ще се гради на принципите ефикасност и ефективност. Никъде не се говори за изключване на определени медикаменти\", каза Делчев преди гласуването.  \"Д-р Дечо Дечев има пълната ми подкрепа. Надявам се заедно да реализираме новия модел в здравеопазването\", каза министърът на здравеопазването Кирил Ананиев. Той отчете, че системата се намира в трудно положение, и пое ангажимент да представи новия здравноосигурителен модел. \"Готов съм с него, но ми е необходим период от време, в който да го съгласувам с партньорите в правителството\", каза здравният министър.  Кандидатурата на Дечев бе подкрепена от комисията по здравеопазване в сряда.  Изборът на нов управител на Касата се наложи, тъй като на 20 юни 2018 г. депутатите освободиха проф. Камен Плочев тази длъжност. След освобождаването на предишния управител, парламентарните групи имаха възможност да предлагат кандидати в срок до 3 юли 2018 г. В този срок постъпи само едно предложение от страна на ПГ на ГЕРБ и „Обединени патриоти“, които издигнаха кандидатурата на д-р Дечо Дечев.  НЗОК остана без управител, след като на 20 юни 2018 г. парламентът освободи от длъжността управител проф.Камен Плочев. „За“ освобождаването му гласуваха 109 народни представители, „против“ - 72, „въздържал се“ - 30, с което проекторешението бе прието. Проф. Плочев бе избран за управител на НЗОК през юли 2017 г. Кандидатурата му беше предложена от ПГ на ГЕРБ и „Обединени патриоти“.   През февруари 2018 година проф. Камен Плочев заяви, че му е била отправена заплаха да подаде оставка. „Кой ми е поставил заплахата и кой му е казал да ми я каже, позволете ми да го спестя“, коментира тогава проф. Плочев. Малко по-късно той излезе в болничен. В края на май 2018 г. проф. Плочев поиска да се оттегли от поста си, като се позова на член в Закона за здравето, според който ако три месеца не може да изпълнява задълженията си поради заболяване, може да подаде оставката си и да напусне. След това Надзорният съвет на Касата реши да изпрати писмото на Плочев до парламента и да остави на народните представители да решат дали той да бъде освободен.   След освобождаването на предишния управител парламентарните групи имаха възможност да предлагат кандидати в срок до 3 юли 2018 г. В този срок постъпи само едно предложение - на ГЕРБ и \"Обединени патриоти\", които издигнаха кандидатурата на д-р Дечо Дечев.  ", "date": "2018.07.20", "title": "Парламентът избра д-р Дечо Дечев за управител на НЗОК"}
{"url": "http://epicenter.bg/article/Premierat-Boyko-Borisov-pristigna-v-Narodnoto-sabranie-/159673/2/0", "text": "Премиерът Бойко Борисов пристигна в Народното събрание, предаде репортер на Агенция \"Фокус\".   Той ще участва в разискванията по питане към него на лидера на БСП Корнелия Нинова относно политиката на кабинета по миграцията. Разискванията бяха насрочени от председателя на НС Цвета Караянчева миналата седмица и инициирани с подписка от депутатите от парламентарната група на опозицията.   Премиерът седна начело на местата, отредени за членовете на кабинета. Там вече бяха министрите на земеделието и на вътрешните работи Румен Порожанов и Валентин Радев. Те се явиха със закъснение в парламента, където трябва да докладват за ситуацията с чумата по животните.   След като на 4 май 2017 г. бе избран за министър-председател за трети път, Бойко Борисов се е появявал още три пъти в 44-ото Народно събрание, за да говори пред депутатите. На 14 юли м.г. той участва в парламентарния контрол, а на 8 юни тази година отчете председателството, миналата седмица - за да отговори на питането на Нинова за миграцията.   На 17 ноември премиерът дойде в парламента заради кризата, възникнала с тогавашния шеф на парламента Димитър Главчев. Борисов говори час с него в кабинета му и си тръгна. А Главчев застана на трибуната и обяви, че подава оставка. До скандала се стигна, след като Димитър Главчев изгони от парламента лидера на опозицията Корнелия Нинова.      ", "date": "2018.07.20", "title": "Премиерът Бойко Борисов пристигна в Народното събрание "}
{"url": "http://epicenter.bg/article/Porozhanov--Stopanite-na-fermata-s-vtorichno-ognishte-na-chuma-v-Bolyarovo-ne-ni-dopuskat-za-vtora-proba/159674/2/0", "text": "От вчера има резултат за ферма в Болярово. Фермата е отделена, с 200 и няколко овце. Няма допир на пасищно и водно ниво. Това каза пред журналисти в парламента министърът на земеделието Румен Порожанов за мерките срещу чумата в Странджанско, предаде агенция „Фокус“.   „Все още няма клиника на заболелите животни, затова основният вирусолог на ЕК Крис Даклер даде възможност да се вземе втора проба, която да се направи бързо“, обясни той.   „Спрели сме действията заради напрежението. Въпреки че със стопаните се разбрахме, те не желаят да допуснат ветеринарните лекари за втора проба“, обяви министърът.   „Смятам, че това излиза извън рамките на правилата“, коментира Румен Порожанов. „Огнищата са в 5 населени места- Воден, Кости, Шарково, Странджа и Крайново. Останали животни има само в Шарково. Отново казвам, че във въпросното стадо на леля Дора няма положителна проба, но в самото населено място пробите са 22“, обясни той.   „Протегнах ръка, казах, че ако пробите са отрицателни заповедта ще се отмени“, посочи Порожанов. „Вчера създадохме оперативен щаб на местно ниво, за да могат да се координират по-добре взаимоотношенията между ветеринарите за дезинфекцията и контролът за движението на хора и на животни“, каза още той.   Днес се изплащат обезщетенията в Крайново и Странджа. А в понеделник ще бъдат изплатени и тези в Шарково за евтаназираните стада, каза още Порожанов.   „Разговарях с една от козевъдните асоциации. По мое настояване тя пое ангажимент да заделим едно стадо от 100 кози. В момента, в който падне карантината от населеното място на баба Дора поемам личен ангажимент ние да й ги предоставим“, обясни той.   „Тя в момента има 61 кози и 18 агнета, които се водят в регистъра. Всичко останало, те са 90 кози, агнета и ярета, които никой не си прави труда дори да ги вписва, това не ни е болката в момента“, каза още министърът.  ", "date": "2018.07.20", "title": "Порожанов: Фермерите с вторично огнище на чума в Болярово не ни допускат за втора проба"}
{"url": "http://epicenter.bg/article/Srabskiyat--Blic--s-novi-razkritiya-za-prestapnata-deynost-na-Tsvetan-Vasilev-/159677/2/0", "text": "От началото на тази година сръбската прокуратура е вдигнала мерника на Цветан Василев и го разследва за участието му в организирана престъпна група на територията на западната ни съседка, заради опита на банкера-беглец с фалшив дълг от 47 милиона евро да фалира завода за стъкло в гр. Парачин и да открадне активите му.  В пореден материал от вчера, най-влиятелният сръбски вестник „Blic“ този път повдига завесата и споделя факти от кухнята на разследването на сръбската полиция. Оказва се, че другите участници в схемата на Василев – сръбските граждани Драголюб Симонович, Ратко Ристич, Петър Видович, както и братът на Драголюб Симонович – Небойша, всичките родом от Ратково - Сърбия, са признали при разпитите им в полицията, че са подписвали документи, свързани с „Глас Индъстри“ и „Сръбска фабрика за стъкло“, за да станат членове на Управителния и Надзорния съвет.  Небойша Симонович (бел. ред. – назначен от Василев след фалита на банката за изпълнителен директор на „Глас Индъстри“ – дружество, получило от КТБ 140 милиона лева) никога не е имал преди това опит с управлението на фирми, а е бил обикновен бензинджия, като подобна работа са вършили и другите двама – Ристич и Видович, които са съседи на Небойша в Ратково. Тези хора са били нарочно подбрани без опит в бизнеса, за да могат под диктовката на Василев да изпълняват това, което той им нареди.  “Blic” посочи в предишен свой материал, че след бягството си в Сърбия, първата работа на Василев е била да се опита да присвои активите на контролираната от него „Сръбска фабрика за стъкло“ в Парачин, чрез създаването на фалшив дълг от 47 милиона евро. Този „дълг“ е бил прехвърлен няколко пъти през офшорни дружества и накрая предявен като „вземане“ от контролираната от Василев сръбска фирма „Вексилум“, създадена специално за това.  Пребиваването на Василев в Сърбия пък е осигурено чрез протекциите на Кремъл и съдействието на бившия сръбски президент Томислав Николич, който е и бизнес партньор на Василев. Припомняме, че на два пъти след фалита на КТБ през 2014г., Василев се опита да прехвърли активи за над 1 млрд. евро на руските си приятели. Първо партньорът на олигарха Константин Малофеев – Пиер Луврие, представяйки се за „инвеститор“, получи от Василев, срещу 1 евро, накуп БТК, Дунарит, Авионамс, ТВ 7, НУРТС и Фърст Диджитъл. След като аферата беше разкрита, а Луврие дори се оказа близък с командира на руските сепаратисти в Украйна – Игор Гиркин – Стрелков, на сцената излезе друг служител на Малофеев – Дмитрий Косарев.  С него Василев беше сключил договор за разделяне на парите от откраднатите активи в съотношение 80 към 20, след тяхната продажба. В сегашната си публикация сръбското издание отново набляга на обстоятелството, че в момента Цветан Василев е в паника от разследването срещу него в Сърбия и всячески се опитва да осъществи контакт с влиятелни сръбски политици, за да получи протекции и да предотврати повдигането на обвинение заради аферата с фиктивния дълг на завода за стъкло в Парачин. Паниката на Василев ясно пролича и от „обръщението“ което банкера-беглец направи на сайта си преди няколко дни, в което започна да сипе обвинения, обиди и клевети и против сръбски граждани, тъй като очевидно вече е загубил досегашното си спокойствие там.  Всъщност, сегашните разкрития за престъпната дейност на Василев в Сърбия (този път от сръбската прокуратура и полиция, а не от българките служби, против които Василев не е спирал да плюе), доказват за пореден път добре известната в България негова схема при източването на КТБ - чрез специално създадени фирми-бушони, управлявани от подставени лица – охранители, домакини, секретарки. Която схема очевидно е продължил да „практикува“ и на чужда територия.", "date": "2018.07.20", "title": "Сръбският „Blic“ с нови разкрития за престъпната дейност на Цветан Василев "}
{"url": "http://epicenter.bg/article/Borisov-obsadi-infrastrukturni-proekti-s-shefa-na-Evropeyskata-banka-za-vazstanovyavane-i-razvitie/159678/2/0", "text": "Продължава активното сътрудничество между България и Европейската банка за възстановяване и развитие (ЕБВР) за подпомагане реализацията на инфраструктурните проекти на Балканите. Това беше акцент в разговора между министър-председателя Бойко Борисов и председателя на ЕБВР Сума Чакрабарти, съобщават от пресслужбата на правителството.   \"България зае и ще продължи да има централна роля и след успешното българско председателство на Съвета на ЕС за икономическото развитие на региона\", каза Сума Чакрабарти.   Двамата обсъдиха някои от проектите, свързани с изграждането на коридорите 4, 8 и 10. По думите на Чакрабарти банката ще продължи да фокусира дейността си върху изграждането на стратегическите инфраструктурни проекти, които бяха обсъдени по време на Срещата на върха ЕС-Западни Балкани в София, както и на форумите на ЕВБР през февруари и по \"Берлинския процес\" през юли в Лондон.   По време на срещата председателят на ЕВБР и премиерът Борисов обсъдиха и възможността експерти на финансовата институция да подпомагат дейността на създаващия се в България Глобален център за партньорство на държавите от Централна и Източна Европа и Китай (Global Partnership Centre of CEECs and China). ЕБВР участват като постоянен наблюдател в срещата на лидерите от формата \"16+1\" в София, на който българският премиер Борисов и председателят на Държавния съвет на Китай Ли Къцян договориха неговото създаване.   Председателят на ЕБВР и екипът му са на работно посещение в България. Чакрабарти информира премиера Борисов за положителните резултати от дейността на предприятията, които банката подпомага.   \"Малките, средните и големите предприятия, с които се срещнахме, изтъкнаха своите планове за още инвестиции\", посочи Чакрабарти по повод инвестиционния климат в страната ни.  ", "date": "2018.07.20", "title": "Борисов обсъди инфраструктурни проекти с шефа на Европейската банка за възстановяване и развитие"}
{"url": "http://epicenter.bg/article/Tsvetanov-pak-napadna-prezidenta--Radev-e-natisnal-kakvo-da-e-postanovlenie-za-bezhantsite-/159683/2/0", "text": "Президентът Радев е виновен за правителственото постановление за бежанците. Това излезе от думите на председателя на ПГ на ГЕРБ Цветан Цветанов, изречени от трибуната на парламента. Той се изказа в хода на разискванията по питането на соцлидера Корнелия Нинова към премиера Бойко Борисов за политиката на кабинета по мигрантите.  „Желанието на президента на републиката е това да бъде прието сега и по начина, по който предлагам“, цитира Цветанов думи на служебния премиер проф. Огнян Герджиков, предлагащ форсиране на постановление на МС 208 за мигрантите. Документът е приет от служебния кабинет пет дни след парламентарните избори през март 2017 г., когато вече е ясно, че ще управлява ГЕРБ, натърти неколкократно Цветанов. И направи извода, че сегашното правителство работи по това ПМС 208. Какво критикува Корнелия Нинова, учуди се Цветанов.  „Г-жо Нинова, защо винаги цитирате това, което прави правителството ни за миграцията, а не казвате какво направи вашето правителство“, обърна се към лидера на социалистите той. „Страховете, с които се заигравахте в президентската кампания, бяха решения, взети от кабинета „Орешарски“. От 2013 г. ситуацията стана много тежка, през втората половина България беше една от засегнатите страни. Тогава страната ни не беше готова, всички бяхме свидетели как влизаха бежанци. Имаше пълен хаос, неразбиране как проблемите да бъдат решени. Тогава като опозиция алармирахме и дадохме препоръки“, продължи Цветан Цветанов. „Силата на управлението днес и на МС, под ръководството на Бойко Борисов, е в това, че когато има добри неща, които са възприети, те биват продължени“, обяви Цветан Цветанов.  ", "date": "2018.07.20", "title": "Цветанов пак нападна президента: Радев е натиснал какво да е постановление за бежанците!"}
{"url": "http://epicenter.bg/article/Andrey-Raychev--Prezidentat-rano-ili-kasno-shte-sabori-pravitelstvoto/159685/2/0", "text": "„Работата на опозицията е да събаря правителството. Още повече че го смята за корумпирано. Първо, президентът е избран от опозицията, и второ, той смята, че това правителство трябва да си ходи.  Това заяви социологът Андрей Райчев пред Нова телевизия. Събеседник в студиото бе и политологът Антоний Гълъбов. Двамата имаха диаметрално противоположни позиции за напражението в момента и ролята на президента и на опозицията.  Коментарът на Райчев бе предизвикан от твърденията на Гълъбов, че  . Че се цели дестабилизация на страната и президентът Румен Радев не се държи като президент. Думите на Гълъбов бяха следните:   С Нинова ли се конкурира кой ще бъде по-близо до животните?“ Полотилогът смята още, че работата на президента не била да ходя в Болярово. Той изрази притеснения, че има системно рушене на институциите.  Според Андрей Райчев обаче новото в сегашната ситуация не е, че опозицията се е активизирала след европредседателството.   В това напрежение има една скрита линия – това е линията Борисов-Цветанов във връзка със САЩ. Борисов си позволи да направи крачки към Русия. А господин Цветанов през това време отиде в САЩ и със скърцане на зъби каза съвсем други неща.  , защото това означава България да стане жертва на чужди неща. Има и едно открито напрежение, свързано с кризата в Патриотичния съюз.  , заяви Райчев по повод поведението на вицепремиера Валери Симеонов. „Имаме вече остра вътрешна криза и как ще се развие тя не знам. По-вероятният сценарий са избори“, прогнозира Райчев.  Според Райчев вариантите са три:  , подчерта Райчев.  Социологът подчерта абсурдността на ситуацията, като заяви, че   По думите му „ако този човек ни стане началник, България се скарва с Турция, с Русия и с Европа.“ „Обединени патриоти е само името на парламентарната група. Това са три отделни политически партии, които не предприеха никакви стъпки за обединение помежду си. В този смисъл коалицията е „три плюс едно“. Това са три различни партии. Ние навлизаме в кампания за европейски парламент. Всяка една ще се опита да минимизира щетите“, коментира Гълъбов. По думите му управляващата коалиция изпълнява обща програма, а партиите от ОП не се сблъскват за първи път. ", "date": "2018.07.20", "title": "Андрей Райчев: Президентът рано или късно ще събори правителството"}
{"url": "http://epicenter.bg/article/Boyko-Borisov-prizova-za-priemane-na-obshto-reshenie-za-migratsiyata/159686/2/0", "text": "Премиерът Бойко Борисов призова парламентарните групи да приемат общо решение за миграцията, съобщи \"Фокус\". Председателят на парламента Цвета Караянчева обяви 5-минутна почивка. Председателите на парламентарните групи ще обсъдят предложението на премиера Бойко Борисов.   Сега предложените решения са две - на ГЕРБ и на БСП. От ГЕРБ предлагат депутатите да подкрепят позицията на МС по въпросите за миграцията. От опозицията настояват парламентът да възложи на МС да приеме решение срещу обратното приемане на мигранти в България, както и срещу сключването на двустранни споразумения с други членки на ЕС.   В Народното събрание се провеждат разисквания по питането на лидера на БСП Корнелия Нинова за политиката на правителството по мигрантите.   В изложението си пред депутатите Борисов изтъкна, че България е единствената страна в ЕС, която се е справила с бежанската криза. Допускали сме грешки и ние, и вие, обърна се към Корнелия Нинова той, като имаше предвид управлението на служебния кабинет.   \"Ако БСП бяха останали още малко на власт, щяха да имат 60 хил. мигранти и те щяха да са виновни. Няма смисъл да се хвалим за миграцията\", каза Борисов. По думите му има много хора в Европа, които гледат и слушат и ще си кажат как България няма натиск от мигранти, а те толкова много имат. Той отбеляза, че по тази тема трябва да са внимателни в изказа и призова да не се впускат с опозицията във взаимни обвинения кой е виновен за мигрантите.   Няма нищо лошо парламентът да вземе решение правителството да не подписва двустранни споразумения за приемане на мигранти, каза още Бойко Борисов. „След консултации с председателя на ПГ бихме могли да се опитаме да променим решението си“, обясни премиерът. „Склонен съм, ще искам 1-2 минути почивка, ще говоря с партията си, все пак съм председател на ГЕРБ“, коментира Бойко Борисов. „Към момента нито сме подписвали, нито сме поемали ангажимент за приемане на мигранти“, обяви премиерът. ", "date": "2018.07.20", "title": "Бойко Борисов призова за приемане на общо решение за миграцията"}
{"url": "http://epicenter.bg/article/Kashta-se-sruti-varhu-magazin-v-Hayredin--VIDEO-/159689/2/0", "text": "  Стена и част от покрив на стара къща се срутиха върху магазин в центъра на Хайредин. Падналата сграда е необитаема от близо половин век. Вероятната причина за инцидента са пороите, съобщи Нова телевизия.   По време на инцидента в магазина били двама клиенти и един продавач.   „Стената рухва, пробива покрива, пробива тавана на магазина и падат около 10 тона отломки. Цяло чудо е, че са оцелели”, коментира собственикът на търговския обект.   Той многократно е подавал сигнали към общината за изоставената къща, но мерки не са били взети.   „Последният ми сигнал е жалба от 20 април 2018 г. След около седмица е минала комисия, която е издала констативен протокол към собствениците, да предприемат мерки по укрепване или разрушаването на сградата”, каза още мъжът.   В момента стоката е изнесена навън.   Магазинът е застрахован, но разходите по щетите са големи.  ", "date": "2018.07.20", "title": "Къща се срути върху магазин в Хайредин (ВИДЕО)"}
{"url": "http://epicenter.bg/article/Toaletite-na-Kolinda-Grabar-pokazvat-otnoshenie-kam-Harvatiya--Tya-ne-gospodstva-nad-naroda--a-mu-sluzhi/159687/10/84", "text": "Непринудена и естествена, лъчезарна и усмихната, скромна и сърдечна – такава е Колинда Грабар-Китарович – президентът на Хърватия, която спечели сърцата на милиони по света.   Колинда привлече погледите благодарение на сърцатото си поведение и подкрепата за футболния отбор на страната си по време на Световното. На стадиона в Сочи по време на оспорваната битка между Хърватия и Русия тя бе в компанията на президента на ФИФА Джани Инфантино и руския премиер Дмитрий Медведев, облечена  През цялото време тя внимателно следеше играта на двата отбора и емоционално приветстваше всеки гол на хърватския футболен отбор.   На финала на Световното, след края на футболната среща Франция-Хърватия отново всички заговориха за нея. Тогава, по време на официалното награждаване, тя и президентът на Франция Еманюел Макрон, напук на дъжда, останаха мокри до кости, но щастливи от представянето на своите отбори.    Обичта на хората към Колинда обаче не е от вчера. Истината е, че Грабар живее в душите на съгражданите си, много преди да фокусира медийното внимание върху себе си по време на Световното по футбол. И причините за това ви разкрихме в предишния материал за нея. У Колинда няма и следа от надменността и арогантността, типични за висшестоящите.    Тоалетите на една дама, която работи, за да служи на народа, а не да господства над него.   От момента на встъпването й в длъжност като президент   – рокли под коленете, деликатно следващи линиите на тялото и, разбира се, любимите й дантели – акцент в много от тоалетите й. И нищо повече.       , но има и пастелни и нежни нюанси. Особено любим на Грабар е червеният цвят – израз на сила, женственост, характер, самоувереност и енергичност. Източник: woman.bg", "date": "2018.07.20", "title": "Тоалетите на Колинда Грабар показват отношение към Хърватия: тя не господства над народа, а му служи"}
{"url": "http://epicenter.bg/article/Keyt--Kogato-Luis-zaspi-e-kato-angelche-i-ne-se-probuzhda-lesno/159700/10/99", "text": "Снимки от кръщенето на принц Луис показаха, че най-малкият син на херцога и херцогинята на Кеймбридж, преди, по време и след церемонията, спа съвсем спокойно в ръцете на майка си.   Преди да влезе в параклиса Кейт Мидълтън се спря до архиепископа на Кентърбъри, Джъстин Уелби, който заяви с усмивка, че Луис е „много тих и спокоен”.   „Надявам се, че ще остане така. Не винаги е толкова спокоен, но когато заспи е като ангелче и не се пробужда лесно”, отвърна учтиво гордата майка, която за първи път разкрива що за характер има най-малкото й детенце.   В деня на кръщението си принц Луис за първи път се показа пред широката общественост и пред камерите. Преди това светът го видя само на рождения му ден – 23 април. Kралица Елизабет II не беше в състояние да присъства на кръщенето на шестото си правнуче, но много други членове на британското кралско семейство бяха с него в този специален ден. Сред знатните гости бяха принц Хари, херцогинята на Съсекс Меган Маркъл, принцеса Шарлот, принц Чарлз, херцогинята на Корнуол, и много други.   Източник: Блиц", "date": "2018.07.20", "title": "Кейт: Луис е ангелче, докато спи"}
{"url": "http://epicenter.bg/article/Veneta-Raykova-otbelyaza-godishnina-ot-veche-priklyuchiliya-si-brak--Imahme-hubav-brak-i-hubav-razvod--/159708/10/100", "text": "Венета Райкова отбеляза годишнината от вече приключилия си брак с Тихомир Георгиев със снимка в социалните мрежи.   Райкова качи кадър, на който двамата с Тихомир са край басейн, а той я носи на ръце. \" написа към снимката водещата на \"Папараци\".   Венета обяви края на 13-годишния си брак след Нова година, след като с Тихомир и сина им Патрик посрещнаха 2018 г. в Сърбия.   Източник: Дир.бг", "date": "2018.07.20", "title": "Венета Райкова отбеляза годишнина от вече приключилия си брак: Имахме хубав брак и хубав развод! "}
{"url": "http://epicenter.bg/article/Kralitsa-Elizabet-Vtora-e-poluchila-ot-nedvizhimi-imoti-nad-26-mln--dolara/159719/10/99", "text": " през миналата година е получила над 20 милиона лири (26 милиона долара) от експлоатацията на недвижими имоти в херцогство Ланкастър, което е нейна собственост, предаде Прес асошиейшън, цитиран от Дарик.   Стойността на самите недвижими имоти превишава 500 милиона лири или 650 милиона долара. Чистата печалба от използването на внушителния портфейл от активи в сектора на недвижимите имоти, включително и на исторически здания, резервати и селскостопански обекти за финансовата 2017-2018 година се е увеличила с 4,9 на сто в сравнение с предишния период.   \"Това беше още една положителна година за херцогството със силен растеж почти във всички наши бизнес направления\", заяви управителят на херцогството Нейтън Томпсън.    Общата стойност на владенията на Елизабет Втора в херцогство Ланкастър за същия период е нараснала с 2,9 на сто - от 518,7 до 533,8 млн. лири (от 676 до 696 млн. долара). ", "date": "2018.07.20", "title": "Кралица Елизабет Втора е получила от недвижими имоти над 26 млн. долара"}
{"url": "http://epicenter.bg/article/Tramp-kani-Putin-vav-Vashington-prez-esenta/159659/7/0", "text": "\"Президентът Тръмп поръча на Джон Болтън да покани президента Путин във Вашингтон през есента\", съобщи в Туитър говорителят на Белия дом Сара Сандърс. От април 2018 г Болтън е старши съветник по националната сигурност на президента на САЩ Доналд Тръмп. Той беше основна фигура и при срещата на НАТО и при разговорите в Хелзинки.      ", "date": "2018.07.20", "title": "Тръмп кани Путин във Вашингтон през есента"}
{"url": "http://epicenter.bg/article/Ruskiyat-poslanik-vav-Vashington--Rusiya-e-otvorena-za-poseshtenie-na-Putin-v-Beliya-Dom/159675/7/0", "text": "  Руската страна винаги е открита за възможни предложения по повод среща между президентите на Русия и САЩ, заяви посланикът на страната във Вашингтон Анатолий Антонов в отговор на въпрос за възможна нова среща между Владимир Путин и Доналд Тръмп, предава РИА Новости, цитира агенция „Фокус“.   „Мога да кажа само едно – руската страна винаги е била открита за възможни предложения. Готови сме да разговаряме на тази тема. Но за това, колко такива срещи на върха са нужни, кога да се провеждат, разбира се, решава Кремъл“, заяви дипломатът в рамките на изказването си в дискусионния клуб „Валдай“.  ", "date": "2018.07.20", "title": "Руският посланик във Вашингтон: Русия е отворена за посещение на Путин в Белия Дом"}
{"url": "http://epicenter.bg/article/SASht-zagovoriha-za-podyalba-na-Kosovo/159680/7/0", "text": "Посланикът на САЩ в Прищина Грег Делауие заяви късно снощи, че решението за евентуална подялба на Косово между Белград и Прищина зависи от двете страни, предава белградското радио „Б92“, цитирано от \"Фокус\".   Заявлението противоречи на предишните американски позиции, коментира сръбската медия, когато от Вашингтон смятаха евентуално разделяне на най-младата балканска държава за опасна опция. Делуие взе участие в предаването „Рубикон“ на прищинската телевизия KTV и не спомена червените линии на Вашингтон за разделянето на Косово, както направи през декември. Той заяви също, че подкрепата на САЩ за независимостта на Прищина е „непоколебима и ще продължи“.   Попитан дали отхвърля подялбата на страната, американският дипломат отговори: „Казвам, че няма да говоря какви ще са елементите от окончателното споразумение, нито ще говоря за това, кой трябва да води преговорите в Брюксел, нито пък за спомагателни детайли, като каква в коя стая трябва да се водят или формата на масата. Най-вече мисля, че тук изпреварваме дискусията, която действително трябва да водим тук и смятам, че косовските политически партии трябва да вземат по-дейно участие в този процес. Всички трябва да влязат в играта и да обсъдят тези неща“, заяви Делауие. „Косово трябва да определи какви са целите му и да се опита да постигне някакъв консенсус за тези цели и именно върху това съм съсредоточен в момента“, подчерта американският дипломат.   На въпрос какви трябва да бъдат червените линии от страна на Косово в диалога със Сърбия, дипломатът отговори: „Не мисля, че е добре да говоря толкова много за червени линии, това си зависи от Косово. Мисля, че това е уникален момент в историята на страната, когато тя може да помогне за определянето на бъдещето на страната, на кососките деца и тя трябва да остави настрана нервите, напрежението и противоречията, които характеризират отношенията между Косово и Сърбия през последните няколко години. Мисля, че е важно да се фокусирате върху това, как да направите по-добро бъдещето за всички граждани на Косово, както и за гражданите на Сърбия и да намерите начин да постигнете нормализацията, за която работите от толкова много време“, заключи Делауие.", "date": "2018.07.20", "title": "САЩ заговориха за подялба на Косово"}
{"url": "http://epicenter.bg/article/11-dushi-zaginaha-pri-potavaneto-na-turisticheska-lodka-v-shtata-Misuri/159696/7/0", "text": "11 души загинаха, след като туристическа лодка се преобърна в езеро в щата Мисури, предаде Асошиейтед прес, цитирайки окръжния шериф Дъг Рейдър. По думите му, петима са изчезнали, а седем са приети в болница. Противоречива е информацията за броя на хората, които са били на борда - той варира между 20 и 30 човека,.   Говорителка на медицинския център \"Кокс\" в град Брансън съобщи, че сред хоспитализираните има четирима възрастни и три деца.   Шериф Рейдър подчерта, че причина за преобръщането на лодката е лошото време. Представител на националната метеорологична служба заяви, че вчера е предупредила за опасността от силна буря вечерта в района на Брансън. Скоростта на вятъра в бурята е надвишила 60 мили в час, добави метеорологът, предаде БТА.   Плавателният съд е вид амфибийно превозно средство, известно като \"дък боут\" (duck boat), или \"патешка лодка\".   През последните две десетилетия този тип плавателен съд е участвал в редица фатални инциденти по света - при някои лодката е потъвала, при други е била завличана от водата, при трети е имало сблъсък с други плавателни средства.   Езерото, където е станало произшествието, Тейбъл рок, е изкуствен водоем и се намира на юг от град Спрингфилд, близо до границата с щата Арканзас. ", "date": "2018.07.20", "title": "11 души загинаха при потъването на туристическа лодка в щата Мисури (Видео)"}
{"url": "http://epicenter.bg/article/-Ataka-s-nozh-v-Germaniya--14-raneni/159716/7/0", "text": "Кърваво нападение с нож се разигра в автобус в германския град Любек, съобщиха международните агенции. Ранени са 14 души, като полицията не дава засега сведения за това колко тежко са пострадали пътниците. Жертви няма.  Според lnonline леко ранени са 12 човека, а двама са в по-тежко състояние. Свидетел твърди, че автобусът е бил пълен с хора. След като нападателят извадил оръжието, шофьорът спрял автобуса, отворил вратите и част от пътниците са избягали навън.  Предполагаемият извършител е задържан. Засега няма подробности за самоличността му.  Първо за атаката сигнализираха от полицията в Любек със съобщение в Туитър, че се провежда мащабна полицейска акция.  Прокуратурата не изключва нито една версия за мотивите на нападението, съобщава онлайн изданието на Luebecker Nachrichten.  ", "date": "2018.07.20", "title": " Атака с нож в Германия, 14 ранени"}
{"url": "http://epicenter.bg/article/Pochina-Iza-Visotskaya---parvata-sapruga-na-Vladimir-Visotski/159691/6/0", "text": "Народната артистка на Руската федерация   почина на 81-годишна възраст в  , Свердловска област, предаде ТАСС. Това оповести директорката на драматичния театър \" \" в Нижни Тагил  . \r\n \r\n \r\n \r\n \" играеше до последно на сцената\", каза тя. Прощаването с  ще е в Н жни  на 22 юли. \"В театъра прощаване няма да има, защото приживе  настояваше, че иска да бъде запомнена като жива актриса\", уточни Анисимова. \r\n \r\n \r\n \r\n Дирекцията на театъра планира да постави паметна плоча на  и един от спектаклите в началото на следващия театрален сезон да бъде посветен на нея.   ( )  е родена на 22 януари 1937 г. в  , днешен  .  Завършила е школата \" \" при  . От 1970 г. бе артистка от трупата на театър \"Д. Мамин-Сибиряк\".   среща   през пролетта на 1957 г. Двамата сключват брак на 25 април 1960 г., преди да се разведат две години по-късно.   Източник: дарик", "date": "2018.07.20", "title": "Почина Иза Висоцкая - първата съпруга на Владимир Висоцки"}
{"url": "http://epicenter.bg/article/Prof--Lyubomir-Halachev/159663/11/0", "text": "    През 1961г Ага Хан, духовният ръководител на исмаилтяните и деветият по богатството си мъж в света (според някои статистики!) започва уникален проект. Той закупува 55 километрова ивица от северното крайбрежие на остров Сардиния, известен до този момент само с красивите плажове и бедността на населението. По това време в Сардиния няма нито туризъм, нито индустрия, нито развито земеделие. Следва период на застрояване и превръщането на това място в днешния петзвезден курорт Коста Смералда (Изумруденият бряг). В някои страници ще намерите съобщения, че в разгара на сезона стаите в хотелите достигат цена от 3000 щ.д. за вечер. Но всъщност истината е доста по-различна- има апартаменти, които струват дори по 20000 ш.д. за вечер. Така, че разнообразието на цени е огромно. До тука – нищо особено, познати са подобни луксозни изхвърляния на богати хора по света. Ние няма да говорим нито за скъпотията по тези места, нито за сбора на милионерите и милиардерите от света през лятото, нито за изумителните по цени и комфорт яхти, спиращи през август в красивите зелени заливчета. Ще го намерите в списанията за живота на звездите. Интересното е друго. Когато решава да създаде курортна зона, Ага Хан освен желанието за печалба (очевидно) е воден и от желание да създаде уникално архитектурно творение в огромен мащаб. Никой до този момент не е организирал на такъв голям участък земя туристически комплекс, който да обединява в себе си красива архитектура, добре устроена инфраструктура и лукс. Но лукс не за сметка на покрити със злато и сребро керемиди, а лукс за сметка на стил и уникална архитектура. Целият район е поверен на архитектите Микеле и Джанкарло Вичи, които създават стила на този невероятен по замисъла си проект. Ага Хан построява пристанището и някои хотели, като земята около тях бързо поскъпва и там богати хора от цял свят започват строителство на вили. Но…ето тука идва изненадата и същността на това, което искам да споделя с вас. Тъй като цялата земя е собственост на Консорциум, създаден от Ага Хан, никой няма право да строи без одобрението на двамата споменати архитекти. Някои вили те лично създават, а други са поверени на архитекти, които са длъжни да спазват вече приетия архитектурен стил. Така се създава уникална общност от туристически комплекси, които привличат окото не толкова с външния или показен лукс, колкото с играта на формите, цветовете на сградите и красивата интимност на създадените градини. Казвам го, защото всичко това (като махнем тежнението към световните милиарди) можеше да бъде създадено през 90-те години и у нас. Какво пречеше когато се премахна държавния монопол в такива курортни места като Южното Черноморие, Банско, Хисаря, Велинград и др.под., които бяха пощадени от мегаломанските курортни комплекси на социализма, да бъде създаден местен, характерен архитектурен облик. Той щеше да запази много от съществуващите дадености на района, които са били привлекателни за туристите и като позволи развитие и създаде поминък за населението, в същото време да бъде лукс дестинация със своята интимност и спотаен разкош. Щяха да бъдат запазени много красиви места (на които можеха да ходят на курорт не само богатите хора!), щяха да бъдат запазени за бъдещето много уникални природни обекти. В същото време в околностите на тези места имаше реална възможност за създаване на био земеделие, което щеше да служи за изхранване на курортните комплекси. А какво е положението днес? В Хисаря, заобиколена от изключително плодородни земи, ви предлагат домати и краставици купени от супермаркет (внесени кой знае от къде), във Велинград – боб и картофи от Турция, в Банско – риба от Гърция и т.н. Да не говорим за презастроените земи, за изсечените гори, за унищоженото от строителство и частни огради крайбрежие, за опасността от свлачища по крайморските скали, по които са накацали „временни“ барове, дискотеки, ресторанти и министерски станции. Казвам го с мъка, защото употребих не малко усилие да убеждавам забогатели познати през 90-те години да направят точно това- да вложат пари, сили и енергия в създаването на подобни комплекси. Да привлекат архитекти и експерти, да благоустроят курортните райони, да направят инфраструктура и като наложат административен ред – нека след това да ги продават на богати клиенти и да печелят от това. Старата поговорка казва, че парите не миришат. Но днес, като имаме натрупан опит от последните трийсет години можем да кажем, че едно е да печелиш като продаваш красота и запазена природа, а друго – като късаш билетчета за вход в огромните съмнителни заведения, в които са се превърнали някои курортни комплекси. Тука вече парите миришат! Не случайно в туризма важи познатата максима: „Не може да има хотел 5 звезди в дестинация 2 звезди“. Не може да искаш да продаваш лукс, когато в съседния двор има свинарник или недостроена сграда. За да бъдем честни все пак ще призная, че когато посещавам курорта „Албена“ се радвам на красивите градини, на добре устроените паркове, на цветята и свободните от застрояване места. Много пъти съм приветствал умението и желанието на собствениците на комплекса да създават красота за сметка на застрояването, което сигурно би им донесло бързи печалби. За съжаление повечето ни курортни комплекси са далеч от подобни изгледи. Спомням си как преди години се възхищавахме на курорта „Русалка“, който беше наистина вплетен по най-добрия начин в хълмовете на крайбрежието. Когато за първи път го видях останах ням пред тихата, интимна красота на малките вили и красиво вписаните в природата плажове, ресторанти и тенис кортове. С други думи, ние също не сме чужди на подобни красоти, а доколкото си спомням „Русалка“ беше проектиран и изграден от български строители и архитекти. В интерес на истината трябва да кажем, че не винаги красотата и запазената природа носят бързи печалби. Но, ние говорим за вложения в бъдещето. В крайна сметка – всички сме деца на тази земя и не смятаме скоро да ставаме емигранти. Упреците ми са не само към местните архитекти, които явно водени не от естетически стимули разрешиха на толкова места строителни безобразия. Казвам го, защото не вярвам човек който е учил шест години в архитектурен институт, който е изучавал история на изкуствата и се е възхищавал (а сигурно и продължава да се възхищава!) на това, което архитектурните майстори са създали, не вярвам такъв човек да тръгне да защитава прекомерната гъстота и височина на застрояването, характерни за нашите курортни места. Упреците ми са и към тези местни ръководители, кметове и общинари, които са си затваряли очите в определени моменти, слагайки пред тях надписа: „Грижим се за хляба на народа!“ Но ние виждаме, че „хлябът на народа“ вече поскъпна. На много места силната курортна вълна отмина, тук-там остави някакви печалби, но сега започва отдръпването и като оголял бряг в комплексите след сезона остават огромните строежи, които искат поддръжка и ремонти, нови грижи и прекомерни инвестиции, сравнени с курортните печалби. И тъй като повечето от собствениците на хотели са взели пари от банката сега те отчаяно се въртят, сигурно не спят денонощия мислейки как да си върнат парите. Много лесно е да настроиш такива хора, докарани до отчаяние, да протестират, да правят „живи вериги“, да им обещаваш помощ като отплата за политическа подкрепа и т.н. Много лесно е тези хора, които са подлъгани от бързата и лесна печалба, изведнъж да се окажат не само без доходи, но и с големи дългове. Това сигурно ще започне да предизвиква недоволство, като нарушаването на законите ще бъде част от това недоволство. В един родопски край местен инвеститор ми каза: „Не ме интересува гората, само вие софиянци плачете за нея! Децата ми са в университета – докато не завършат, ще сека колкото мога!“ И завърши с познатата благословия, отправяна към всяка власт. Спомням си как преди промените ругаехме масовото социалистическо строителство и му противопоставяхме красивите, интелигентно застроени курорти в Европа. Но сега виждам, че освободени от стягащите рамки на държавното строителство ние постъпваме по абсолютно същия начин. Сякаш не виждали, се оставихме на грубата пазарна стихия да ни брули както си иска. А сравнена със Сардиния, която е с типично средиземноморски или северноафрикански изглед, покрита с ниски храсти и голи камъни, нашата страна има изобилие от красиви гори. Спомнете си Странджа и нейната вековна дъбова сянка, спомнете си красивите родопски гори около Велинград, спомнете си тракийското поле около Хисаря и уникалната „долина на царете“ – да спрем само до тука. Искахме бързо да се развиваме, но това екстензивно развитие не можа да се планира спокойно, подчинено на прекрасната българска природа която и по морето, и в планината има свой интимен чар. Този чар струва много пари- стига да знаеш как да го използваш. И най-важното- той е вечен, стига да не побързаш да го унищожиш с багери и тонове бетон. Упреците ми са и към забогателите българи. Би трябвало те да са най-умната, най-предприемчивата, най-образованата част от народа. Но—явно не навсякъде е така! Те имаха възможност да инвестират умно и с мисъл за бъдещето си своите пари, като запазят уникалната природа и – пак повтарям!- да печелят като я показват на чужденците. Красивата природна картина, не нарушена от намесата на човека, ще става все по-скъп и по-желан туристически продукт. Тъй като по цял свят е на свършване. За съжаление и богатите хора, които много внимателно се подчиняват на законите на Консорциума на Ага Хан (когато строят вили в Сардиния) в България се развихриха и понеже не беше трудно, бързо корумпираха де що има чиновници от всякакъв ранг. И последствията ги виждаме- не е нужно да ги описваме подробно. С две думи: Какъвто народът- такива и богаташите. Не съм го измислил аз, един голям български интелектуалец го е казал преди мене, за една друга социална група. Но звучи вярно.", "date": "2018.07.20", "title": "Проф. Любомир Халачев: Какъвто народът- такива и богаташите!"}
{"url": "http://epicenter.bg/article/Otkriha-groba-na-Aleksandar-Makedonski-v-Egipet-/159681/11/0", "text": "Древният владетел Александър Македонски е бил погребан в Египет, предположи британският в. Сън.   Лондонският таблоид разказа как екип археолози  e  открил богата гробница в град Александрия. \"Находката е прекрасно запазена, защото над 2000 години до нея не се е докосвала човешка ръка. Погребаният е мъж с ясно изразени европейски черти, който е починал на около 30-годишна възраст, и много вероятно това да е Александър Велики. Ние с колегите датирахме погребението към 323 година преди новата ера, когато древният владетел е починал във Вавилон от малария\", казаха специалистът по миналото на африканската страна Джордж Блеър.   Създадената от Александър Македонски империя, която се е простирала от Балканите до Индия, се е разпаднала на части веднага след смъртта му. Един от сподвижниците на владетеля - Птолемей се установява в днешните Египет и Либия.   Вероятно телохранителят на Александър е успял да пренесе останките на владетеля, информира още изданието.  ", "date": "2018.07.20", "title": "Откриха гроба на Александър Македонски в Египет?"}
{"url": "http://epicenter.bg/article/Kancho-Stoychev--Za-parvi-pat-ot-godini-imame-istinska-silna-parlamentarna-opozitsiya-/159690/11/0", "text": ": Господин Стойчев, напрежение, раздор сред коалицията на Патриотите определено съществува не от сега. Свидетели бяхме на едни различни позиции, например около посещението на руския патриарх у нас. След като идейното разединение не е новост, трябва ли сега да сме притеснени от конкретния случай?  И да, и не. Не би следвало да има напрежение голямо, тъй като става дума за спор. В спора се ражда истината. „Обединените патриоти“ още от самото начало никога не са били чак толкова обединени. Знаем че те се обединиха на конюнктурна основа, просто за да могат да направят група в парламента. Но различията си остават и това са три напълно, в значителна степен, различни партии. От друга страна, ако гледаме чисто аритметиката на парламентарното мнозинство, едно евентуално напускане на групата на Валери Симеонов, на депутатите, които са около него в парламента, би застрашило парламентарното мнозинство, но не чак дотолкова. Виждаме при различните гласувания има депутати, които да заменят тези няколко души от групата на Валери Симеонов. Едно напускане на групата му не означава моментално и автоматично падане на правителство. Във всички случаи би означавало сериозно изпитание за правителството, но пак казвам – от това не следва, че то ще падне, тъй като няколкото гласа могат да бъдат компенсирани.  По-важното за мен са поводите за тези спорове, да го наречем по най-мекия начин. При последния повод, когато говорим за Закона за приватизацията, Симеонов като че ли защитава съвършено противоположни тези и върви по линията на изостряне на напрежението, явно с някаква цел и тази цел може да бъде само едни бъдещи избори, препозициониране на едни бъдещи избори. Трудно ми е да си представя, че в следващи избори коалицията „Обединени патриоти“ ще бъде точно в този състав. Какво имам предвид като казвам „негова крайна противоречивост“? От една страна, той се обявява за десен и подкрепя десни мерки. От друга страна, в случая със Закона за приватизацията, аз не виждам нищо дясно. Това е просто дива популистка лява историйка и тази постоянна атака от негова страна към важни фактори в българската икономика. Това са и Кирил Домусчиев, това е и Валентин Златев, това е и Васил Божков. Това са все хора със значително участие в българската икономика. Сумарно погледнато те са едни от най-крупните вложители в българската икономика и така просто да си разпъваме хората, от които всъщност зависи националният ни доход, е безотговорно, а и по никакъв начин не може да се определи като дясно поведение. А освен всичко друго е и несправедливо. Така че тук също виждам доста евтин популистки похват и голяма доза безпринципност, която се представя, естествено, най-голямата безпринципност винаги се представя като най-голяма принципност. Но това хората трябва да мислят и да виждат за какво става дума.  Споменахте по-рано за евентуалните проблеми, които едно напускане на партията на Симеонов би могло да създаде. Може ли подобни спорове в коалицията на Патриотите, всъщност да окажат положителен ефект за по-голямата управляваща коалиция? Например в този аспект, че Борисов евентуално би могъл по-лесно да търси диалог и компромис с всеки един от тримата лидери по отделно, отколкото да бъде изправен пред, може би, една обща позиция?  Както започнах, привърженик съм на по-шумното управление. На управление, което има повече спорове. Това във всички случаи е по-добре, отколкото едно тихо управление. Защото тихото управление означава само едно – нещата се решават някъде извън светлината на прожекторите, някъде под масата, някъде в ъгъла, някъде на база на лични договорки. За обществото винаги е по-добре спорът да е публичен, така че да може и обществото да е информирано, и да участва в споровете. Така че шумното управление само по себе си не означава нестабилно управление. За мен даже има елементи на по-голяма стабилност. Въпросът обаче е по какъв начин се спори? Докъде се отива в спора и дали се спори на принципна основа или постоянно се правят чупки в кръста с най-различни съображения за евентуални бъдещи избори? Това вече поевтинява политиката.  Основната задача на хората, които по някакъв начин са стигнали до властта – това са изборите и съставено правителство на база парламентарна подкрепа, е всъщност да мислят преди всичко за държавата, а не за собственото си позициониране. За съжаление, у нас 90%, да не кажа и повече, от действията на ключовите политици, се мотивират от мисъл за следващо позициониране, ново участие във властта и т.н., а не за това какво да свършим във времето, което ни е дадено от народа.  Зависи. Тук не можем да говорим за всички ангро, тъй като електоратът не е единна маса. Там има най-различни слоеве, пластове в електората и сериозният отговор изисква да отчетем, че в едни електорати по един начин по-шумното управление се отразява, в други електорати -по друг начин, картината е по-сложна. Но във всички случаи от външна гледна точка, от гледна точка на масовото съзнание, прекаленото шумене пък води до накърняване на цялата композиция, управленска композиция. Особено, когато става по този начин, който виждаме напоследък. Не се спори по най-важните съществени неща, а се минава по периферните теми, минава се на личностна основа атаки. И това вече във всички случаи рефлектира негативно върху правителството.  Иска ми се обаче да направим един паралел, например с БСП. Като че ли техните медийни изяви се оказват в повечето случаи плюс за левицата и дори заглушават вътрешнопартийни търкания, ако има такива. Може би не така стоят нещата при Патриотите в повечето случаи?  Имал съм възможност и друг път да отбележа, че за първи път от много, много години имаме истинска силна парламентарна опозиция. И тук не става дума дали харесваме БСП или не харесваме. Става дума за това, че БСП изпълнява по истински начин ролята си на опозиция. Т.е. упорито, с много енергия, с много аргументи, с много хъс отстоява позициите си. Което е от огромна полза за обществото, защото всъщност това е смисълът на управляващите – да има управляващи и опозиция. И истината да се намира в спор и винаги да има един контролиращ фактор опозицията, която да може да осъществява натиск и контрол върху властта. Всяка власт има тенденцията да се изражда, да краде и т.н. Това е ясно. Така че БСП естествено печели от подобно поведение, тъй като изпълнява добре своята опозиционна роля, от което не следва, че утре ще вземе властта. Това не са два еднакви въпроса. Но когато човек изпълнява ролята, която му е отредена от народа добре, всяка опозиция в даден момент идва на власт в демократичните страни, така че и това ще се случи някой ден.   Колкото до ВМРО, ВМРО е втората партия след БСП, която е истинска партия. Тук не говоря за „Обединени патриоти“, а говоря за ВМРО. И всъщност тя е втората най-стара партия, с най-много традиции. Не става дума за голяма партия, а за такава с огромни корени в българското общество, в българската история. И става дума за хора, които може би в най-пълен смисъл на думата изпълват със съдържани думата „патриоти“. ВМРО наистина е уникална в това отношение организация и всъщност в тройната коалиция, която те имат в „Обединени патриоти“, за мен тя е най-стабилната, най-балансираната, най-разумната част, която се олицетворява естествено от лидера Каракачанов, който също, все повече хора разбират неговата роля и неслучайно и публичният образ и рейтингът на Каракачанов е сред първите в страната. Това е напълно заслужено, тъй като води една балансирана, патриотична, национално-отговорна позиция. Мисля че също така наистина в областта на отбраната, която е в неговите ръце, прави най-доброто възможно.  Говорейки за шума в управлението, в политиката, един такъв, може би не особено положителен шум запълва медийното пространство – дава ли допълнителна сила на подобни вътрешнопартийни проблеми информацията, която непрекъснато се появява за евентуални предсрочни избори, за разпад на управлението?  При всяка жива демокрация избори чукат на вратата постоянно, то това е демокрацията. Но пък от друга страна в „Обединени патриоти“ някои от споровете и то буквално в последните месеци, са прекалено на лична основа. Това са спорове кой кого вкарал в политиката, кой кого направил политик. Това са въпроси които не интересуват обществеността. Обществеността е изпратила тези хора да решават задачите на хората, а не да решават собствените си отношения. Така че тези политици, които са намесени в такива личностни спорове, обикновено губят.  За съжаление губи и обществото.  Губи да, обществото винаги губи, защото то е изпратило политиците с друга функция, а не да се разправят за собственото си значение. Нека си се разправят, но това не бива да става публично.  Дадохте пример с министър Каракачанов. Каква е вероятността, след като общата ни, глобална задача- визирам европредседателството вече приключи- все по-често да видим изпъкването на личностните характери, изпъкване на несъгласия, търкания дори сред политическите сили?  Красимир Каракачанов е човек със силна воля и със силни позиции, ясни позиции. Както виждаме досега, така лесно можем и да прогнозираме занапред, той не е човек, който ще замита под черджето или ще козирува и ще се подчинява сляпо. Така че той ще продължи да бъде такъв политик и винаги е бил такъв. И казах, спечели от тази своя нагласа към политиката като към много сериозна, много отговорна дейност. Всъщност с всеки изминал ден виждаме, че той се превръща във все по-централна фигура в българската политика и то с добро присъствие.  Ще изпъкват ли обаче силни фигури като него и съответно по-слабите такива?    Да, разбира се, че силните фигури изпъкват. Това е тяхната функция. Хора като Каракачанов изпъкват безспорно.  Можем ли да прогнозираме коя ще бъде темата, кой ще бъде акцентът, който ще ангажира политическият ни живот в следващите месеци, след като вече най-важната през последните 6 месеца свърши?  Естествено, че погледът се пренася във вътрешната политика. Приключи европейската ваканция. Аз така казвам на тези 6 месеца, защото това беше доминиращата тема. И нормално беше доминиращата тема. И все повече се връщаме в нашенските си работи, а те са безкрайни, тъй като основният проблем на страната е отсъствието на реформи и в последните 10 г. ние виждаме, че има блокиращ недостиг на реформи в социалната сфера, в социалните разходи, в бюджетните разходи. Там степента на неефективност е отвън разумното, буквално е „продупчена касата“ от множество места. Увеличават се средствата почти за всички сфери и то драстично, а качеството на услугите и качеството на управлението не се подобрява. Най-драстичен случай е здравеопазването, където последните 5-6 г. , знаем че бюджетите бяха увеличени близо 3 пъти. Вече харчим за здравеопазване над 3,5 милиарда, а ситуацията става все по-лоша и по-лоша. По същия начин са и нещата в образованието. Очевидно тази популистка линия, когато има проблем да се дават повече пари, и повече пари, и повече пари, просто за да има тишина в залата, води до огромна неефективност на държавата. И със сигурност, ако това продължи по този начин, държавата ни ще се сгромоляса, защото просто да се наливат пари в продънени каци е безумие. А не сме и толкова богати, за да можем да си го позволим. Така че за мен основният спор, основният дебат в нашето общество трябва да бъде за реформите в ключовите сфери, където се харчат нашите пари. Там е най-зле положението. Нашите пари се харчат безкрайно неефективно, неразумно, а в редица случаи с огромни нарушения.  Тепърва предстои да видим. Да завършим, може би с пожелание за повече реформи може би и повече разум в политиката?  Най-доброто за България са реформи. Реформи и то, все казват „то сега не му е моментът, защото сега чакаме това, чакахме председателство, сега чакаме не знам си какво“. Да, но минаха толкова години и болестта е толкова хронична, че макар да е била може би малка болест в началото, дори и най-малката болест, ако не се лекува прекалено дълго, води до смърт.  ", "date": "2018.07.20", "title": "Кънчо Стойчев: За първи път от години имаме истинска силна парламентарна опозиция!"}
{"url": "http://epicenter.bg/article/Prof--Aleksandar-Marinov--Ima-simptomi--otnovo-ni-podgotvyat-izmakvane-ot-vlastta/159705/11/0", "text": "Скандалите в управляващата коалиция може да са симптом, че пак ни подготвят измъкване от властта. Но този път \"стомната\" може да не издържи. Поредица от мини кризи силно разклаща управлението.   Така политологът проф. Александър Маринов коментира политическата ситуация в момента - провалените сделки за ЧЕЗ и Нова телевизия, скандалите в ОП, чумата по животните. Той развива тезите си в интервю за \"Фокус\". Политологът предполага, че съществува връзка, макар и не директна, между чумата по животните и провалените сделки за ЧЕЗ и Нова телевизия. И това е липсата на комуникация. Липсата на информация, липсата на аргументация за едно или друго решение или за липсата на действие от страна на държавното управление рязко засилва кризата, категоричен е проф. Маринов. Лошото управление на държавата поражда лавина от все по-сериозни проблеми, категоричен е професорът.   \"Ние не си задаваме въпроса, какво стои зад съдбата на животните. Зад кравата Пенка и зад козичките на баба Дора. Че една голяма част от държавата ни е оставена абсолютно на самотек\", казва той. И обръща внимание, че във връзка с чумата по дребния добитък висят със страшна сила поредица от въпроси – защо се стигна дотук и каква е гаранцията, че утре пак няма да се появи и няма да има ново масово клане.   Българското общество се радикализира, но не под влияние на някаква идеология, а под влияние на все по-тежките условия на живот, въпреки че управляващите ни твърдят, че живеем все по-добре, казва още Александър Маринов.       - Вероятно има някаква дълбока връзка по протичането на тези кризисни събития, въпреки че тя не е съвсем на повърхността. Не са свързани причинно тези събития, иначе имат своя дълбок подтекст, както казах, а именно натрупалите се хронични слабости, пороци в управлението на държавата. Има и още един общ белег на тези събития или тези процеси. Липсата на информация, неяснота, липсата на аргументация за едно или друго решение или за липсата на действие от страна на държавното управление. Което обстоятелство рязко засилва кризата. Между другото министърът на земеделието каза една точна мисъл преди няколко дни. Той каза: имахме една малка криза, но поради липсата на информация тя се превърна в голяма криза. Та тези, има и други между другото – може още четири-пет неща да посочим само от сряда и четвъртък, всички тези проблеми, мини или по-големи кризи се наслагват и от една страна, силно разклащат управлението, а от друга страна, би трябвало да подскажат на обществото, че това не е някаква лоша съдба, а просто лош начин на управление на държавата и е крайно време да се замислим, защото последиците стават все по-сериозни и по-сериозни.   - Да, може да съществува такава версия, че за да се отвлече вниманието от едно събитие се подклажда истерия около друго. Но аз съм казвал и друг път, това първо, е изключително трудно да се направи. Тъй като потокът, пороят от събития не може да бъде контролиран. И второ, няма в България такива големи майстори на манипулацията и на комуникационната манипулация. Просто имам чувството, че тази липса на координация, хаотичност, стремежът всяка една институция, всеки един ръководител да се оправя сам за себе си, да не носи отговорност, да я прехвърли някому другиго създава водовъртеж от събития, водовъртеж от версии. И отново повтарям, поради невъзможността, неспособността да се комуникира разумно, открито, аргументирано с обществото, обществото става много мнително. Става мнително и това прави изключително трудно провеждането на каквато и да било политика от страна на управлението.   - Ами ето ви един пример как един проблем се решава с неадекватни средства. Вместо да се разглежда по същество, вместо да се търсят сериозни доводи защо не трябва да се случи тази сделка, се намесва Комисията за защита на конкуренцията, която може би няма най-пряко отношение към този въпрос. Защо, аз не мога да разбера, четох, признавам си, четох кратките съобщения, но не ми стана много ясно аргументацията. Не ми стана. Това така или иначе и досега е съществувало. Какво означава, че ЧЕЗ въобще не може да бъде продадена ли? Между другото също важи и за Нова телевизия. От тези аргументи на комисията имам чувството, че или тези фирми, така да се каже, не могат да бъдат продадени въобще, или те трябва първо да се съсипят или да се разпаднат, да нямат такова влияние в обществото или на пазара и тогава вече могат да бъдат продадени. Аз отново се връщам към този голям пропуснат шанс да се разгледа сериозно и задълбочено проблемът, шанс, какъвто представляваше парламентарната комисия. По една или друга причина, въпреки че комисията разполагаше с много материали и аз имам чувството, че нейният председател имаше желание да свърши работа докрай, това не се случи. Не беше допуснато. И сега започват едни сложни комбинации, които между другото не са само вътрешни за страната ни. Знаем, че новото правителство на Чехия започна сериозни промени в мениджмънта на ЧЕЗ, има и някакви нови виждания, и ние сме намесени в кръг от събития, които вече не са под наш контрол. Но при всяко положение стои открит въпросът, защо държавата, държавното ръководство, политическите ръководители отказват да се произнесат, да систематизират аргументите за и против тази сделка. Защото тя може да не е последната и най-вероятно няма да бъде последната, ако не се извлекат съответните изводи. Всичко може да бъде продадено по този начин, уви, казвам в България. Това е големият въпрос, а не тази казуистика на КЗК. Сега ще видим, може би ще има по-подробни аргументи.     - Как да ви кажа, той е по-скоро едно филмче на ужасите, което е между границата, между страшното и смешното и тази граница е много тънка и много лесно се преминава. Защото зад животинките стоят съдбите на хората. Ние много често се впечатляваме и се активизираме от такива драматични моменти, не си задаваме въпроса, какво стои зад съдбата на животните. Зад кравата Пенка и зад козичките на баба Дора. Че една голяма част от държавата ни е оставена абсолютно на самотек. И тук искам да кажа, че наред с всички други спорове и аргументи във връзка с чумата по дребния добитък, виси със страшна сила поредица от въпроси – защо се стигна дотук и каква е гаранцията, че утре пак няма да се появи и няма да има ново масово клане? Защо не се зададе въпросът, взети ли са мерките за превенция и профилактика? Доколкото знам, за тези цели са били изхарчени доста пари. Защо няма резултат? Толкова ли е трудно да се предприемат някакви мерки или няма желание, или просто това е някаква имитация на мерки? Общо-взето зад този случай в Югоизточна България стои цял огромен кръг от проблеми на малкия бизнес, на хората от селските райони, които и без това са онеправдани и са натикани в ъгъла, в тинята на живота, защото никой за тях не мисли, освен когато настъпи някаква такава трагедия.   - Да, точно така е.     - Да, безразличие, безсърдечност, безотговорност. Защото в края на краищата правителството, неговите членове, различните администрации носят отговорност за това, което се случва в държавата. Сега пак имаме някакъв проблем и се опитват да ни внушат, че всички са си свършили работата. И това е някакво природно бедствие, едва ли не. Но не е просто природно бедствие. Ние между другото и с природните бедствия работим по същия начин. Защото се случват наводнения, случват се свлачища, катастрофи. И всичко заглъхва за няколко дни до следващото бедствие. Нищо не се променя, нищо не ни прави по-способни да реагираме по-добре на тези събития.   - Съвсем естествено е. И обяснението е логично. Ние сме говорили на тази тема с вас. Лошото управление на държавата поражда лавина от все по-сериозни проблеми. И когато хората са притиснати от тези проблеми, те тръгват да търсят правата си, за да защитават интересите си и да търсят сметка от тези, които би трябвало да решават проблемите. Появиха се едни кадри от с. Шарково, които напомнят на картините и на филмите за селските бунтове в Дуранкулак или за Септемврийското въстание 1923 г.   - Т.е. ние имаме много превратна представа, внушавана от част от медиите. Представа, която се генерира на жълтите павета или в големите градове. Ние сме свикнали да се отнасяме пренебрежително към останалата част от страната. Не само там, а и на много други места, българското общество се радикализира. То се радикализира не под влияние на някаква идеология, а под влияние на все по-тежките условия на живот, въпреки че управляващите ни твърдят, че живеем все по-добре. И българските политически партии, особено тези в парламента, са извън контекста. Те не са в час. Те не могат да разберат дори и тези, които се опитват да реагират, да използват един или друг смисъл ставащото, те не могат да разберат, че и най-радикалното им остро говорене от трибуната на парламента или в кулоарите на парламента отдавна е задминато от радикализирането на обществото по простата причина, че хората нямат избор, няма накъде да отстъпват и тръгват напред, за да се защитават. Това е политическият контекст.   - То е сътресение, което също има някакви по-дълбоки корени. Имам чувството и то не само чувство, а просто един преглед на събитията от последните седмици, че започват едни движения, да не кажа едни размествания на пластовете, които много вероятно да са свързани с предстоящи, иначе отричани, развития. Да кажем този закон, който сам по себе си отново е скандален. Това е поредният от очевидно лобистките закони, които освен всичко останало, се правят в разрез с фундаментални принципи на правото. Още един пореден закон с обратно действие.     - Говоря за промените в Закона за приватизацията. Значи, каквото и да се решава, каквото и да се решава със закон, то може да има сила оттук нататък. Т.е. не би трябвало да се отразява върху конкретния казус с Български морски флот. Защото това е абсурд. По същия начин всеки може да поиска преразглеждане на условията по сделката и респективно облекчаване на съответните задължения. Сега, защо ГЕРБ и една част от „Обединени патриоти“ участваха в тази история, ние доказателства нямаме, но можем да имаме основателни съмнения. Тъй като няма никакви солидни аргументи относно начина, по който беше приета тази промяна и нейната логика, нейната аргументация. Аз имам чувството, че има връзка между такива събития. Да кажем подобни политически решения и смяната на собствеността на някои медии. Аз имам усещането, че започва разместване, в което вече въпреки, че се отричат едни възможни предсрочни избори или падане на правителството, започват да се подбират позиции за следващи политически изпитания. Да се формират нови съюзи, да се развалят стари съюзи, да се търсят съюзници, не само политически, а и икономически и т.н. Т.е. тези размествания на пластовете на фона на слабите институции, които не решават проблемите на хората, са симптоматични, че отново ни подготвят едно измъкване от властта, което се случи вече няколко пъти. Но аз смятам, че този път стомната няма да издържи, а ще се пръсне на хиляди парченца. Защото интересите на 100 или 1000 души в държавата, не могат да бъдат залог за съдбата на цялото общество. ", "date": "2018.07.20", "title": "Проф. Александър Маринов: Пак готвят измъкване от властта. Но този път \"стомната\" може да не издържи"}
{"url": "http://epicenter.bg/article/Prof--d-r-Kosumi--Protsesat-na-integratsiya-v-ES-ostava-osnovniyat-politicheski-i-strategicheski-vapros-/159711/11/0", "text": "- Процесът на интеграция в Европейския съюз все още остава основният политически и стратегически въпрос в Югоизточна Европа. Без съмнение, този процес през последните двадесет години е донесъл големи резултати: много междудържавни проблеми са разрешени под натиска на този процес и има едино стимулиране в икономическото развитие на много нации и държави. Но, вече този процес показва първите колебания. Песемистите казват, че докато се интегрира цялата Югоизточна Европа в ЕС, ЕС няма да съществува! Със сигурност това не е точно и е само една прогноза от отчаяние. Но, трябва да се каже истината, че Брекзит и настоящата политика на някои европейски лидери да не вървят напред с по-нататъшното разширяване на ЕС, увеличават дозата на песимизма. Виждайки тези бавни стъпки, както на държавите от Югоизточна Европа, така и на ЕС, много други фактори, които не искат да виждат този регион в ЕС, са предприели и продължават да предприемат стъпки, за да възпрепятстват този процес.  Независимо от дискурса на политиците, експертите трябва да кажат истината. Има една деградация в дневния ред на европейската интеграция от двете страни. Държавите от региона не показват готовност и воля, за да разрешат политическите, междунационалните и междудържавните проблеми от миналото, като предусловие за интеграцията. Добрата новина е, че Македония и Гърция са на правилния път за разрешаване. Проблемите в Босна остават. Но, най-големият проблем продължава да остава между Косово и Сърбия. От друга страна, всички тези държави не успяват лесно да изградят правовата държава. Докато ЕС също така има своята деградация. На Срещата на върха в Солун (2004) тази част от Европа официално е наречена „Югоизточна Европа“, докато на Срещата на върха в София (2018) е наречена „Балкани“. Всички знаят, че наименованието Балкан не е просто един географски термин, а едно политическо понятие, за да покаже, че тези държави не са точно Европа. Тези дилеми, естествено, ги използват държави като Русия, Турция и др.    - Българското председателство е един добър късмет за всички държави от региона. Срещата в София засвидетелства това. Всяка държава от региона би трябвало да се ангажира за всяка държава в процеса на интеграция. Само, ако всички бъдат членове на ЕС, това би било гаранция за мира и прогреса. Нещастие е, че Гърция не е играла ролята на лидер в процеса на интеграцията на страните от региона от времето, когато стана член на ЕС. Трябва да се учим от грешките: българското председателство на ЕС е един силен импулс за процеса на интеграция на страните от региона.    - Не трябва да се забавя по никакъв начин процесът на интеграцията на останалите държави от региона в ЕС. Напротив, ЕС трябва да има „План Маршал“, за да се излезе от това зацикляне. Изцяло контрапродуктивна е политиката на „замразяване“ на интеграцията, или на политиката „да разрешим някои вътрешни дилеми, преди да се разширяваме по-нататък“, както говорят сега някои европейски лидери. От друга страна, държавите от региона трябва да разберат, че процесът на интеграция е от тяхна полза и те самите трябва да поемат водеща роля в изпълняването на стандартите, а не да чакат проверовъчен списък от ЕС. Европейските лидери, скептични към по-нататъшната интеграция, трябва да имат предвид един въпрос: с интеграцията на целия регион в ЕС, населението на ЕС ще се попълни с едно ново население, също и с нова работна сила. Има голям интерес за всички страни.    - Позитивни резултати ще има. Други алтернативи няма. Никой няма готовност да воюва за политически цели, след всички тези трагедии и големи разрушения, които остави след себе си войната за разпадането на Югославия и особено ненаситните националистически апетити. За нещастие, Белград, който беше огнището на всички войни в бивша Югославия, все още не е напълно наясно, че една изолационистка и враждебна политика спрямо съседите, уврежда тежко бъдещето на всички в региона. Белград все още продължава да пречи на Косово във всяка международна инициатива и тогава, когато е в интерес и на двете страни, както е членството на Косово в Интерпол или в ЮНЕСКО. Последно време има една малка промяна: Белград разбра, че трябва да се ориентира към ЕС и дискутира относно своята традиционно враждебна политика към Косово и албанците. Смятам, че ще има позитивни стъпки в тази посока. Косово и Сърбия са по някакъв начин „необходимо условие една за друга. Затова, ако не станат членове на ЕС по едно и също време, както изглежда, тогава трябва да дадат международни гаранции, че няма да възпрепятстват членството на другите в ЕС.    - Косовската политическа класа беше много повече подготвена да създаде държавата, отколкото да я управлява. До обявяването на независимостта на Косово през 2008 г., всеки косовски екип за преговорите беше на високо ниво. Обявяването на независимостта е свършен факт и преговорите между Косово и Сърбия трябва да се извършват по начин, че Сърбия да приеме този факт и не трябва да се схващат по никакъв начин като преговори за съдбата на Косово. Косово е определило своята съдба и това вече не зависи изобщо от Сърбия.    - Всеобхватното предложение за решаването на Статута на Косово (известно като Плана на Ахтисаари) от 26 март 2007 г. (включено и в Конституцията на Република Косово, 2008) е международният документ, който задължава Косово. В този документ е предвидено създаването на 6 нови сръбски общини в Косово, които заедно със старите, може да формират Асоциация на сръбските общини в Косово. Тази асоциация няма изпълнителни компетенции, но може да координира работата на сръбските общини в няколко компетенции на местната власт. От друга страна, диалогът между Прищина и Белград в Брюксел, с посредничеството на Външния комисионер на ЕС през 2013 и 2015 г., доведе до споразумението за формирането на тази асоциация, но с няколко добавени компетенции, извън предложението от 2007 г. Конституционният съд на Косово декларира, че някои от принципите на това споразумение са антиконституционни. Сега, Прищина иска една асоциация в съответствие с Конституцията и, която няма да възпрепятства развитието на Косово, докато Белград иска една асоциаиця, която да има изпълнителна сила, за да я използва колкото пъти желае, за да възпрепятства прогреса на Косово. Малко или много, Белград иска една нова „Република Сръпска“ в Косово. Разбира се, това не може да се случи.", "date": "2018.07.20", "title": "Проф. Косуми, бивш премиер на Косово: Българското председателство е късмет за държавите в региона"}
{"url": "http://epicenter.bg/article/Turskiyat-uchen-Mehmet-Altan--Kogato-politikata-opredelya-vsichko--togava-obshtestvoto-se-razpada/159717/11/34", "text": "  - Ще го обясня на обикновен език, най-висшият орган на съдебната власт в Турция е Конституционният съд. Висшият съдебен състав на Конституционния съд и Европейския съд по правата на човека проучиха окончателния вариант на делото срещу мен, съгласно което имам отежнена доживотна присъда и излязоха със заключително становище, че аз не трябва дори да съм задържан. От момента на арестуването ми в продължение на двайсет и един месеца аз бях неправомерно и незаконно задържан. Въпреки това, все още веднъж седмично отивам в полицията и се подписвам, наложена ми е забрана за напускане на страната. Бях изхвърлен от Истанбулския университет, в който съм преподавал трийсет години. И това дело ще бъде разгледано отново във Втори районен съд на 21 септември.   - Обвинението срещу мен се базира на две мои публикации и едно телевизионно участие. Разследването, свързано с опита за преврат, наказването на виновните не трябваше да се превръща във възможност за произволни практики, преследващи политически цели. Трябваше да бъдат наказани онези, за които наистина има доказателства, че са упражнили насилие, че са употребили оръжие и са замесени в метежа и неговото планиране. Но стана обратното, бяха обвинени хора, които нямат никаква връзка с метежа, но са недолюбвани от управляващите, което разводни ситуацията. Този процес разми границата между истински виновните и онези, които са преследвани по политически причини.   - Вижте, легитимността на една държава, на едно общество се основава на Конституцията. Ако една държава е стъпила на легитимна, законова основа, тя действа съгласно своята Конституция. Член 153 от Конституцията на Република Турция гарантира спазването на решенията на Конституционния съд, включително и тези на законодателната, изпълнителната и съдебната власт. Висшият съдебен състав на Конституционния съд постанови, че съгласно обвинителния акт срещу мен аз не трябва дори да бъда арестуван. Само че Двайсети шести съд за тежки престъпления и Двайсет и седми съд за тежки престъпления в Истанбул отказаха да изпълнят това решение. Това се случва за пръв път в историята на републиканска Турция. Това показва фактическото рухване на правовата държава. Заради това, че представителите на закона погазиха самия закон в противоречие с Конституцията, аз лежах шест месеца повече. Това обстоятелство толкова красноречиво и ясно показва каква е ситуацията, че няма какво повече да се каже.   - Когато политиката започне да определя всичко, тогава обществото рухва. Отгоре на всичко когато правилата в политиката, лишена от опит и солидна база, започнат да определят дейността на академичния свят, от друга страна, практиките, които не зачитат икономическата наука, незачитането на правото, всичко това влиза в противоречие с понятията за държава и общество. Политиката трябваше да бъде насочена към увеличаване броя на Нобеловите награди за Турция, броят на патентите, 21 век да бъде осмислен правилно и в съзвучие с това да се изработи образователна система и обществото да се формира в тази посока. Но в конкретния случай онези, които се чувстват непълноценни в културната война, отстраняват способните хора. На практика е възможно те да заемат мястото на способните чрез политически назначения, но оцеляването на институциите ще стане невъзможно.   - 21-ви век е много сложна епоха. В индустриалната епоха беше достатъчно да се култивира физическата сила. Сега има необходимост от мисловно творчество. Онези, които се облагодетелстваха от процеса на глобализация изминаха доста път. Но онези, които не могат да преглътнат този факт се надигат на гневен политически бунт. Тъй като 21-ви век е нова епоха, тя поражда усложнения и в Близкия Изток. Един от проблемите на Турция е, че тя не е в състояние да утвърди една външна политика и визия за бъдещето в съзвучие с динамиката на 21-ви век. Без да отстъпва от своите принципи Европейският съюз трябва да обяснява, че демокрацията е в интерес на Турция и за спокойствието на турското общество. Освен това ЕС не е нещо, от което Турция лесно може да се откаже. С оглед на икономическите отношения ЕС е важен партньор на Турция. Но трябва с конкретни примери да се обясни, че Турция може да реши проблемите си, ако спазва демокрацията.   - Може би най-важното нещо в тази обстановка е, че волята, която ме арестува, задържа и осъди също е на ясно, че съм невинен. Аз съм човек, който дълги години стои пред обществото, всичките ми постъпки са легитимни и изразявам мислите си. Мисля че основната цел при уволняването ми от университета без никакво правно основание, превръщането на личността ми в обект на активно мероприятие е насочена към унищожаване на моето поле за действие и областта на моето съществуване. Тоест условията за бързото ми връщане на работа в университета, средата, в която бих могъл да изразявам идеите си за бъдещето на Турция, както и да пиша по тези теми е унищожена.   Надявам се разумът, демокрацията, обществената воля, с която ще се определи бъдещето на Турция, в този смисъл здравият разум на държавата, ако го има, да се раздвижат и час по-скоро страната да застане там, където й е мястото.   - Заедно бяхме изправени пред съда. Както за мен, така и за него няма правосъдие. Ако няма правосъдие, в Турция наричат такива процеси политически. Най-големите неправителствени организации в света, от Съвета на Европейския съюз до ООН всички наблюдаваха този процес, документите по делото бяха преведени. Всички окачествиха ставащото като едно театро. Ето, и Ахмет е част от това театро, той е писател, който се намира в затвора, литературовед, мислител. Написаното от Ахмет в затвора се разпространява като белетристично творчество по света.   Есетата за затворническия живот, които той написа на една пластмасова маса в килия с двама души, които по-рано не е познавал, ще бъдат издадени в Германия на 21 септември от Издателска къща „Фишер“. От друга страна, когато някъде се хвърлят толкова много ритници по закона, това привлича вниманието на здравия разум в света.  ", "date": "2018.07.20", "title": "Турският учен Мехмет Алтан: Когато политиката определя всичко, тогава обществото се разпада"}
{"url": "http://epicenter.bg/article/-Si-En-Es--Sofiya-Tiketing-Sistem--shte-pravi-novata-tiket-sistema-v-gradskiya-transport-na-Sofiya/159703/4/0", "text": "Консорциумът „Си Ен Ес- София Тикетинг Систем“ е класиран на първо място и е избран за изпълнител на обществената поръчка за изграждане на тикет системата за обществения транспорт в София, която приключи на 20 юли 2018 г.  Консорциумът е получил 100 точки по изброените в поръчката показатели и е обявил най-ниската цена за изпълнение – 73 248 150 лева без ДДС. Консорциумът обединява компаниите “Компютърнет Сървисиз“ ООД и „Асис Електроник Ве Билишим Системлери“ Аноним Ширкети“ и „Тикси“ АД. Подизпълнител е „Макстел“ ООД.   Съгласно условията на обществената поръчка консорциумът трябва да изгради новата тикет система в рамките на 24 месеца като се предвижда въвеждане в експлоатация на повече от 15 000 устройства, на над 1 350 напълно оборудвани превозни средства от 4 типа транспорт, монтаж на оборудване в 11 депа, 52 метростанции, над 80 търговски обекта, интеграция на съществуващите системи, обучението на 3 000 служители на ЦГМ и транспортните оператори. Тук влиза и Центърът за видеонаблюдение.  Тикет системата ще донесе повече удобства за пътниците, тъй като ще може да се използва 1 превозен документ за различните видове транспорт. Този документ ще може да се зарежда и от всички видове мобилни устройства. Това ще сложи край на опашките. Ще се монтират камери във всички превозни средства, което ще повиши сигурността, както и борбата с гратиса ще е по-ефективна. Чрез системата в реално време ще се знае натоварването на линиите и ще се взимат бързи решения, за да няма претъпкани автобуси, тролейбуси или трамваи.  Обществената поръчка с предмет „Доставка, внедряване и поддръжка на интегрирана автоматизирана система за електронно таксуване и видеонаблюдение в градския транспорт в Столична община и услуги по организиране на управление и отчитане на онлайн продажби на превозни документи” стартира на 20.03.2018 г.   Комисията установи, че Обединение „С & Т – Контрон Юръп“ ДЗЗД, „ЕТРА“ АД, Консорциум „Стекард“ ДЗЗД и Обединение „София Ей Еф Си 2018“ ДЗЗД имат пропуски и неясноти в подадените документи, както и не отговарят на посочените изисквания на поръчката. Те бяха отстранени от участие. След отварянето на офертите и оценяването им класирането на комисията от 15 души, от които 7 общински съветници подреждането е следното:  • На 1-во място Консорциум „Си Ен Ес - София Тикетинг Систем“ с комплексна оценка - 100 т. и цена от 73 248 150 лева без ДДС;  • На 2-ро място Консорциум „Софер“ с комплексна оценка - 95,030 т. и цена от 76 478 035 лв. без ДДС;  • На 3-то място Консорциум „Кортел“ с комплексна оценка - 79,920 т. и цена от 77 910 000 лв. без ДДС;  • На 4-то място Консорциум „Е – тикет Систем 2018“ с комплексна оценка - 76,470 т. и цена от 75 297 110, 26 лв. без ДДС;  • На 5-то място „Интелигентен градски транспорт София“ ДЗЗД с комплексна оценка - 75,690 т. и цена от 77 997 871, 52 лева без ДДС;  • На 6-то място „Менница Полша“ АД с комплексна оценка - 49,090 т. и цена от 77 965 473 лв. без ДДС; ", "date": "2018.07.20", "title": "„Си Ен Ес- София Тикетинг Систем“ ще прави новата тикет система в градския транспорт на София"}
{"url": "http://epicenter.bg/article/-27-godishen-pomete-7-parkirani-koli-v--Nadezhda-/159688/3/0", "text": "Тази сутрин около 4.20 часа в СДВР е получен сигнал за засечено рисково шофиране в района на ул. „Кирил Драганов“ и „Калотина“. При подаден сигнал за спиране водачът не се подчинил, а в опита си да избяга, ударил последователно 7 паркирани автомобила.   Това съобщиха от пресцентъра на МВР. След кратко преследване 27-годишният шофьор е задържан в близост до произшествието и отведен с полицейска мярка до 24 часа във Второ РУ. Той е отказал полеви тестове за алкохол и наркотици.   По случая е образувано досъдебно производство. Предстои доклад на събраните материали в прокуратурата.   По аналогичен случай работиха вчера столичните полицаи. Сигнал за такси с неадекватно поведение на пътя в района на бул. „Рожен“ бе подаден около 17.00 часа от служител на СДВР, който не е бил на смяна. Веднага към мястото бяха насочени екипи на „Пътна полиция“ и шофьорът бе задържан на бул. „Ломско шосе“, като преди това той „успя“ да удари последователно и да нанесе материални щети на 9 паркирани автомобила. Бе установено, че таксиметровият шофьор е седнал зад волана с отнето свидетелство за правоуправление. При задържането той е отказал проба с дрегер. И по документирането на този случай работата продължава.    ", "date": "2018.07.20", "title": " 27-годишен помете 7 паркирани коли в „Надежда“"}
{"url": "http://epicenter.bg/article/Plovdivskata-tantsyorka-ostava-v-aresta-sled-protsedurna-hvatka/159706/3/0", "text": "22-годишната танцьорка Габриела Медарова, която удари 10 автомобила през април, а няколко седмици по-късно нападна с удари в лицето непозната млада жена, отново не успя да излезе от ареста, предаде bTV.   На 22 юли изтичаше максимално допустимият срок за задържане под стража.   Днес се оказа, че половин час преди делото в Пловдивския районен съд прокуратурата е предявила обвинения и делото е навлязло в съдебна фаза. Така, с процедурна хватка, прокуратурата провали освобождаването на Медарова от ареста.   За да се гледа отново постоянната ѝ мярка за неотклонение трябва друг състав на съда да насрочи заседание.   Адвокатът на Медарова остана шокиран, а родителите ѝ твърдят, че момичето е станало жертва. По думите им момичето вече било преосмислило поведението си.", "date": "2018.07.20", "title": "Пловдивската танцьорка остава в ареста след процедурна хватка"}
{"url": "http://epicenter.bg/article/Georgi-Parvanov--Balgarskata-politika-po-Makedonskiya-vapros-e-niz-ot-kompromisi-ot-1878-g--do-dnes/159698/2/0", "text": "Българската политика по Македонския въпрос е низ от компромиси от 1878 година до сега.   Това каза в Благоевград Георги Първанов, президент на България през периода 2002 - 2012 г. по време на среща – дискусия „Илинден 2018 – исторически поуки и перспективи на отношенията в региона“, предаде репортер на Радио „Фокус“ – Пирин.   Първанов заяви, че се занимава с тази тематика още от студентските си години и предложи на младите учени и историци да направят разработки на тема „Какво ни даде и какво ни отне патерналистичното“. „В една или друга степен то е оправдано спрямо Скопие и нашите братя оттатък границата“, каза още президентът Първанов. Той добави, че днес влизаме в честванията, посветени на Илинденско – Преображенското въстание. „И ако сме се събрали тук, то е, за да започнем този разговор или спор. Не бива да се притесняваме че даваме тон за полемика. За мен въпросът е „Ние имаме ли правото да честваме Илинденското въстание“ на фона на онова, което се случи в предходните 1-2 години и продължава да се случва. И ако отговорът все пак е позитивен, то тогава другият въпрос е „Какво имаме право да говорим“, заяви президентът Първанов. Той припомни, че през 2017 година македонският премиер Зоран Заев направи едно изказване по време на съвместните чествания на Илинден 2017 година, заедно с представители на българската държава, в което той спомена, че във въстанието са участвали македонци, албанци, турци, сърби, власи, роми, но пропуска да спомене българи. „Да кажем, че той се е развълнувал и е пропуснал да спомене българите, но на другия ден на Мечкин камен, президентът на македонския парламент г-н Талат Джафери произведе същия този списък. Аз тогава попитах много плахо, тъй като не исках да развалям добрите отношения от договора, та защо един от делегацията не се обади, не постави въпроса или поне да попита „Какво правим, къде сме ние“, добави президентът Първанов. Той заяви, че в последните дни от ПП АВБ достатъчно рано преди 2 август, даже и пред 20 юли, са предложили на българските институции да поканят македонския премиер Зоран Заев на Петрова нива. „Ето това ще бъде знак, че въстанието, че освободителното движение се възприема в неговия неразривен смисъл – Илинденско и Преображенско – такова, каквото е било“, подчерта президентът Първанов. Той коментира, че се занимава с темата за борбите на македонските и тракийските българи над 30 години. „Да, на моменти е имало едно леко разпадане на революционни окръзи, но в ничие съзнание, на никой от ръководителите не е имало усещането и намерението да работят за нещо различни от това – тази територия да се развива като българската такава. Между другото без да се отклонявам прекалено много, все пак ще маркирам, че българската политика по Македонския въпрос е низ от компромиси от 1878 година до сега“, подчерта президентът Първанов. Той уточни, че първият компромис е отказът от Санстефанска България. „На следващата стъпка, при Съединението ние се отказваме от идеята за едновременно присъединяване на Източна Румелия, Македония и Тракия. Присъединяваме само Източна Румелия. На следващата стъпка ние възприемаме идеята за автономия на Македония и Одринско, което е доста по-различно от онова, за което са се борили техните предшественици. В годините на войните вече отиваме съвсем в крайна мяра в своите компромиси, за да се стигне до признаването на Република Македония като самостоятелна държава – един компромис, който за мен е исторически и морално оправдан“, каза президентът Първанов. Той отбеляза, че това не означава, че сега трябва да мълчим, когато имаме нови условия и нови договорености, които засягат пряко България.", "date": "2018.07.20", "title": "Георги Първанов: Българската политика по Македонския въпрос е низ от компромиси от 1878 г. до днес"}
{"url": "http://epicenter.bg/article/PES--Ima-nuzhda-ot-konkretni-merki-za-borba-s-nasilieto-nad-zheni/159699/2/0", "text": "Проучвателна мисия на ПЕС, водена от генералния секретар Ахим Пост и председателя на ПЕС-Жени Зита Гурмай, е на тридневно посещение в София, съобщиха от пресофиса на европейската левица.   Освен среща с ръководството на партията-домакин – БСП, програмата на мисията включваше поредица от срещи с неправителствени организации и социолози, политолози и университетски преподаватели. Тя завърши с посещение в кризисния център в София, където членовете на мисията разговаряха с жени - жертви на насилие. Центърът се управлява от Фондация \"Асоциация Анимус\" - неправителствена организация с дългогодишен опит в борбата с насилието срещу жени и особено домашното насилие.  Генералният секретар на ПЕС Ахим Пост заяви:    На срещата с мисията на ПЕС неправителствените организации обърнаха внимание на необходимостта от държавна политика срещу насилието над жени и домашното насилие. В предложените от тях законодателни промени е разписан механизъм за координация между институциите на всички нива в борбата с насилието.  , добави Ахим Пост.  Председателят на женското обединение на ПЕС Зита Гурмай заяви:    ​     ", "date": "2018.07.20", "title": "ПЕС: Има нужда от конкретни мерки за борба с насилието над жени"}
{"url": "http://epicenter.bg/article/Izpalnitelnata-agentsiya-po-gorite-e-predpriela-deystviya-sreshtu-afrikanskata-chuma-po-divite-svine/159701/2/0", "text": "Предприети са действия от Изпълнителната агенция по горите за превенция на навлизането и разпространението на болестта африканска чума по дивите свине в България, съобщиха от пресцентъра на ИАГ.   Една от мерките, които се предприемат за превенция на навлизането и разпространението на болестта африканска чума по дивите свине в България е намаляването на популацията на дивата свиня. Чрез по-ниските цени на индивидуалното разрешително за лов и цените за ползване на дивеч за организирания ловен туризъм, промените в Закона за лова и опазване на дивеча, предвиденото при индивидуален лов заплащане от 30 лв. на ловците на отстреляна дива свиня са действия, целящи мотивиране на българските ловци за    Констатираните огнища на заразата в северната ни съседка наложи предприемането на действия по  . Оградата, чието строителство започна, ще бъде с дължина 133000 линейни метра.     Разпределени са комплекти за вземане на  , които са предоставени на стопанисващите дивеча в страната. Специално са обучени лица, които ще вземат тези проби, като е предвидено във всяка ловна дружинка да има по двама души, преминали такова обучение. Разпределени по ДГС и ДЛС са хладилници за специално за съхраняване на пробите, взети от отстреляните животни. Определен е редът за придвижване на пробите.   На 24 юли 2018 г. в Изпълнителна агенция по горите ще бъде проведено  .   В цялата страна се провеждат разяснителни кампании. При установяване на мъртва дива, полудива или питомна свиня призоваваме ", "date": "2018.07.20", "title": "Изпълнителната агенция по горите погна африканската чума по дивите свине"}
{"url": "http://epicenter.bg/article/Radev--Situatsiyata-s-chumata-naistina-e-krizisna--opasnostta-e-realna/159702/2/0", "text": "Според нас всичко, което досега сме направили срещу чумата, е законно. Това каза от парламентарната трибуна вътрешният министър Валентин Радев за мерките срещу чумата по дребните преживни животни в Странджанско, предаде агенция „Фокус“.   „ , посочи той.   „     Ситуацията с чумата наистина е кризисна, опасността е реална   Ситуацията наистина е кризисна, затова създаваме Кризисен щаб. Опасността е реална, алармилра вътрешният министър.   „Създадохме местен координационен щаб, министрите също ще отидем там.  обяви той. Според Радев всички, които отиват в засегнатите райони, не съзнават, че разнасят зараза.   „Всички, които идват да помагат на баба Дора или на когото друг поискат, не съзнават, че това е пренасяне на зараза. Ще бъдем строги, не защото не трябва да знаете какво става там, а защото разнасяме зараза“, посочи министърът.   „Ако искаме да се опазим- това е начинът“, подчерта той. „Съпричастни сме към болката на хората. Много добре я осъзнаваме. Всеки има родители и знае какво означават животните за тях. Никой не иска да посегне на ничие животно, ако то е здраво“, обясни Валентин Радев.   „Молбата ни е всички да направим така, че да повишим доверието на гражданите. Те да разберат колко е голяма опасността“, посочи той.   „ “, каза още вътрешният министър.     Службите работят включително и по хипотезата заразата с чума да е умишлена. Дано не се окаже, че е умишлена, каза от парламентарната трибуна вътрешният министър. „В момента се опитваме да направим най-доброто за държавата“, обяви той. „Уверявам народните представители, че службите работят, за да намерим източника на заразата, да намерим причината“, заяви Радев.   „Този, който политизира случая, работи срещу гражданите“, посочи министърът. „Никакво политизиране, грижата е обща. Това е криза“, коментира Валентин Радев.   „Не ни поставяйте в ъгъла, и то точно вие - народните представители, от които очакваме подкрепа. Разчитаме на разбирането ви, пред вас първи разказахме всичко“, се обърна се той към депутатите.  ", "date": "2018.07.20", "title": "Радев: Ситуацията с чумата наистина е кризисна, опасността е реална"}
{"url": "http://epicenter.bg/article/Porozhanov--Operativniyat-shtab-shte-reshi-koga-da-prodalzhava-evtanaziyata-na-zhivotni-v-Strandzhansko/159704/2/0", "text": "Оперативният щаб за борба с чумата ще се събере да реши кога да продължава евтаназията на животни в Странджанско. Това каза пред журналисти министърът на земеделието, храните и горите Румен Порожанов , предаде  аг енция „Фокус“.   На въпрос какво ще се прави утре след като на 19 и 20 юли 2018 г. е решено евтаназията да бъде преустановена, Порожанов отговори: „Ще се съберем щабът и ще решим“.   На въпрос кога ще се събере щабът, министърът заяви, че ще разговаря с министър Валентин Радев и ще се разберат.   Не контролирам сайта на БАБХ, каза още той във връзка с разминаванията между регистрирани, евтаназирани и останали живи овце и дали са сваляли данни от сайта на БАБХ.   „Даже не знам какво е качвано и какво е сваляно“, каза министърът. По думите му ангажимент на всеки стопанин е да си регистрира в системата съответния брой на животните.   „Разбира се и на частно-практикуващия лекар да актуализира системата. Ние ще заплатим това, което е по протокол унищожено, но разминавания има“, коментира Порожанов.   По-рано от ПГ на „БСП за България“ алармира, че от БАБХ са свалили информацията за чумата от сайта   Информацията за чумата е свалена от сайта на БАБХ. Това заяви народният представител от ПГ на „БСП за България“ Кристиан Вигенин след изслушването на министрите Румен Порожанов и Валентин Радев в Народното събрание за чумата по дребните преживни животни.   Според него министрите не са внесли допълнително успокоение.   „Първо г-н Радев заяви, че е получил политическа подкрепа на заседание на Председателски съвет. Ние в отговор на това негово твърдение, поискахме разсекретяване на стенограмите. Позволихте си г-н Радев, в телевизионно предаване да твърдите, че не можете да си вършите работата, че народният представител Вигенин дежури в Шарково“, каза Вигенин.   Той поясни, че в нито един момент БСП не е твърдяла, че няма чума, а са искали доказателства за това. По думите му информацията за чумата вчера е била свалена от сайта на БАБХ.   Според него причините за свалянето на информацията не е ясна. Вигенин алармира, че в данните на БАБХ е имало противоречия.   Депутатът от БСП обърна внимание, че загробването на евтаназираните животни е извършено неправилно. Според него това е именно предпоставката за разнасяне на зараза, а не хората, които са били в подкрепа на баба Дора. Според БСП трябва да се направи още по въпроса за обезщетенията.  ", "date": "2018.07.20", "title": "Порожанов: Оперативният щаб ще реши кога да продължи евтаназията на животни в Странджанско"}
{"url": "http://epicenter.bg/article/Rumen-Petkov--Reshenieto-za-imeto-Severna-Makedoniya-e-plod-na-vanshen-natisk/159707/2/0", "text": "Решението за името Северна Македония е плод на външен натиск, като е продиктувано от аргумента за разширяването на НАТО. Това каза в Благоевград лидерът на ПП АБВ Румен Петков, предаде репортер на Радио „Фокус“ - Пирин. „Ние подкрепяме участието на Македония в ЕС и в НАТО, но въпросът е цената, която ще плати България и региона. Ако се върнем назад във времето виждаме, че всички решения на наша територия, които са взимани под външен натиск, са с цената на много човешки жертви, напрежение, разрушение и връщане на региона изцяло назад“, каза Петков. По думите му в момента ние сме в Северна Македония и няма разногласия по този въпрос.   „Професор Проданов каза, че ние граничим със себе си, а ние даже не граничим със себе си, ние просто сме у нас. Когато се правят такива внушения и се и се внушават такива предпоставки - резултатите са налице. Приключилото вчера изследване на общественото мнение в Македония показва, че 55% са категорично против смяната на името, 75% от православните са против смяната на името, т.е. смяната на името трябва да се подкрепя от албанците. Ако за разширяването на НАТО , цената е разделянето на обществото в съседната наша държава, ще фаворизираме Албания, но това означава ли, че 30% ще решат съдбата на Македония“, каза Петков. По думите му македонският министър-председател заема позицията за референдум, който ще е със съвещателен характер и няма да е задължителен за населението.   „Нали нямаме съмнение, че албанската общност ще излезе като един да гласува. Скептичен съм, че православните християни ще се втурнат да участват в референдума, така масивно, организирано и резултатно, както ще го направят албанците. Трябва да си даваме сметка, че когато се предвиждат такива процеси и българската държава съзнателно отсъства. Външно министерство заяви, че всички имена за нас са приемливи и с един зоологически ентусиазъм прегърнаха и „Илинденска Македония“, „Северна Македония“. Министър- председателят още по време на нашето председателство, отстъпи активните преговори в ръцете на Ципрас. Мултидисциплинарната комисия се е занимала с едно - да заяви стая, в която да се събира и да приеме някои правила, които на този етап са нелегални за работата си“, каза Петков.   По думите му 50 от най-солидните представители на академичните среди на България подготвиха и разпространиха достатъчно деликатно един текст, който е достатъчно аргументиран и трябва да бъде чут от институциите. “От комисията нито откликнаха на нашия апел да се събере и да подготви едно общо виждане, което да бъде представено на българската и на македонската страна, нито зае някаква позиция до сега, което ми навява съмнението, че в тази комисия има определена степен на зависимост. Лидерът на ГЕРБ каза преди две години , че географското понятие „Северна Македония“ е абсолютно неприемливо за нас, а какво стана за две години. Кой му скърши гръбнака, че днес да приветства Северна Македония? Има неща, за които ние българите трябва да си даваме ясна сметка, че са недопустими. Когато ние се стремим да отсъстваме някой ще взима решенията, но ние ще плащаме сметката. Нашият апел е комисията по най- бързият начин да покани на среща тези български патриоти, да изслуша техните аргументи и да направи всичко, което и е вменено с този договор и с разпоредбата, за да защитят институциите, ако не искаме този низ от предателства и провали да има своя естествен финал“, каза Петков.    ", "date": "2018.07.20", "title": "Румен Петков: Кой \"счупи гръбнака\" на премиера?! Решението за Северна Македония е под външен натиск"}
{"url": "http://epicenter.bg/article/Nikolay-Nikolov---quot-Sofiya---grad-za-horata-quot--ostavi-kraynite-kvartali-na-proizvola/159710/2/0", "text": "Визията за София, която главният архитект Здравко Здравков представи в четвъртък вечерта на площад \"Света Неделя\", отново засяга само централната градска част, а аз исках да чуя и видя нещо и за крайните квартали. Това коментира общинският съветник от БСП Николай Николов, който присъства на презентацията \"София - град за хората\" на главния архитект на столицата.  \"Презентацията на арх. Здравков беше хубава, но аз останах с впечатлението, че той е загрижен повече за бизнеса, отколкото за хората, каза Николай Николов. - Истината е, че София е град на хората и съвсем не е само идеалният център. София е и на крайните квартали, и на крайградските райони. Там положението е много тежко, но засега не забелязвам желание от страна на управляващите да променят нещо. Граждани от крайните квартали постоянно ме канят на срещи и съм напълно наясно с проблемите им. Скоро проверявах сигнал в \"Сердика\". Отидох през нощта, за да проверя оплакването на гражданите от липсата на осветление по улиците. Бях с кола, но съжалих, че не съм с бронетранспортьор. По улиците \"Свобода\", \"Христо Станишев\" и 279 не само, че няма осветление, но и настилката беше надупчена като швейцарско сирене. От дъжда дупките бяха пълни с вода и улиците бяха непроходими. Хората там са оставени на произвола на съдбата. Не е по-различно състоянието и в другите крайни квартали. И е съвсем наложително да ни покажат визия за тяхното развитие, а не да си говорим постоянно и само за центъра\".  По време на дискусията, след презентацията на главния архитект, Николай Николов засегна и друг проблем - този за сигурността на гражданите в удължената пешеходна зона по бул. \"Витоша\" от ул. \"Алабин\" до площад Света Неделя. \"Арх. Здравков призна, че гражданите все още се притесняват да ходят по пътното платно в тази зона. За мен това притеснение е напълно обосновано, тъй като там минават трамваи. И ще е много трудно хората да свикнат да вървят по двете платна край линиите, коментира Николай Николов. - Къде по света има пешеходна зона, по която да върви трамвай?! Този въпрос с колегите от БСП в СОС го повдигнахме още при дебатите за приемане на доклада за удължаване на пешеходната зона. По време на презентацията в четвъртък отново не чух от арх. Здравков решение на този проблем\".  Общинският съветник от БСП засегна темата и за велоалеите. \"Продължавам да твърдя, че в София велоалеи няма. Има някакви велоотсечки, които дори не са изградени така, както трябва, коментира Николай Николов. - Безумни решения като това на ул. \"Г. С. Раковски\" не само, че не улеснява велосипедистите, но дори пречи на трафика от автомобили и на градския транспорт. Проблемът е, че продължавам да виждам доклади в СОС, в които има заложено изграждане на така наречени \"велоалеи\" с дължини от по стотина метра. А помним, че кметът Фандъкова беше обещала на велосипедистите 200 км велоалеи! Това за мен е крайно несериозно отношение от страна на управляващите в Столична община. Говорят за намаляване на трафика, а с нищо не мотивират хората да използват екологичния транспорт с велосипеди. Дори точно обратното затрудняват придвижването на хората с колело\".  ", "date": "2018.07.20", "title": "Николай Николов, БСП: \"София - град за хората\" остави крайните квартали на произвола"}
{"url": "http://epicenter.bg/article/Prodalzhava-stroitelstvoto-na-bul---Levski--gotovite-uchastatsi-shte-badat-puskani-poetapno/159712/2/0", "text": "Продължават ремонтните дейности на бул. „Левски“ - най-големият инфраструктурен проект, който се реализира във Варна. Работи се едновременно в отделни части на цялото трасе. Поставени  са 1820 пилота за подпорните стени, изградени са над 2200 м канализация и 2000 м водопроводи, 500 м от ново трасе на дерето, продължават дейностите по конструкцията. Монтирани са 100 стълба за улично осветление, изкопите маси са над 58 000 м3. Преместени са трасетата на част от телекомуникационни мрежи. На някои от участъците е положена асфалтова настилка, изграждат се тротоари и осветление.   Готов е участъкът от ул. „Подвис“ до ул. „Прилеп“, включително основният булевард и локалните платна, както и над 50% от мостовите конструкции по булевардите „Владислав“ и „Сливница“. В участъка  бул. „Владислав“ – ул. „Девня“  отчуждителните процедури са приключили, пилотната конструкция е готова, работи се по основното и локалното платно, както и по отводнителния канал. Реконструкцията на подземните комуникации в южната част на локалните платна между бул. „Владислав“ и ул. „Прилеп“ също е изпълнена. Поетапно всеки участък ще бъде пускан в движение. Над 34 000 тона отпадъци са изнесени от района на Максуда при почистване на терена за новото трасе.   Над 135 обекта по трасето на бул. „Левски“ вече са отчуждени или в процес на отчуждаване.    За хората, за които имотът е основно жилище, законът допуска да ползват дома си до 3 месеца, след като сумата за обезщетението им е изплатена. Това е причина за забавяне на обекта и промяна на работните графици, тъй като строително-монтажните дейности могат да бъдат извършвани само  в участъците с разрешение за строеж.   Новото трасе в участъка от ул. „Девня“ до ул. „Подвис“ ще бъде с две платна с по три ленти, и с две локални платна с по две ленти, като пресичането на ул. „Прилеп“, бул. „Цар Освободител“, бул. „Сливица“, бул. „Вл. Варненчик“ и ул. „Кракра“ ще се осъществява на различни нива чрез мостови съоръжения.  Кръгови движения ще има изградени на пътните възли с „Цар Освободител“, „Сливница“ и „Владислав“, а директни преминавания на ул. „Прилеп“ и „Кракра“. Ще бъдат изградени 6 двойни рампи за вливане и отливане от булеварда към обслужващите платна. Съгласно проекта пешеходно пресичане е предвидено чрез прелези - до стадион „Спартак“, между „Цар Освободител“ и „Сливница“, между „Сливница“ и Вл. Варненчик“, а на „Кракра“ – автомобилен и пешеходен прелез. Отделно на трите кръгови кръстовища с бул. „Цар Освободител“, „Сливница“ и „Вл. Варненчик“ ще има пешеходни пътеки.    Останалата част от ремонта на бул. „Левски“ - от кръстовището с ул. \"Подвис\" до бул. \"Осми приморски полк\", ще бъде по проект по ОП \"Региони в растеж“ на Община Варна.  Успоредно с това ще бъде извършен основен ремонт на всички пешеходни подлези по трасето.    Стартът на ремонтните дейности ще започне утре 21-ви юли, за да бъдат спазени изискванията и сроковете на проекта. Заради затруднения автомобилен трафик Община Варна призовава гражданите за разбиране и търпение, тъй като очакваните ползи от новия булевард. „Левски“ ще бъде облекчаване на движението в града и намаляване на задръстванията.  ", "date": "2018.07.20", "title": "Продължава строителството на бул. „Левски“ във Варна, готовите участъци ще бъдат пускани поетапно"}
{"url": "http://epicenter.bg/article/Bryuksel--Nyama-samneniya-za-tova--che-v-Balgariya-ima-chuma-po-drebnite-prezhivni-zhivotni-/159713/2/0", "text": "Чума по дребните преживни животни има в България, няма съмнение за това, а мерките, които БАБХ е предприела са в съответствие със законодателството на ЕС - това заключи експертната мисия на ЕК, която посети България тази седмица, съобщиха от БАБХ.   Яснота и прозрачност при работа, компетентност, своевременни и адекватни мерки за ликвидиране и ограничаване на разпространението на болестта – това е оценката за работата на БАБХ до този момент.  Чумата по дребните преживни животни е опасно, бързо разпостраняващо се заболяване, а бързината на изпълнение на мерки за евтаназия на животните в огнищата и регулиране на движението на хора, животни и продукти от тях е от съществено значение. Всяко забавяне и/или действия, които противопоставят изпълнението им е предпоставка за разпространение и поява на нови огнища. БАБХ работи в тясно сътрудничество и пълна прозрачност с всички ресорни институции на страната и Европейската Комисия. България е на фронтовата линия на ЕС и по отношение на опазване здравето на животните в страната и ЕС е ключов играч. Всички държави членки на ЕС са насочили поглед в действията на страната ни и разчитат на мерките и изпълнението им с оглед за опазване здравето на животните и ограничаване инфекцията.  ", "date": "2018.07.20", "title": "Брюксел: Няма съмнения за това, че в България има чума по дребните преживни животни!"}
{"url": "http://epicenter.bg/article/Ministarat-na-otbranata-validira-yubileyna-poshtenska-marka--140-godini-Balgarska-armiya-/159714/2/0", "text": "По повод 140-ата годишнина от създаването на Българската армия министърът на отбраната Красимир Каракачанов заедно със заместник-министъра на транспорта, информационните  технологии и съобщенията Димитър Геновски поставиха печата за валидиране на първата по рода си тематична марка. „Това е една много красива инициатива, която ще увековечи 140-годишнината и е знак на нашето уважение към тази дата. Марката е прекрасно художествено произведение и ще остане паметно и за поколенията след нас“,  каза министърът на отбраната Красимир Каракачанов.   Заместник-министърът на транспорта, информационните технологии и съобщенията Димитър Геновски посочи, че Българската армия е една от институциите, с която държавата ни винаги се е гордеела и това филателно издание е посветено изцяло на героизма на българските воини. Припомнен беше и фактът, че още в далечната 1902 година се отпечатва марка, посветена на боевете при Шипка.   Авторът на марката д-р Александър Въчков представя в историческа ретроспекция образа на Българската армия, илюстрира промяната през годините и в същото време изобразява непреклонния дух на българския войник.   Юбилейната пощенска марка „140 години Българска армия“ е в тираж от 10 100 броя.", "date": "2018.07.20", "title": "Министърът на отбраната валидира юбилейна пощенска марка „140 години Българска армия“"}
