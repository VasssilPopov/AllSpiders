{"url": "http://epicenter.bg/article/Taysana-napusna-listata-na-Valeri-Simeonov/181253/2/0", "text": "\"22-годишният боксьор в евролистата на НФСБ обяви, че е станала грешка и няма да участва в изборите. Даниел Асенов, известен като Тайсъна, публикува отворено писмо в профила си във Фейсбук.   Номинацията на спортиста в листата на националистите се превърна в истински фурор и заради ромския му произход.    Даниел Асенов е от ямболското село Кукорево. Роден е през 1997 година, а прякора „Тайсъна“ получава от треньора Младен Станев. По-късно започва да тренира бокс при Димитър Мутафов, създател на боксов клуб „Априлец“ (с. Бояджик), който и до днес е негов личен треньор.  През 2013 година печели европейската титла при юношите в категория до 49 кг в Анапа, Русия, а година по-късно я губи от британеца Мохамед Али и остава на второ място. През 2015 година на Европейското първенство по бокс в Самоков обаче следва реванш и „Тайсъна“ печели още една европейска титла, но вече при мъжете, в категория до 52 кг – в схватка именно срещу Али, припомни Бургасинфо.", "date": "2019.04.26", "title": "Тайсъна напусна листата на Валери Симеонов"}
{"url": "http://epicenter.bg/article/Razpeti-petak-e---denyat-na-krastnata-smart-na-Spasitelya--/181086/2/0", "text": "  Спасителя е принуден да извърви пътя до Голгота, където по залез слънце, изпитал болка и предателство, Той умира. Земята се разтриса, а в небето се чува гръм, придружен със слънчево затъмнение. Тленното тяло на Христос е поставено в съркофаг в пещера, а на входа е сложен огромен камък и жива стража.     На Велики петък не се служи Света литургия, защото в този ден сам Господ е принесъл себе си в жертва, а   Първият е времето от 6 до 9 сутринта, посветено на човешкия труд, следва отрязъкът от 9 до 12 по обед, който напомня за слизането на Светия Дух над Апостолите, времето до 15.00 ч. е възпоминание за разпятието на Божия син, а последният, девети час, е посветен на припомняне на кръстната Му смърт.   – платът, с който е било завито мъртвото тяло на Христос след свалянето му от кръста. Свещеникът и други църковни служители обикалят три пъти около разпятието и приготвената маса и слагат на нея Плащеницата. Той, а след него и богомолците, целуват св. кръст, св. евангелие и самата дреха. Всеки от тях минава под масата за здраве и дълголетие.   Прието е миряните да оставят цветя, клонки и боядисани червени яйца в храма. Това е препрадка към дарът на Мария-Магдалена към римския император в момента, в който тя се опитва да му обясни троичността на Бога.    В края на вечернята свещеникът взима Плащеницата от центъра на храма и я слага на светия престол в олтара.", "date": "2019.04.26", "title": "Разпети петък е денят на кръстната смърт на Спасителя! Миряните минават под масата с Плащеницата"}
{"url": "http://epicenter.bg/article/Andrey-Raychev--GERB-i-BSP-imat-po-1-mln--izbirateli/181227/2/0", "text": "В момента ГЕРб и БСП имат горе-долу по един милион избиратели. Това каза в сутрешния блок на БНТ социологът Андрей Райчев.   Има още един милион души, които може да отидат до урните. Техните гласове са разпределени така: 300 000 души за ДПС, 300 000 за Демократична България и около 300 000 за патриотите, смята Райчев.  Големият въпрос според него е дали ДПС ще може да прехвърли границата от 300 000 гласа. \"В момента ДПС е в много по-добро положение без Лютви Местан\", който беше отстранен от кампанията след трагичното събитие, каза Райчев визирайки катастрофата, в която участва лидерът на ДОСТ, при която загина 6 месечно дете.  Обединението между ДСБ и Да, България може да се превърне в завръщането на градската десница, прогнозира Райчев. По отношение на патриотите той беше по-умерен, като прогнозира, че въпреки разединението патриотичният вот може да се консолидира около ВМРО. \"Ангел Джамбазки полага усилия, както и ВМРО ва тази посока\", категоричен е Райчев.  По отношение на БСП Андрей Райчев коментира, че в момента Корнелия Нинова се държи като консервативен политик. \"Социалистите в Европа плащат сметката на либералите - всичко свързано с джендърството, с Пакта за миграция. Затова в Германия социалистите в една от провинциите стигнаха до резултат 10%, което все едно е тук БСП да получи 2%. Нинова казва, че с тази политика на социалистите трябва да се спре\", убеден е Райчев.  ", "date": "2019.04.26", "title": "Андрей Райчев: ГЕРБ и БСП имат по 1 млн. избиратели"}
{"url": "http://epicenter.bg/article/Angel-Dzhambazki-/181228/2/0", "text": "\"За Европейските избори залагаме на много свършена работа и на още много работа, която предстои да бъде свършена в Европейския парламент.\"   Това заяви в интервю за радио \"Фокус\" евродепутатът и водач на листата на ВМРО за предстоящите европейски избори Ангел Джамбазки.  \"Ние имаме пет години биография на защита на българския национален интерес в Европейския парламент, на защита на българите от нелегална имиграция, двоен стандарт при храните, от блокацията на Истанбулската конвенция, от нелепите опити на леви и десни политици, така наречени, да разпределят нелегални имигранти в България. Така че ние имаме биографията, имаме опита. Имаме между другото опита на пакета „Мобилност“, на пакета „Макрон“ да съсипе българския бизнес и да прокуди нови 500 хиляди души от България. Така че ние имаме ясна представа какво трябва да се прави, ние имаме биография на свършени задачи, имаме и ясна представа какво предстои да се свърши\", посочи в  интервютоАнгел Джамазки.  \"Така например в последния ден на последната сесия на този мандат ЕП подкрепи и гласува нашето предложение срещу двойните стандарти при храните, което задължава търговци, които си позволяват двоен стандарт и продават храни с различно качество в различните части на Съюза, да бъдат глобявани със сериозни суми. Това е конкретно свършена работа, която може да бъде отчетена пред българските граждани\", допълни българският евродепутат.  Ангел Джамазки коментира и пакета \"Мобилност\". \"Отново пакета „Мобилност“ на второ четене. Трябва да бъдем много по-организирани и да не допуснем този път такива позорни прояви, като последната на трима български европейски представители – Малинов от „Демократична България“ и другите двама, които не се явиха на работа и провалиха с отсъствието си най-важното гласуване в целия мандат. Безобразно и безотговорно поведение, при което не отиваш на работа, за която получаваш отлично възнаграждение. Необяснимо и неоправдано. Това ни предстои – пакетът „Мобилност“. Предстои да направим нашите усилия, за да имаме справедлива сделка по него. Да можем да защитим интереса на 500 хиляди българи\", обясни още водачът на листата на ВМРО.  ", "date": "2019.04.26", "title": "Ангел Джамбазки: Имаме пет години опит в Европарламента на защита на националния интерес"}
{"url": "http://epicenter.bg/article/Tsvetanov--Horata-ni-po-mesta-ne-sa-povliyani-ot--Apartamentgeyt--i-sa-mnogo-motivirani/181229/2/0", "text": "\"Хората ни по места не са повлияни от \"Апартаментгейт\" и са много мотивирани. Оценката си ще дадат на местните избори.\"   Това заяви зам.-председателят на ГЕРБ и шеф на предизборния й щаб Цветан Цветанов в ефира на Канал 3.  \"Пожелавам успех на всички които участват на тези избори. Нека да имаме една истинска и европейска кампания. Нека да покажем какви са възможностите за България когато избират 17 евродепутати в еропейския парламент. Аз съм сигурен, че политическа партия ГЕРБ ще постигне победа. Нека всички да защитават националните интереси. Надявам се да намерим общи теми по които можем да консолидираме всички 17 евродепутати, независимо кой от кое политическо семейство е\", заяви Цветанов.  \"Всичко ще зависи от 26.05. Ние залагаме на почтената кампания, затова и нашите срещи с нашите структури започнаха. Нашите кандидати за евродепутати ще направят всичко възможно, да направят срещи и с хора по определени браншове и бизнеси, които имат пряко отношение с това да се защитават техните интереси в европейския парламент и европейската комисия. Надявам се, че всички 17 евродепутати ще припознаят някой от приоритетите на държавата за да бъдем консолидирани и заедно\", добави в заключение Цветан Цветанов.  ", "date": "2019.04.26", "title": "Цветанов: Хората ни по места не са повлияни от “Апартаментгейт” и са много мотивирани"}
{"url": "http://epicenter.bg/article/Dimitar-Danchev-v-Byaga--Na-vsichki-ni-e-nuzhna-spravedlivost/181230/2/0", "text": "\"Голямата битка на тези избори е за справедливост. Всички имаме нужда от нея.\" Това заяви кандидатът за евродепутат от \"БСП за България\" Димитър Данчев в с. Бяга, където се срещна с хората и взе участие в традиционно боядисване на яйца на Велики четвъртък.   Жителите на селото изразиха съгласие и подкрепа за думите му. Те обясниха, че на всички нива в живота им се усеща липса на справедливост - незаконен добив на дървесина, липсата на политика за розопроизводителите от региона и много други. По думите им приетият днес от управляващите Закон за розата не решава проблеми, а създава допълнителни усложнения за техния бизнес. По време на срещата местните заявиха твърдата си подкрепа за листата на „БСП за България“.", "date": "2019.04.26", "title": "Димитър Данчев в Бяга: На всички ни е нужна справедливост"}
{"url": "http://epicenter.bg/article/-quot-Tapi-quot--blokiraha-granichnite-punktove-kam-Gartsiya-i-Turtsiya/181231/2/0", "text": "Невероятни тапи от автомобили се образуваха на граничните пунктове с Гърция и Турция днес. Заради четирите почивни дни около Великден стотици хиляди българи ще пътуват, както у нас, така и в чужбина. Опашки от чакащи има по граничните пунктове „Калотина”, „Капитан Андреево” и „Кулата”.  Стотици автомобили чакат да преминат в южните съседки за почивните дни по Великден.  Още сутринта се образува огромна опашка от коли, очакващи да преминат ГКПП Капитан Андреево. Част от пътуващите отиват на почивка, а други на традиционния шопинг тур в близкия до границата Одрин.  Преминаването допълнително бе затруднено от митническата система на отсрешния турски пункт Капъкуле, която спира на два пъти.  Същата е и ситуацията на път Е-79, който води към Солун и ГКПП Кулата-Промахон.  На Дунав мост при Русе също има интензивен трафик, но причината за него е обратната - румънци, пристигащи в морските ни курорти за Великденските празници.  Традиционно най-натоварени ще са магистралите \"Тракия\" и \"Хемус\". Допълнително струпване на автомобили се получава и заради продължаващите ремонти. Най-големи се очакват да бъдат на входа на тунел \"Витиня\" на АМ \"Хемус\", но при по-голямо задръстване пътна полиция има предварителен план за действие.  ", "date": "2019.04.26", "title": "\"Тапи\" блокираха граничните пунктове към Гърция и Турция"}
{"url": "http://epicenter.bg/article/Valeri-Simeonov--Ako-ne-beshe-tazi-kampaniya-s-apartamentite-i-imotite--shteshe-da-bade-neshto-drugo/181234/2/0", "text": "\"Разделението между Обединени патриоти е за участието на изборите за Европейски парламент. Коалицията продължава да работи, къде по-добре, къде по-зле.\"   Така коментира в ефира на Канал 3 разделението на патриотите за предстоящите Европейски избори, лидерът на партия НФСБ и водач на листата \"Обединени патриоти за Валери Симеонов\" Валери Симеонов.  \"Тук всяка партия от \"Обединени патриоти\" се явява с нейни лица и нейна програма. Другите партии не са с такава голяма избирателна маса като нас. Водачите на ВМРО и АТАКА са къде, къде по-млади и не са с толкова богат житейски и професионален опит като мен. Имаме шанс да ги победим.\", добави лидерът на НФСБ.  Валери Симеонов коментира и скандала \"Апартаменгейт\".  \"Ако не беше тази кампания с апартаменти и имоти, щеше да бъде друга кампания. В България всички избори са съпътствани от такива компроматни кампании, което не дава възможност на кандидатите да изложат своето виждане и да аргументират своята програма. Сблъсъкът остава на един повърхностен план. Това е сблъсък между жълти медии и рейтинг на едно име или една партия\", каза още той.  ", "date": "2019.04.26", "title": "Валери Симеонов: Ако не беше тази кампания с апартаментите и имотите, щеше да бъде нещо друго"}
{"url": "http://epicenter.bg/article/Turskata-sistema-na-GKPP--Kapakule--se-srina--ima-opashki-ot-avtomobili/181237/2/0", "text": "Ситуацията с трафика на ГКПП „Капъкуле” към входа за Турция се усложнява поради срив на компютърната информационна система на турските митници. Образували са се опашки от изчакващи автомобили и автобуси, като са напълно блокирани на вход към Турция, както турският, така и българският пункт, съобщават от българското външно министерство.   При проведените срещи със служители на Генералното консулство в Одрин и българските гранични власти, турските гранични и митнически органи са заявили, че предприемат необходимите мерки за отстраняване на срива. Създадена е организация, включително като е увеличен значително и личният състав, с цел да поемат натрупаните опашки и повишения трафик през празничните за България дни.   Отворени са всички трасета на влизане в страната за леки автомобили и 3 трасета за автобуси. Понастоящем трафикът се обслужва ръчно, като турските гранични власти ще заработят на максимален капацитет след отстраняване на техническия проблем.  Генералното консулство в Одрин е в непрекъсната връзка с турските гранични и митнически власти и при необходимост има готовност да реагира.   ", "date": "2019.04.26", "title": "Турската система на ГКПП „Капъкуле” се срина, има опашки от автомобили"}
{"url": "http://epicenter.bg/article/Na--quot-Trakiya-quot--stava-strashno---15-kilometrova-tapa-na-magistralata-v-Pazardzhishko/181238/2/0", "text": "Трафикът в първия от серията почивни дни става все по-натоварен. Най-страшно вече е на магистрала \"Тракия\" на територията на област Пазарджик, където се е образувала 15-километрова колона от автомобили в посока Пловдив и Бургас.  Причината е струпването на автомобили преди ремонта на 89-ия километър. Задръстването е от 75-и км (край отбивката за Калугерово) до 90-и км на магистралата, съобщи говорителят на ОДМВР-Пазарджик Мирослав Стоянов пред \"Фокус\" и уточни, че колоната се движи бавно и в посока Бургас на минута преминават средно по 65 автомобила по магистралата.  Край въпросния ремонт движението се извършва двупосочно само в едното платно. На място са полицейски екипи, които регулират движението.  От МВР призовават при възможност да се използват алтернативни маршрути.    ", "date": "2019.04.26", "title": "На \"Тракия\" става страшно - 15-километрова тапа на магистралата в Пазарджишко"}
{"url": "http://epicenter.bg/article/Vodata-v-General-Toshevo-e-zamarsena-s-pestitsidi-i-herbitsidi/181241/2/0", "text": "Първите проби от водата на кв. „Пастир“ в Генерал Тошево са готови и показват, че става дума за замърсяване с пестициди и хербициди. Това стана ясно по време на заседанието на Областният щаб за изпълнение на Областния план за защита при бедствия, провело се извънредно днес в Добрич, съобщи БНР. В момента се извършва промиване на водопреносната мрежа.  На заседанието на щаба за реагиране при бедствия от Областната дирекция на МВР и Пожарната безопасност са заявили, че всички домакинства са били обиколени и предупредени за опасността при използването на водата в квартал „Пастир“. Инж. Павел Павлов от ВиК дружеството е информирал, че в момента се извършва промиване на водопреносната мрежа и домовите отклонения, като водата, изразходвана за това, ще бъде приспадната от партидите на абонатите в квартала. От дружеството подчертават, че водата, доставяна с водоноска, не е годна за пиене и жителите трябва да консумират бутилирана вода. Водоподаването ще се възстанови едва след като лабораторните анализи гарантират безопасността ѝ.  Замърсяването на водопреносната мрежа в „Пастир“ на Генерал Тошево е станало, след като в системата е влязла вода от цистерна, която била пълна с пестициди. Според Окръжната прокуратура в Добрич, която разследва инцидента, натравянето се дължи на ниско налягане заради отстраняване на авария, като опасната течност е била засмукана в мрежата.  Започналото още вчера разследване от Окръжната прокуратура е установило източника на отравянето на водата в квартал „Пастир“ на Генерал Тошево. Днес по време на огледа на мястото на произшествието окръжният прокурор Пламен Николов заяви: „Иззети са веществени доказателства, които са относими към предмета на разследване. Действията по разследването продължават, има ли виновно лице и ако има такова ще бъде повдигнато обвинение за извършено престъпление“.  Водата не е годна за употреба, както за битови, така и за стопански нужди. В момента се извършва пречистване на системата. Случаят се наблюдава и от министерството на здравеопазването.  По-рано стана ясно, че двама души, които са пили от отровената с пестициди вода в Генерал Тошево, са приети в Спешното отделение на болницата в Добрич. Те са получили кожни обриви, по-късно са изписани за домашно лечение.  Взети са проби от Регионалната здравна инспекция в Добрич от замърсената с пестициди вода. На 300 домакинства е забранено ползването на вода за битови и стопански нужди.  Първият сигнал за проблем с водата бе подаден вчера следобед от кметския наместник на Пастир Снежана Станева, според която водата е имала силен мирис и се е пенела.  Кметът на община Генерал Тошево Валентин Димитров заяви, че паника сред населението няма, засега няма да се обявява и бедствено положение.  „Хората са предупредени два пъти вчера, тази сутрин - за трети път. Всички мерки са предприети, за да предпазим хората от нещо по-лошо. ВиК не са виновни. Има няколко последователни нелепи ситуации. По най-бързия начин трябва да излезем от тази ситуация“.  Все още не е ясно с какво точно е отровена водата, но подозренията са, че става дума за фунгицид. ", "date": "2019.04.26", "title": "Водата в Генерал Тошево е замърсена с пестициди и хербициди"}
{"url": "http://epicenter.bg/article/Chernobil---33-godini-sled-tragediyata/181220/11/0", "text": "Днес се навършват 33 години от трагедията, която предизвика аварията в атомната електроцентрала \"Чернобил\" в Украйна.  На 26 април 1986 година в 01:23 часа местно време в реактор номер 4 на централата в Чернобил, в Северна Украйна, близо до руската и беларуската граница, избухва пожар. Счита се, че процедурните нарушения са спомогнали за инцидента. Едно от тях е недостатъчна комуникация между операторите и служителите, отговарящи за безопасността.  Последва най-голямата ядрена катастрофа в историята на човечеството, при която радиация се разпространи над голяма част от Европа, но най-силно над Украйна, Русия и Беларус, тогава републики на СССР.  Официално само в Украйна 2.3 милиона души, сред които 220 000 \"ликвидатори\", се водят за \"пострадали от катастрофата\" в Чернобил.  Бедствието и начинът, по който правителството реагира на него - заповедта за евакуиране на хората, дадена чак 36 часа след аварията - привлякоха вниманието към дефектите на съветската система с безкрайната й бюрокрация и дълбоко вкоренения маниер на секретност.  По-късно Михаил Горбачов казва, че според него Чернобил е бил  един от главните пирони в ковчега на Съветския съюз,  който в крайна сметка рухна през 1991 г.  Според доклад на \"Грийнпийс\", разпространен преди годишнината, като се позовава на беларуско изследване, смъртните случаи от ракови заболявания в резултат на аварията са 115 000, доста повече от данните на Световната здравна организация, която ги оценява на 9000.  В проучването на Грийнпийс\" се казва също, че хората, които живеят в района, продължават да ядат и да пият храни с опасно високи нива на радиация.  По-специално \"силно замърсена и неподходяща за живот е 30-километровата забранена зона\" около Чернобилската АЕЦ, се казва в доклада.  Ядрената централа в Чернобил, чийто последен реактор продължаваше да произвежда електроенергия, бе затворена през декември 2000 година.  Смята се, че днес - 33 години след аварията - около 160 души са се върнали в т.нар. \"забранена зона\" около централата с радиус 30 км.  ", "date": "2019.04.26", "title": "Чернобил - 33 години след трагедията"}
{"url": "http://epicenter.bg/article/D-r-Milen-Vrabevski--Shte-donesem-blagodatniya-ogan-i-za-Makedoniya/181257/6/0", "text": "-             -          Най-малкото е степен на полезност, което е живот с мисия и при това положение цифрата има значение. Наистина работя по петия си албум и имам пет деца, но две от тях са от предишния брак на жена ми. Това не ми пречи да имам активно участие в битката с демографската криза, давайки личен пример, защото има голяма опасност скоро да изчезнем като нация, а това не ми се иска.             Затова съвместно с ДНК, с фондация „Искам бебе“ и с други организации, наши сътрудници през годините ,сме предприели мощна кампания да бъдат мотивирани и активирани младите хора да участват с личен принос в борбата с демографската криза.   -             -          Благодаря им за вниманието. Аз съм им първият спонсор и благодарение на инвестицията в асистирана репродукция на 48 семейства се родиха 35 бебета. Това ми е постижението до момента – извън държавния фонд за асистирана репродукция. В момента поддържаме и 12 многодетни семейства, за да премахнем битовизмите от главите им, за да може те да се концентрират върху любовта и творчеството, което е най-важното за децата.   -             -          От три деца нагоре. (усмихва се) При нашите стандарти вече паднаха малко цифрите. Важен е крайният резултат – едно дете, което е обичано става достоен гражданин на тази държава. Това е един постулат, в който вярвам, почти съм го извел със собствени усилия и ми се иска и други хора да го разберат и да транслират тази енергия по-нататък, както правят семействата,  които инвестираме.             Те виждат, че някой им помага  и в момента, в който си стъпят на краката, започват да помагат на други семейства.   -             -          Инвестицията в образованието е много важна. На този етап сме направили едно училище и две детски градини за да показваме нашия модел за образование. Това да дадеш личен пример с лична отговорност и лични средства прави мнението ти по-меродавно и по-сериозно, защото показваш на какво се базираш. А не някакво  служителче от НПО, което една котка не е нахранило през живота си, да има усещането, че може да нахрани цяла нация.              Както се казва на английски Hands-on experience (практически опит, от първа ръка) – колкото и да ми неприятна тази фраза тя до голяма степен покрива моята цел  - да сме добрият пример, че нещо хубаво може да се случва и че гражданското общество е силно тогава, когато, благодарение на този пример то възприема и предава енергията напред и се получава множественост на този ефект.   -             -          Аз никога не критикувам, не плюя, не се изказвам негативно срещу неща, които не харесвам. Принципът на всеприемане   е нещо, което изповядвам и възпитавам децата си в този дух. Но това не означава, че не бива да градим алтернативи. Напротив! Активното участие в израстването на младото поколение означава и да подаваш информация какво означава елитарна музика и какви са нейните послания. Аз съм израснал с такава, защо не и моите деца? И защо да бъдат в среда на чалга, когато могат да растат с моята музика и да я харесват много, както имам щастието да ми се случва.             Затова сега правим промоция на четвъртия ми албум Sorcery inside на 12 май в София лайф клуб от 20 часа с уникална българска супергрупа. Елена Розберг я нарече Врабевски супер банд. Това, всъщност, е един от вариантите на Intelligent Music Project  за последните ми два албума. Казвам последните два, защото докато пускам за феновете четвъртия, аз подготвям в палел петия си албум. Записали сме го до осмото парче основните идеи. Проектът се казва Live motion и трябва да излезе в началото на следващата година.             Всеки може да изтегли безплатно четвъртия албум от интернет. А за фенклубовете си по сета сме обявили, че който желае да притежава компакт диск, ще го получи срещу дарение за фондацията ми „Българска памет“. Всички приходи от албумите, влизат директно във фондацията и от там – в икономика на знанието. Нашата основна цел е европейска реинтеграция на българската диаспора, битката с демографската криза, културно-историческото наследство, възпитанието в родолюбие, издаването на учебници… В момента тиражираме „Моята България“, учебно помагало за деца между 9 и 12-годишна възраст, но и за всички преподаватели по история.             Много съм доволен, че тази наша активна дейност, многостранна, но на ползу роду, сеща широка подкрепа и имаме много съидейници. Благодарен съм им и тази рок-музика е и за тях!   -             -          Веднага отговарям: универсални трябва да са посланията, защото на първо място сме хора. За да ги предадем успешно, трябва да говорим на универсален език, някакъв вид модерно есперанто, какъвто е английският. И той е най-подходящият за този вид елитарна музика – доказан през годините и с широка степен на разбиране от страна на слушателската аудитория, той е изключително подходящ и в нашия случай.             Освен това е и допълнителна мотивация на младите хора да разберат, че бидейки в европейското семейство, не означава като някои от нашите политици да търчат с преводач, а да участват в лична комуникация със своите възможности и знания на чужди езици и по този начин да имат директен досег до душевността на партньора отсреща.             Когато имате общ език вие сте две крачки напред по посока на успеха и на съгласието.   -             -          Да, наистина ако проектът не ги грабне – точка. Те са професионални музиканти. Не могат да ахнат, защото, според мен, всичко гениално вече е измислено, но все още има място за много добра музика. И за щастие, в тази категория влизат моите албуми – най-малкото и заради реакцията на звездите. Идват, участват с ентусиазъм, дават изключителен принос и всеки е оставил някакви молекули от своята енергия.   Те вече са ми приятели! На първо място Саймън Филипс, легендарният барабанист. Заедно с него Джон Пейн, Джон Лоутън, Джоузеф Улиямс, Тим Пиърс,  Нейтън Ийст… В последния и предпоследния албум Карл Сентънс, сегашният вокалист на „Назарет“.             Една млада група хванах River Hounds, които са записвали в нашето студио – дават много енергия. В рок-енд-рола трябва да има тестостерон, млади хора, енергия, предаване на посланието по максимално убедителен начин А това става и с артистизъм, и със създаване на атмосфера, и с красота и хармония в нюансите, в обертоновете, ако щете…             Тези натрупвания се правят с големи професионалисти и  с хора, с които си в пълна синергия, и мисловна, и професионална. Затова имаме основание да се гордеем, че българският продукт, разбира се - с ракета носител рок-звезди от световна величина отива на световно равнище.     -          Точно така! AC/DC имат едно парче, което се нарича Big balls, което може да се преведе и големи топки, и грандиозни балове. Това че може да се чете по различен начин изобщо не променя смисъла. Напротив. Винаги трябва да има малко заигравка, малко подаване на такива намеци, от които всеки да си избере правилния извод. Тук е магията!   -             -          Здрава нервна система трябва за това. А фондацията съм аз основно – мотор, двигател, спонсор, но имам страхотен екип. Аз съм един фронтмен, който не може да свърши всичката работа. С екипа  ми и в компаниите, които притежавам и управлявам, и в образователната структура и най-вече във фондацията, много  се гордея и съм им признателен.             Току що завърши семинара -24-и поред. 12 години по два семинара годишно с по 200 деца за европейска реинтеграция на българската диаспора с участници от шест държави  -Украйна, Молдова, Сърбия, Македония, Албания и България, които след втория ден забравят всякакви диалекти и влизат в красива комуникация на „езика свещен на моите деди“. С това градят и бъдещи икономически мостове, правят общи проекти, създават приятелства… Показваме им на практика евроинтеграцията в истински, съвършен смисъл.             Децата са много щастливи, защото виждат, че родината-майка им обръща внимание, макар ние да не сме официално държавата, прави нещо за тях.             Не се иска много, но държавата я няма до момента. Ние не се отчайваме, а правим всичко, което е необходимо, докато имаме сила, воля и енергия.   -             -          Все пак пробив има. Благодарение на задълбочената комуникация с премиера, имаме ангажимент светия огън тази година да не го нося аз с частен самолет до Македония като миналата, а България да вземе македонската делегация с нашия самолет, да вземем заедно благодатния огън и същият наш държавен самолет да го донесе и в България, и в Македония.             Миналата година, когато занесох светия огън с митрополита на Щип бях показан по всички македонски телевизии, посрещна ме целият Свети синод на Македония и още тридесетина свещеници с възторжени православни песнопения. Разбра се, че огънят е най-официално получен от България, което беше важно. Досега по разни канали си го бяха взимали от Гърция, Албания или някъде другаде. А тази година ще има и официална делегация от Македония, заедно  с нашата ,както трябва да бъде.             Ние гони съслужение на всички нива. На всеки национален празник да има български и македонски свещеник. Да се чества и от двете страни на границата. И да има онази тържественост, която заслужава всеки един мирянин от България и от Македония.             Ние сме призвани, благодарение на европейската интеграция да използваме всички възможности за компенсация на грешките и болките от миналото. Тези възможности са свързани със заедността, със съслужението, с духовното единство и  единение, с доминцията на духовната сфера в живота на хората, която ще доведе до  минимизиране на омразата.             Сравнително ново като инициатива е, че изнасяме семинара си за реинтеграция на българската диаспора от България в Македония. Т.е. това, което правихме в началото на месеца във Варна го пренасяме в Делчево. Много добре работим с Източна Македония. Взимаме деца са екскурзии като награда, след това ги водим в Брюксел да видят и Европейския парламент и българското място в него. Правим съвместни спортни срещи, инвестирам в ремонта на църквата в Делчево, която е може би най-големия храм в Македония, който беше забравен 20 г.             От Благоевград до Делчево са 25-30 км. Там има дружелюбни гостоприемни хора, готови за сътрудничество. Не забравяйте, когато има европейски проект да поканите и партньори от Македония.              И нека след съслужението да работим за Коридор №8. Без свързаност няма практическо прилагане на европейските принципи!   Източник: Жълт Труд", "date": "2019.04.26", "title": "Д-р Милен Врабевски: Ще донесем благодатния огън и за Македония"}
{"url": "http://epicenter.bg/article/Kim-Chen-Un--SASht-deystvaha-zlonamereno-pri-sreshtata-mi-s-prezidenta-Tramp/181211/7/0", "text": "Севернокорейският лидер Ким Чен Ун заяви, че САЩ са действали „злонамерено“, по време на срещата му с президента Доналд Тръмп в Ханой, предаде севернокорейската информационна агенция KCNA, цитирана от АФП. Лидерът на Северна Корея допълни, че ситуацията на Корейския полуостров е достигнала „критична точка“.  Ким Чен Ун направи това изявление по време на срещата му с руския президент Владимир Путин във Владивосток. Държавните медии в Северна Корея определиха разговорите между Ким Чен Ун и Путин, като „безусловни и приятелски“. Севернокорейският лидер заяви, че „ситуацията на Корейския полуостров и в региона в момента е в застой и е достигнала критична точка“. ", "date": "2019.04.26", "title": "Ким Чен Ун: САЩ действаха злонамерено при срещата ми с президента Тръмп"}
{"url": "http://epicenter.bg/article/Si-Dzinpin-otkri-mezhdunarodniya-forum--quot-Edin-poyas--edin-pat-quot--v-Pekin/181232/7/0", "text": "Форумът за международно сътрудничество \"Един пояс, един път\" беше официално открит от китайския президент Си Дзинпин, съобщи БНТ.  Целта на инициативата е взаимоизгодно сътрудничество между страните и изграждане на нова платформа за международна търговия, каза китайският държавен глава.  \"Целта на проекта е да работим заедно, за да можем да се справим с различните рискове и предизвикателства, пред които се изправя човечеството. Да осъществяваме взаимноизгодно сътрудничество и развитие\", заяви Си Дзинпин.   А следващата стъпка във възстановяването на стария Път на коприната е да се насочи инициативата към развитие на зелената инфраструктура и финансите, допълни Си Дзинипи.  Президентът на Китай каза още: \"Твърдо вярваме, че един по-отворен Китай ще означава много по-качествени взаимоотношения със света, а това означава един напреднал и проспериращ Китай, както и свят.\" Пекин ще вземе мерки за защита на интелектуалната собственост, ще увеличи вноса и няма да понижава курса на юана във вреда на други държави - обеща Си Дзинпин.   Китайската столица събра много световни лидери. Сред тях са президентът на Русия Владимир Путин и премиерите на Унгария и Гърция Виктор Орбан и Алексис Ципрас.   Не липсват и критици на мегапроекта, известен като Нов път на коприната. Според мнозина това е опит на Пекин да разшири китайското влияние в чужбина. Цената за участие е висока, обясняват част от участниците, и се питат дали Китай не иска да ги обвърже и натовари с непосилни дългове. Пекин категорично отрича твърденията и набляга на добрите си намерения за развитие на отделните региони.   Инициативата \"Един пояс, един път\" започна преди 5 години по инициатива на Си Дзинпин. Проектът предвижда изграждане на транспортни връзки по суша, въздух и вода, които да улеснят транспортирането на стоки. ", "date": "2019.04.26", "title": "Президентът Си Дзинпин откри международния форум \"Един пояс, един път\" в Пекин"}
{"url": "http://epicenter.bg/article/Moderna-Balkanska-biblioteka-otvori-vrati-v-Momchilgrad/181254/10/0", "text": "Първата в България “Балканска библиотека” отвори врати в Момчилград навръх Световния ден на книгата и авторското право.   Културната институция се помещава в читалище „Нов живот“ в центъра на града. Тя е изградена по проект на Фондация „Балканска култура“ и с финансовата подкрепа на бизнесмена с момчилградски корени Фуат Гювен. Библиотеката носи името на дядо му - Иляз Ходжа, който в миналото е бил един от видните просветители в района.   Лентата прерязаха кметът на Община Момчилград Сунай Хасан, културният аташе на Република Турция Джемал Текканат и Ахмет Кот – член на Управителния съвет на Фондация “Балканска култура”.   „Мога да сравня откриването на библиотеката с откриването на храм. Защото библиотеката е толкова значима за един град и хората му, както и храмът. И храмът, и библиотеката са местата, в които хората стават по-добри.“ Така приветства гостите кметът на Момчилград, като не скри своето вълнение.   Читатели вече се радват над 30 000 тома литература на български, турски и гръцки език. Книгите са изключително разнообразни като жанрове - от художествена литература и поезия до философия. Голяма част от тях са дарени от Министерството на културата и туризма на Република Турция.   Библиотеката разполага с модерна читалня с компютри, кафе и напълно оборудвана конферентна и кино зала.   Над 300 гости уважиха официалното откриване на библиотеката, а организаторите ги посрещнаха със специален коктейл и богата празнична програма с изпълнения на деца от общинските училища и местни самодейни състави.", "date": "2019.04.26", "title": "Модерна Балканска библиотека отвори врати в Момчилград"}
{"url": "http://epicenter.bg/article/Krisko-atakuva-filharmoniyata-s-nezhna-struna/181258/10/0", "text": "  В проекта Валентина е поканена лично от диригента  , с когото работи преди години в друго популярно предизвикателство -  . Още тогава Левон забелязва уникалните й гласови данни, а  визията с „уау ефект“ само помага лесно дасе направи избора за дамски вокал в настоящия спектакъл.   Феновете може да очакват дуетни изпълнения  с   и лично да се убедят във вокалните способности на Валентина при нейното солово участие.   „Криско и Филхармонията: Трибют към българската музика“ ще взриви летните театри във Варна (3 юни), Бургас (5 юни), Плевен (10 юни), Пловдив (24 юни). Очаква се това да е едно от най-силните музикални събития от лятото на 2019 година.    ", "date": "2019.04.26", "title": "Криско атакува филхармонията с нежната струна Валентина Александрова"}
{"url": "http://epicenter.bg/article/Si-Tszinpin-udostoi-s-pochetno-nauchno-zvanie-svoya--nay-dobar-priyatel--Putin/181233/7/0", "text": "Китайският президент Си Цзинпин удостои с почетно научно звание руския си колега Владимир Путин, предадоха световните информационни агенции.  Кремъл съобщи в комюнике, че Путин е бил обявен за доктор хонорис кауза на Пекинския университет Цинхуа, където някога е учил Си. \"За мен е удоволствие да удостоя с това звание моя най-добър приятел\", обърна се китайският президент към руския си колега на тържествената церемония в хотел в Пекин.  \"Това е голяма чест за мен\", отговори Путин и благодари на своя \"скъп приятел\" Си, че е споделил с него този момент.  Руският президент е в китайската столица за участие във форума за международно сътрудничество \"Един пояс, един път\" с цел разширяване на международните търговски връзки.  По-рано днес Си и Путин участваха в първия ден от работата на тази среща на високо равнище. След това президентите на Китай и Русия проведоха двустранни разговори, посветени на засилването на икономическите отношения между страните им. ", "date": "2019.04.26", "title": "Си Цзинпин удостои с почетно научно звание своя „най-добър приятел“ Путин"}
{"url": "http://epicenter.bg/article/Makron-lansira-novi-radikalni-idei---svivane-na-Shengen-i-vrashtane-na-granitsite/181235/7/0", "text": "Шенгенското споразумение трябва да бъде преразгледано и евентуално някои страни да бъдат изключени от него. Тази радикална идея обяви френският президент Еманюел Макрон по време на пресконференция в Елисейския дворец. Той даде пресконференция, по време на която лансира радикални реформи. Причината за тях са протестите на жълтите жилетки, те обаче не останаха доволни от чутото.   Сред обещанията, направени от държавния глава, са по-ниски данъци и по-високи пенсии, по-лесно свикване на референдуми и повече правомощия за местната власт.  Промените не трябва да спират реформите, които правителството е планирало, изтъкна на пресконференцията в Елисейския дворец Макрон.   Според него това е така, защото промените \"в много голяма степен отговарят на стремежите на нашите съграждани.\" \"Предприетите мерки през тези първи 2 години в много отношения бяха справедливи\", въпреки че вероятно невинаги бяха \"достатъчно бързи, радикални и хуманни\", каза пред медиите френският президент.  Макрон също така заяви, че предлага намаляване на броя на депутатите и промяна на начина, по който се избират те. Целта е по-добре да бъде представено разнообразието на френските политически партии.   Съгласно действащата избирателна система партията победител на парламентарните избори печели силно мнозинство в парламента и по този начин се поставят в по-неблагоприятно положение по-малките партии. Също така президентът желае част от депутатите в долната камара на парламента да се избират по пропорционална система.  Макрон лансира предложението си за промени в Шенген, докато говори по темата за миграцията, която далеч не бе основна в изявлението му, но пък предложи радикална промяна.  \"Наистина вярвам в открития патриотизъм и във Франция, която ще засияе на международната сцена. Но за да бъдеш отворен трябва да имаш граници. За да приемеш гости, имаш нужда от дом\", каза още президентът на Франция.  Той добави, че \"днес не всичко работи както трябва\", а Шенгенското споразумение вече не работи.  Макрон подчерта, че политиките за развитие и миграция трябва да бъдат \"напълно преструктурирани\".     \"Шенгенското пространство трябва да се реформира. Сега то не работи. Ако трябва ще намалим броя на държавите в него. Не искам да виждам държави, които казват - ние сме \"за\" свободното придвижване, но не желаят да поемат ангажиментите, свързани с тази политика”, заяви Еманюел Макрон.  Държавният глава призова за реформа на Шенгенското споразумение, основавайки се на идеята, че Европа трябва да защитава своите граници. Макрон не изключи, че страните, които не искат да направят това, могат да се окажат извън Шенгенската зона. Той се фокусира и конкретно върху сътрудничеството със страните от Африка.  \"Трябва основно да предефинираме нашата миграционна политика. Европа трябва да преосмисли сътрудничеството с Африка, за да ограничи миграцията и да укрепи своите граници, дори ако това означава да има Шенгенско пространство с по-малко държави\", добави френският президент. Някои от лидерите на „жълтите жилетки” вече обявиха, че не са удовлетворени от чутото от Макрон. Причините са две. От една страна в някои от обещанията липсва конкретика. Макрон наистина каза, че ще бъдат намалени данъците. Но не каза това, което „жилетките жилетки” искаха да чуят - че богатите ще платят повече, а бедните по-малко. Другият вид проблем е, че „жълтите жилетки” практически оспорват цялата политическа система на Франция. Реално, каквото и да им обещае Макрон, те едва ли ще са доволни, след като системата остава същата. Иначе, освен за вътрешните проблеми на французите, Макрон говори и за някои европейски проблеми.  ", "date": "2019.04.26", "title": "Макрон лансира радикални идеи - свиване на Шенген, връщане на границите, намаляване на депутатите"}
{"url": "http://epicenter.bg/article/Sotsialdemokratite-vav-Finlandiya-poluchiha-mandat-za-pravitelstvo/181239/7/0", "text": "Лидерът на финландските социалдемократи Анти Рине бе натоварен днес със задачата да състави ново правителство след парламентарните избори в страната този месец, предаде ДПА.  Агенцията отбелязва, че този ход е очакван, тъй като партията на Рине спечели най-много места в парламента на изборите на 14 април - 40 от общо 200. Лидерът на социалдемократите бе номиниран от председателите на партийните групи в еднокамарния законодателен орган.  Анти Рине съобщи, че е съставил списък с въпроси, върху които другите политически формации да помислят, за да стане ясно кои са готови да влязат в бъдещата управляваща коалиция. Те варират от промените в климата през външната политика и отбраната до засилването на върховенството на закона, трудовия пазар и държавните финанси.  56-годишният бивш профсъюзен лидер каза, че очаква отговорите до 30 април. След това вероятно ще са необходими още консултации преди официалните коалиционни преговори да може да започнат някъде около 8 май, прогнозира той. Рине отбеляза, че в името на прозрачността отговорите ще бъдат публикувани на сайта на парламента.  По-рано тази седмица лидерът на финландските социалдемократи бе избран за председател на законодателния орган. Очаква се той да подаде оставка от този пост, ако бъде утвърден за премиер. През юли Финландия поема ротационното председателство на Съвета на Европейския съюз от Румъния. Това засили усещането, че съставянето на новото правителство е спешна задача, отбелязва ДПА.    ", "date": "2019.04.26", "title": "Социалдемократите във Финландия получиха мандат за правителство"}
{"url": "http://epicenter.bg/article/Predi-balotazha-v-Severna-Makedoniya--Stevo-Pendarski-vodi-s-7--pred-Gordana-Silyanovska-Davkova/181240/7/0", "text": "Анкетите преди втория тур на президентските избори в Македония показват увеличаване на преднината на кандидата на и управляващата коалиция Стево Пендаровски пред представителя на ВМРО-ДПМНЕ Гордана Силяновска-Давкова. До момента разликата между двамата кандидати е 7% .  Според това изследване на общественото мнение, 22% са посочили, че на балотажа ще гласуват за Стево Пендаровски от СДСМ, а 15,9% за кандидата на ВМРО-ДПМНЕ.   Балотажът е на 5 май. Според анализаторите изходът ще зависи от гласовете на албанците.", "date": "2019.04.26", "title": "Преди балотажа в Северна Македония: Стево Пендарски води с 7% пред Гордана Силяновска-Давкова"}
{"url": "http://epicenter.bg/article/Hilyadi-pravoslavni-hristiyani-poemat-po-stapkite-na-Hristos-v-Yerusalim/181246/7/0", "text": "Православни християни от цял свят отбелязват Разпети петък с процесия през стария град на Йерусалим, за да пресъздадат стъпките на Исус към неговата смърт.  Хиляди поклонници, много от които носещи дървени кръстове и поне един носещ трънен венец на главата си посетиха 14 спирки по Кръстния път, маркиращи традиционните места в Йерусалим от отбелязващи пътя на Исус осъждането до разпъването му.  Въоръжени израелски полицаи охраняваха пътя около \"Виа Долорса” или \"Пътя на страданието” който включва местата, където се смята, че Исус е срещнал майка си, паднал е няколко пъти, срещнал се е с жени от Йерусалим и му е било помогнато да носи кръста си.  Процесията завършва в църквата на Божи гроб, в окупирания от Израел източен Йерусалим, където християните вярват, че се е намирал гроба на Христос, от който той е възкръснал.  Католическите християни, които следват различен календар от този на православните изпълниха тази процесия преди седмица.  Повечето християните в Светите земи са православни.      ", "date": "2019.04.26", "title": "Хиляди православни християни поемат по стъпките на Христос в Йерусалим"}
{"url": "http://epicenter.bg/article/Putin-i-Vuchich-obsazhdat--quot-Turski-potok-quot--v-Pekin/181248/7/0", "text": "Държавният глава на Руската федерация Владимир Путин и сръбският президент Александър Вучич проведоха среща в Пекин в кулоарите на форума \"Пояс и път\", който се провежда в китайската столица, предава TACC.  Двамата са обсъдили двустранните отношения и регионалните въпроси. \"Радвам се на възможността да се срещна с Вас в кулоарите на днешното събитие, да поговорим за двустранните отношения и за ситуацията в региона\", цитира агенцията думите на Путин преди началото на разговора със сръбския му колега. Лидерът на Кремъл припомни за януарската си визита в Белград, отбелязвайки, че тя е допринесла за активизация на двустранните връзки. Той подчерта, че търговският оборот между двете държави за 2018 г. се е увеличил с два процента. \"Развиваме отношения в чувствителни области като военно-техническото сътрудничество\", допълни руският президент.   Вучич на свой ред заяви, че сърбите са на мнение, че посещението на Путин (през януари) има исторически характер и е имало огромно значение за развитието на отношенията между Сърбия и Русия.  Според информация на сръбския в. „Блиц“ президентите на Русия и Сърбия са обсъдили в Пекин строителството на газопровода „Турски поток“ и енергийното сътрудничество. По данни на източник, запознат с въпросите, дискутирани на преговорите, Вучич е показал на Путин първи снимки от началото на строителството на газопровода през Сърбия. Двамата са обсъдили и военно-техническото сътрудничество, както и работата на руската компания РЖД по жп-линията Стара Пазова - Нови Сад.   Днешната среща потвърди факта, че Русия продължава активно да подкрепя Белград по косовския въпрос. Невъзможно е проблемът да се разреши без Сърбия или против Сърбия, написа в Туитър след разговорите на двамата президенти руският посланик в Белград Александър Чепурин.   Диалогът Белград - Прищина вече от половин година се намира \"в кома\" заради провокативните действия на косовските албанци: въвеждането на 100-процентови мита за внос на сръбски стоки, решението за създаване на армия в разрез с положенията от резолюция 1244 на Съвета за сигурност на ООН и др., посочи посланикът.  Президентите на Русия и Сърбия Владимир Путин и Александър Вучич, които се срещнаха днес в Пекин, обсъдиха косовския въпрос и двустранните отношения, отбелязва ТАСС.  ", "date": "2019.04.26", "title": "Путин и Вучич обсъдиха \"Турски поток\" в Пекин"}
{"url": "http://epicenter.bg/article/Rusiya-privetstva-priziva-na-Tramp-za-otkaz-ot-yadrenite-orazhiya/181250/7/0", "text": "Русия приветства призива на американския президент Доналд Тръмп към Русия, САЩ и Китай да се откажат напълно от ядрените оръжия. Това заяви на брифинг руският заместник-министър на външните работи Сергей Рябков, цитиран от ТАСС и \"Дарик\".  \"Като се има предвид нарастващата роля на ядрените оръжия в американските доктринални документи и постепенното им превръщане в едно от средствата, които може да бъдат използвани на бойното поле, подобни изявления са добре дошли\", каза Рябков.  Според него това е възможно в рамките на едно всеобщо и пълно разоръжаване.  \"Руската позиция беше многократно заявявана - за да се постигнат по-нататъшни стъпки в областта на ядреното разоръжаване, трябва да осигурим формирането на цял набор от предпоставки. Трябва да се вземат предвид много фактори, които пряко засягат стратегическата стабилност - от появата на системи за противоракетна отбрана и възможното появяване на оръжие в космоса до големи промени в областта на конвенционалните оръжия, появата на кибернетични оръжия и много други\", каза Рябков.  Той също така подчерта, че Русия е готова да изложи в детайли позицията си пред представители на САЩ и други страни, включително \"ядрената петорка\".  Рябков направи тези коментари само няколко месеца след като САЩ се оттеглиха от Договора за ликвидиране на ракетите със среден и малък обсег, а Русия ги последва.  Всяка от двете страни обвинява другата, че е нарушила това споразумение, крайъгълен камък на сигурността след Студената война. ", "date": "2019.04.26", "title": "Русия приветства призива на Тръмп за отказ от ядрените оръжия"}
{"url": "http://epicenter.bg/article/Tramp--Chuvstvam-se-kato-mladezh--Tolkova-sam-mlad--che-chak-ne-moga-da-go-povyarvam/181255/7/0", "text": "Президентът на САЩ Доналд Тръмп подчерта, че на 72 години се чувства млад и изпълнен с живот, предадоха световните агенции. Той направи това изказване ден след като бившият американски вицепрезидент Джо Байдън обяви, че се включва на 76 години в надпреварата за президентската номинация на Демократическата партия на САЩ за изборите догодина.  \"Чувствам се като младеж. Толкова съм млад, че чак не мога да го повярвам\", каза Тръмп пред репортери в Белия дом, които го попитаха дали възрастта би могла да е пречка в надпреварата за Белия дом.  \"Аз съм най-младият. Аз съм един млад мъж, изпълнен с живот\", допълни той.  После Тръмп се усмихна и каза, че не е сигурен дали същото може да се каже и за Байдън.  \"Гледам Джо и не знам как стоят нещата при него\", каза Тръмп. Той обаче допълни, че никога няма да каже, че някой е прекалено стар, за да участва в президентската надпревара.   ", "date": "2019.04.26", "title": "Тръмп: Чувствам се като младеж! Толкова съм млад, че чак не мога да го повярвам"}
{"url": "http://epicenter.bg/article/Valentin-Radomirski--Mogat-li-Kitay-i-Rusiya-bez-Evropeyskiya-sayuz-/181226/11/0", "text": "Глобалният геополитически баланс се променя бързо и ЕС трябва да се адаптира към променящите се условия. Вместо да бъдат напълно потопени в своите вътрешни проблеми, европейските лидери трябва да разработят ясна стратегия за действие. И тук възниква въпроса дали Европа може да се възползва или трябва да се плаши от по-дълбоко развитие на отношенията си с Русия и Китай.    Надявам се изложението ми да ни насочи и към някои отговори на двата последни въпроса от програмата на конференцията: „Може ли ЕС да намери баланса между взаимноизгодното партньорство с Китай и опасенията от неговата икономическа експанзия?“ и „Докъде може да се нагнетява напрежението в отношенията с Русия и има ли то алтернатива?“   Нека още в началото да подчертая, че това не е защото Китай е лош, а Русия добра, или обратното, а защото всичко това е естественият ход на историята, произтичащ от обикновените закони на икономиката. Тук всеки играе за себе си и поради това не е необходимо да се питаят каквито и да било политически илюзии.   Настоящите руско-китайски отношения, не от пръв, а от втори поглед, се развиват по странен сценарий.  Изглежда, че и в двете страни се утвърждава разбирането, че имат общ, силен, агресивен и вече открито недобросъвестен враг, но въпреки това те все още не сключват военен съюз между себе си. В същото време се разширява програмата на съвместните военни учения, чийто мащаб предизвиква нервни тикове у сегашния световен хегемон.  Москва и Пекин очевидно имат нужда един от друг като търговски партньори, но в същото време взаимните инвестиции се разширяват с по лъжичка на час. Натрупаните преки чуждестранни инвестиции в Русия до юли 2018 г. достигат 526,1 млрд. долара, сред които делът на Китай е едва 0,6%. Подобен е американския дял на инвестициите в Русия, на които се падат скромните 0.52% от общия инвестиционен оборот. И това е на фона, на който официален Пекин говори за отношения на стратегическо партньорство с Москва, но в изостанали страни от Африка инвестира много повече. Въпреки че те няма да го прикрият с ядрен чадър в случай на война. Тогава какво е причината за „неправилното приятелство“ между Китай и Русия?   Китай не е изключение и за него също важи правилото на Хенри Палмерстън: “няма вечни съюзници и постоянни врагове; само интересите са вечни и постоянни”. Навсякъде и постоянно Пекин преследва преди всичко собствените си интереси. Но Русия и Америка правят точно същото. Нещо повече. Докато беше държавен секретар, Хенри Кисинджър формулира принципа, който запазва валидността си и до днес:  Водени от него,  Ако една страна не разполага с необходимите ресурси вътре, тя е принудена да ги търси отвън. В противен случай, един ден външната заплаха ще повтори „опиумните войни“.  Или по-точно, Вашингтон успя да му ги представи красиво. По това време размерът на китайския БВП се равняваше на една четиридесета от американския, което позволи на САЩ да пуснат добре обоснован „японски сценарий“.   Съветникът на САЩ по националната сигурност на президента на САЩ Збигнев Бжежински, който водеше преговорите, предложи на тогавашния китайски лидер Дън Сяопин проста и разбираема сделка:   Пекин в замяна на това позволява на американските (и по-късно и на европейските) компании да извършват бизнес и да разширяват производството на своята територия.   Оттогава нищо в тези принципи не се е променило.   Днес Пекин продължава да се възползва от същата американска стратегия срещу Русия. Не защото китайците се отнасят особено лошо към руснаците или защото повече обичат американците. Сделката е много по-проста. Те преследват преди всичко собствените си интереси. И те са ясно видими от статистическите данни за външната търговия между тях.   От общо 2,27 трилиона във външната търговия на Китай САЩ държат 19%, Хонконг – 11%, Япония – 6,6%, Германия – 4,4%. Ако вземем само ключовите региони, то Азия като цяло представлява около 32%, Съединените щати (заедно с Мексико и Канада) дават 24%, а Европейският съюз – до 15%. Докато Русия има само 1,6%, което е дори по-малко от Австралия (1,9%). Можем ли тогава да се учудваме на сдържаността, с която Китай се отнася към всички превратности на настоящата международна геополитика днес?   Според тези обективни цифри  Тук е необходимо да обособим т.н. политика на „целувки в замяна на нефт“. Тя, разбира се, е важна.   Това обаче е почти същото, осигурявано от  Африка, включително и от Ангола, осигуряваща 12%. А Близкият изток осигурява повече от 50% от общия китайски внос на нефт, докато Латинска Америка добавя още 10%. Приблизително същата картина се формира за всички други видове суровини и енергийни носители. Пекин усърдно изгражда балансирана и проверена от практиката структура на вноса на суровини и храни, за да избегне критична зависимост от всеки отделен доставчик.   Тук обаче следва да се отчита и още един важен фактор. При експорта китайската икономика получава най-голяма част от добавената стойност от износа на технологично напреднали стоки. Днес това са комуникации, потребителска електроника, компютърна техника и аксесоари за нея. През последното десетилетие Небесната империя направи огромен пробив в разгръщането на производството на собствена елементна база, но за редица ключови групи, например процесорите, страната все още е критично зависима от вноса. И тук Русия изобщо я няма. Китай купува 28% от необходимите му елементи в Япония, 19% в Южна Корея, 16% в Германия. Дори Виетнам доставя почти три пъти повече електронни компоненти от Русия (съответно 0.77% спрямо 0.24%).  Съседството е основа на китайския интерес да се използва руската транспортна инфраструктура за оптимизиране на логистичните разходи за товарни превози до Европа, която е вторият след САЩ ключов пазар за китайските стоки и услуги.  Между другото, интересно е, че работи без изграждането на нови супербързи магистрали. Това е така, защото Китай е много по-заинтересован от Русия от създаването им, тъй като китайските заеми, китайските работници, поне половината от материали, строителните фирми и оборудване се осигуряват от Китай, а Русия ще трябва да плаща за обслужване на кредитите и поддържане на новите съоръжения. И да плаща дълго време, като по този начин се превръща в друг дългосрочен източник на китайското благосъстояние. Дори и като се отчита фактът, че  изплащането на дълговете ще бъде от приходите от китайския транзит. В същото време китайското ръководство е наясно с ограничените финанси като ресурс в отношенията с Москва. Русия, разбира се, не е сред най-добрите икономики сред големите геополитически играчи, но нейното военно и геополитическо влияние в света далеч надхвърля сегашния размер на нейната икономика. Но именно влиянието на Москва е това, от което сега се нуждае Китай.    Изчисленията показваха, че необходимите и достатъчни предпоставки за заявените планове (от целите на петилетките до референтните точки на проекта „Един Път – Един Пояс“) трябваше да бъдат създадени от Китайската народна република около средата на сегашния век. И едва след това би било възможно да се разчита на успех. Въпреки това, нещата се случваха със забележима, почти с двадесет години, предсрочност в графика. И поради това, без подкрепата на Русия, съществува риск от повторение на вече споменатите “опиумни войни”. Дори и те да бъдат с малко по-различна форма на детайлите. Но Пекин не показва желание да плаща за това на Москва.    Тръмп успя да “подпише” търговското споразумение с Канада и Мексико, да попречупи Европейския съюз и да разклати Близкия изток. При тези условия трикратното предимство на Пекин в търговския баланс с Вашингтон вече се превръща в значителен недостатък за Китай.   Като част от огледалните санкции, Пекин вече изразходва почти всички инструменти и едва ли има повече възможности, докато само от досегашните пазарлъци САЩ вече ще печелят около 40 млрд. долара годишно. Разбира се, това не е достатъчно, Тръмп иска да „оправи“ целия дисбаланс от 350 милиарда, но все пак постигнато досега е успех. Още повече, че според неговите разбирания, когато противникът ти отстъпва, това означава, че натискът се оправдава и трябва само да бъде усилен. Включително политическия натиск. Ако Пекин все още преговаря за пари и търси (и дори открива) възможности за ефективен отговор, то той все още се нуждае от Москва в геополитическата конфронтация. Именно затова  Това не е нито добро, нито лошо. Както с прогнозата за времето. Глупавите хора я ругаят, а умните знаят какво им е нужно и как да се подготвят. За Русия перспективите са доста прозрачни.   За да не се превръща като Казахстан в суровинен придатък или като суровинна колония на Китай, е необходимо Москва да използва наличното време за решаване на три взаимосвързани стратегически задачи. Те вече бяха оповестени от Путин и Лавров на неотдавнашни техни прояви.  е осъществяване на максимално възможното развитие на мащабите на собствената икономика. И то като цяло, а не само вътрешно. Да има контрол или поне значителни дялове в такива международни чудовища като РУСАЛ е голям плюс за Москва. Колкото повече сегменти на международния пазар със значителен дял на руското участие ще притежава Русия, толкова по-добре за нея. Това се нарича нарастваща диверсификация. Целевият резултат може вече да бъде видян във външноикономическа структура на самия Китай.  следва от първата. Колкото по-голям е руският икономически клъстер, колкото повече страни и територии влизат в него, не като колективна ферма, а под формата на, ако може така да се каже, „структурни единици“, толкова по-голям дял в китайската икономика ще може да има Русия и следователно геополитическото й значение също ще бъде по-голямо.  обобщава двете предишни и може би има най-голямо значение за българската външна политика спрямо бъдещите тенденции в динамично променящата се геополитическа среда.   Само Русия не може да балансира Китай. Неговото отношение към Москва в подобна ситуация също неизбежно ще се промени и очевидно не в посоката, от която се нуждае Русия. Подобно развитие може да бъде предотвратено само чрез подкрепата от Москва на максимална многополярност в света.  Т.е. изводът, който може да се направи е, че  Европа трябва да помисли върху възможността, която се открива пред нея да бъде един от върховете в бъдещ геополитически четириъгълник или многоъгълник.", "date": "2019.04.26", "title": "Валентин Радомирски: Могат ли Китай и Русия без Европейския съюз?"}
{"url": "http://epicenter.bg/article/Zhega-i-susha-ochakvat-Evropa-prez-lyatoto/181236/11/0", "text": "В Германия, най-голямата икономика в Европа, земеделските стопани се страхуват в началото на сезона на растежа на културите след дъждове под средното ниво по-рано тази година – лоши новини след сушата от миналата година.  Освен ако през май няма значителни валежи, експертите твърдят, че има малък шанс за нормално развитие на посевите.  “Ако сухият период продължи и през следващите месеци, сушата от 2018 г. може да се повтори или да бъде още по-голяма”, предупреди Удо Буш, началник на земеделския отдел на германската метеорологична служба.  Липсата на дъжд е превърнала някои гори в потенциален прахан. През последните няколко дни германските пожарникари са се сблъскали с пламтящи горски пожари в провинциите Хесен, Бранденбург и Тюрингия.  Шеф на огнеборци дори помолил властите, включително армията, да заемат хеликоптери, за да “реагира адекватно”.  Скандинавия също е засегната, като шведските пожарникари в момента се справят с 10 до 15 горски пожара на ден след скъпоценния, но слаб дъжд през този месец.  Най-сериозният пожар обхвана над 300 хектара в южния район на Хаслехолм, което принуди 49 души да бъдат евакуирани.  Миналата година близо 25 000 хектара земя бяха опустошени от пожари в Швеция.  В съседна Норвегия горски пожар премина близо до общността на Сокндал, но около 70 пожарникари все още гасят пламъци в четвъртък на площ от 750 хектара.  Сушата е главоболие за земеделските стопани в Северна Европа  Фил Хоган, комисар на Европейския съюз за селското стопанство, в четвъртък обеща фермерите и селските общности в държавите-членки да получат подкрепа от ЕС, ако отново се стигне до засушаване.  В германската провинция Бранденбург, около Берлин, безплодните площи приличат на пустинни пейзажи.  Съществуват опасения от повторение на лошата реколта от миналата година, когато реколтата спадна между 30 и 80 процента, застрашавайки препитанието на много немски фермери.  В 780 ферми в Бранденбург отчетените загуби за 2018 г. са над 93 милиона евро, а държавата трябва да предостави помощ в размер на 72 милиона евро.  За следващите дни се прогнозира дъжд. Очаква се обаче той да е далеч под необходимия като обем за смекчаване на тревожна ситуация.  “Искрено се надяваме на дъжд – решаващ за нас месец е май”, заяви говорителят на асоциацията на фермерите Тино Ерстлинг.  В съседна Австрия първите признаци на суша вече се появяват на изток и на север, което поражда страхове за още една мрачна реколта.  Валежите вече са достигнали само една четвърт от 10-годишната средна стойност през последните седмици.  Настоящите признаци сочат страдание за селското стопанство  Производителите на картофи изискват разхлабване на регламентите за пестициди, за да се контролира по-добре броят на жичните червеи, за които се казва, че процъфтяват поради суша.  “Настоящите признаци сочат страдание за селското стопанство”, казаха от Hagelversicherung, специализирана застрахователна компания.  Ситуацията е още по-шокираща в Чехия, където 99% от страната вече са засегнати от суша през последните пет седмици.  Една трета от страната е класирана сред най-лошите две категории засушавания по шестстепенна скала, според портал Intersucho, който следи засушаването в Централна Европа.  Сушата настъпи месец по-рано от миналата година.  В много чешки селища кладенците вече са сухи, принуждавайки населението да намери други начини за добиване на вода.  През този уикенд има прогнози за дъжд, което може да помогне за спасяването на някои култури, но фермерите остават скептични.  Най-силно засегнати ще бъдат регионите северозападно от Прага, където се отглежда хмел от решаващо значение за чешката бира, и на югоизток, където са известни със своето вино и зърно.  Няколкото ветровити дни през последните седмици не помогнаха, тъй като вятърът изсуши горния слой на почвата.  Сушата също така опустошава чешките гори, тъй като насърчава размножаването на дървоядите, като се очаква щетите от тях през тази година да надхвърлят един милиард евро.  Чешката република се бори с заразяването с дървояди от няколко години и според експерти сегашното положение е най-лошото в историята на Чехия. /АФП  ", "date": "2019.04.26", "title": "Жега и суша очакват Европа през лятото"}
{"url": "http://epicenter.bg/article/Naselenieto-na-sveta-stava-vse-po-gnevno-i-po-stresirano/181243/11/0", "text": "В глобален план хората стават все по-гневни, стресирани и притеснени, сочи новото годишно проучване на „Галъп“ „Глобал емоушънс“, предаде Би Би Си, цитирана от БНР.  От около 150 000 души, интервюирани в над 140 страни, една трета заявяват, че „предишния ден“ са изпитали стрес, а поне един от всеки пет е изпитал тъга или гняв.  В доклада се анализират отговорите на участниците в анкетата за позитивните и негативните им преживявания ден по-рано.  Страната с най-много преживени негативни емоции е Чад, следвана от Нигер, Сиера Леоне, Ирак и Иран.  Най-позитивни пък са жителите на Парагвай. В челната петица са още Панама, Гватемала, Мексико и Ел Салвадор. Според изследването това се дължи на културна тенденция в Латинска Америка за фокусиране над позитивните неща в живота.  ", "date": "2019.04.26", "title": "Населението на света става все по-гневно и по-стресирано"}
{"url": "http://epicenter.bg/article/Episkop-Tihon--/181252/11/0", "text": "      - Църквата не може нищо да очаква. Сигурно много хора ще се радват да видят папа Франциск. Иначе, както и да разнасят славата на визитата или да ни ругаят, дебело подчертавам, че това е тежък дипломатически гаф от страна както на държавата, така и на Нунциатурата тук в София. Така не се правят посещения. Фактически обвиняват нас   в нежелание за подобен род посещение, във враждебност и прочие. Държавата го е поканила като държавен глава. Но той не може да пътува по света само като държавен глава, това трябва да е ясно. Ако не й е ясно на държавата, трябваше Нунциатурата да им каже: \"Слушайте, ама той е и духовник и влиза в друга каноническа територия\". Прежният папа Йоан Павел II, за да дойде в България, държеше да бъде поканен и от патриарха. Този не го направи. С какво сърце ще се изправи пред катедралата на българския патриарх да отправя молитвите си, не знам.  Не искам да взимам на хората този възторг, който те очакват от това посещение. За съжаление, аз си представях негово посещение в България по съвсем друг начин, пък може би и моите събратя. Аз не стоя под подозрение нито че съм голям защитник на Светия Синод, нито пък че съм антикатолически настроен. И дума да не става. Но в случая, според мен, това е един тежък дипломатически скандал или бих могъл да го нарека и гаф. Не бива Св. Синод да научава от пресата за тази покана, а Столична община да изпрати писмо, че ще построи естрада на пл. \"Св. Александър Невски\" на терен, който е собственост на общината. Ще рече само за сведение, а не за съгласуване.    - Хората вече изгубиха всякакъв респект към чуждата болка, към онова, което другите са направили и дори в такива случаи му се радват. Желанието за унищожение е подплатено от това, че те вече не знаят какво е това болка, хората гледат по телевизията, виждат я в игрите, с които се забавляват. Но съвсем друго е, когато всичко това е на живо. Хора, които нямат нищо или пък са толкова вече обеднели и духовно и интелектуално, те търсят как някак си тази празнина да се запълни и тогава излиза този Херостратовски дух  . Такива хора искат да влязат в историята с това, че са разрушили нещо или са предизвикали ужас. Човечеството би трябвало да се замисли какво ли правят хората? Това са неща, които по-рано бяха немислими.    - Това е труден въпрос дали Християнството е загубило или е спечелило. Християнството колко и да е странно, спечели, защото видя какво е да нямаш \"Света Богородица\" в Париж. Ние човеците доста често разбираме какво имаме, когато го загубим. Затова и казах - добре е в Страстната седмица да си помислим трябва ли да загубим всичко онова, което са натрупали нашите деди като духовна и религиозна сила и тогава чак да се осъзнаем, че се отнасяме към това наше духовно наследство с престъпно нехайство. А църквата е съградена от човешки ръце. Ето на - събраха пари и ще я съградят отново. Е, няма да е църквата от 1163 година, но все пак ще е един подтик да се каже \"ей, когато нещо изгаря, след това може би е добре ние да го възстановим\". Не гори ли твърде много нашият \"Нотр Дам\", отношенията помежду ни, името, което имаме, че сме един честен, трудолюбив, вярващ народ, то гори, изгаря бавно, а никой всъщност не се чувства засегнат за това.    - В Страстната седмица може би е добре хората да помислят необходимо ли е да падаме толкова дълбоко и безнадеждно в една неморалност, в едно духовно бездействие, за да разберем, че така не искаме повече. Нека си помислят българите трябва ли в Страстната седмица да изживеят още много разочарования, нещастия в личен и в обществен план, че да разберат, че ние искаме някакси другояче да живеем.  Страстната седмица е и времето, когато не обвиняваме другите, а обръщаме поглед към себе си. Много лесно се обвиняват други хора за всякакви престъпления и много трудно решаваме да погледнем към себе си и да видим, че в една или друга форма вършим същото, но там не казваме и една дума. Редно е, когато човек иска да върви към светлина, към по-добър живот и към щастие, да се попита, \"а заслужавам ли го всъщност?\". Молбите към Господа са нещата, които ние не заслужаваме. Те биват пак чути, Той е снизходителен баща и ни дава много радости независимо, че ние отвръщаме с разсейване в последващото време.  Но добре е да се види, че в края на един такъв очистителен за душата и за обществото период е винаги едно тържество, което при нас е фактически тържеството на Възкресението Христово. Казва се, че Христос е дошъл на Земята, за да изкупи човешките грехове. Това е и вярно, и невярно. Христос е дошъл на Земята да ни изкупи от първородния грях, т.е. дошъл е да ни изкупи от невъзможността съвсем да очистим себе си. Когато имаш един натрупан първороден грях, мъчно се преодолява. В нашата история натрупваме несправедливост след несправедливост, било то към хора, обществени групи, било то да речем към целия народ. И след това се чудим как да се оправят всички тези неща. Преди всичко Христос ни е дал способа, рецептата как ние да направим нашия живот по-праведен, за всички ни добър и угоден на Господа. На Господ не му е много важно дали ние му угаждаме непрекъснато, то е важно за самите нас, защото последствията са съвсем други. И когато ние ползваме тази рецепта, тя се настанява бавно и сигурно и в обществото, и в семейството, и в човешките отношения. А тя е една - обичайте се един другиго, защото любовта не е зла, не търси своето, не е онази, която гледа само себе си. Тя е, която прощава, която е с онези всички качества, които ние искаме за себе си, да дадем и на другите.  За това Христовото Възкресение в православието се счита за най-почитания празник. В Западна Европа всички говорят за Коледа, но въпреки че я празнуваме тържествено, ние сме съсредоточени към проблема, че трябва някак да възкръснем от греховете си, от обстановката, в която сме. И това възкресение е еднакво за всички - за тези, които са се борили за него, както и за тези, които са го презирали. Дори и да приемаме, че единственото отношение помежду ни, което носи нещото добро - това е почитта, уважението на човешкото достойнство и любовта към другия. Като искам да отбележа, че християнската любов не означава, че трябва да бъдем абсолютно безкритични, че с нас всеки може да прави всичко и ние трябва винаги да прощаваме като християнини. Ние трябва да прощаваме всекиму вътре в нас в сърцето си. А нему ще покажем, че сме му простили едва когато той е осъзнал, че е извършил нещо нередно и когато е поискал и прошка. Накрая още веднъж искам да пожелая на целия ни народ, на всички, където и да са те по света, светло и тържествено посрещане на Възкресение Христово.    ", "date": "2019.04.26", "title": "Епископ Тихон: Да каним папата като държавен глава е недопустим и тежък дипломатически скандал!"}
{"url": "http://epicenter.bg/article/-quot-Za-quot--ili--quot-protiv-quot--veganstvoto---lyut-spor-v-studioto-na--quot-Vsichko-koz-quot-/181256/11/0", "text": "Нашата битка не е срещу всеядните, нашата битка е за правата на животните. Това трябва да е ясно. Искаме да извоюваме свободата и телесната неприкосновеност на животните.  Това заяви в ефира на предаването ”Всичко коз” по Канал 3 Никола Донев, председател на Български вегански съюз.  Моите уважения към този млад човек. От 34 години съм в кухнята. Нямам нищо против веганите и веганското хранене. Нямам нищо против и искам да излезем от фанатизъма.Искам да отделим животните от добитъка, защото добитъка е добив, 5000 години човекът се опитва да се храни, обясни от своя страна Борислав Петров, известен като шеф Петров, който също бе в студиото на ”Всичко коз”.  Събеседникът му обаче не се съгласи: В този ред на мисли, излиза, че животните са поробени, защото и робите са били поробени и те са били добитък, опонира Донев.  Добитъкът се репродуцира, за да може човекът да не консумира даденостите на планетата , възрази шеф Петров.  Ние замърсяваме изключително много планетата с тези ферми, озоновата дупка расте с неимоверни темпове. Кравите произвеждат много метан и това влияе много на озоновата дупка, ако преустановим тези ферми ще направим огромна услуга на планетата, смята Никола Донев.  ", "date": "2019.04.26", "title": "\"За\" или \"против\" веганството - лют спор ефира на Канал 3"}
{"url": "http://epicenter.bg/article/Ivan-Krastev--Idva-krayat-na-dosegashniya-Evropeyski-sayuz/181259/11/0", "text": "  - Книгата изразява несъгласието ми с хората, които приемат Европейския съюз за даденост. Не казвам, че ЕС ще се разпадне. Но Европейският съюз, който познаваме от последните 20 или 30 години, вече няма да съществува. Дали това е песимистично мислене? Не бих казал, защото през последните десетилетия ЕС много се промени. Аз споря с онези, които са убедени, че нищо не може да се случи, че настоящата криза е нещо нормално и Европейският съюз ще оцелее тъй или иначе. Не, тази криза е много по-радикална криза от всяка друга, която сме виждали преди.    - Аз принадлежа към източноевропейското поколение от 1989 г. Дотогава \"Европа\" означаваше \"Западна Европа\". С други думи, утопията от 1989 г. беше утопия на нормалността: искахме да бъдем нормални, а нормалността означаваше да живеем като западноевропейци. За нас преходът се базираше върху идеята, че трябва да се имитира Западът. Някои от кризите, които виждаме сега в Източна Европа, са всъщност отприщен бунт срещу тази имитация. Част от проблема, който се наблюдава в Унгария или Полша, е завръщането към традицията. Също като у второто поколение мигранти, които изведнъж започват да размишляват за своята идентичност. Точно това се случва в много източноевропейски държави.    - Да, това е много важно. Представете си утопията на комунизма през 30-те и 40-те години: вие се опитвате да изградите общество, което никога не е съществувало. Нещо напълно абстрактно, утопия, която съществува единствено на хартия. Но именно по тази причина тя се оказа толкова жилава. Парадоксалното е, че след края на комунизма източноевропейците започнаха да имитират едно западно общество, което обаче много се промени през последните 30 години. Представете си един консервативен поляк: През 1985 г. той е мечтаел за Западна Европа и за това как ние, източноевропейците, трябва да бъдем „нормални“. От негова гледна точка, \"нормално\" означава - за разлика от комунистическите страни - че църквата се уважава. По-късно обаче той открива, че този \"Запад\", който имитира, всъщност е скептично настроен към църквата - точно обратното на това, което въпросният поляк смята \"нормално\". По странен начин Източна Европа стана жертва на една почти шизофренична идея за нормалност. Тоест, пита се: Къде е днешната утопия?  - Помислете си за \"жълтите жилетки\" във Франция: Те облякоха жълтите жилетки, за да бъдат видени. Те олицетворят онези многобройни хора, които по принцип не се чувстват представени в обществения живот. Те са убедени, че решенията, взимани в Брюксел, не отразяват реалните им проблеми. В известен смисъл \"жълтите жилетки\" представляват всички хора извън големите градове, които смятат, че правителствата и Европейската комисия не ги разбират. Тези хора не се страхуват от края на света. Но се страхуват от края на месеца. Друга група са тези, които аз наричам \"нечутите\". Те са много видими и предимно млади. Вземете, например, протестиращите срещу климатичните изменения. Тяхното послание е: вероятно ние сме малцинство, но искаме да бъдем изслушани, защото се нуждаем от политики за нашето бъдеще след 30 години, не само за три години. Третата група е тази на имигрантите. За разлика от останалите, те не искат да бъдат толкова видими. Докато \"жълтите жилетки\" страдат, защото никой не ги вижда, имигрантите имат усещането, че всеки ги гледа - а те просто искат да бъдат оставени на мира за известно време. Тоест, имаме си работа с три съвсем различни политически изисквания.  - И аз не бях никак щастлив, че Великобритания напуска Европейския съюз. Днес обаче се питам: дали Европейският съюз изобщо ще може да оцелее, ако Обединеното кралство реши да се върне? Това не е риторичен въпрос, защото ако Великобритания наистина реши да се върне, тя вече ще е друга страна, не онази, която искаше да напусне ЕС. Днес това е едно много поляризирано и разгневено общество. Великобритания изпитва едно унижение, което винаги трябва да имаме предвид в анализа. Понастоящем нито една голяма политическа партия в ЕС не се застъпва за напускането на ЕС или на общата валута. Следователно Брекзитът първо дестабилизира Европейския съюз, а след това го стабилизира на определено равнище.    - В Германия най-зле охраняваната граница е границата между традиционните политически партии и радикалните партии. Хората я прекрачват и в двете посоки посоки: не само от основните партии към популистките, но и обратното. Това нарастващо объркване, този страх от бъдещето отразява и още нещо: манталитета на едно застаряващо общество. Германският светоглед в момента напомня за мисленето на пенсионерите с техните пенсионни фондове. Влизаме в период, в който Европа вероятно ще поеме някои рискове, за да успее. Германия изглежда много стабилна и успешна, но в същото време сякаш не е склонна да поема тези рискове. Остава да се види дали тази съпротива срещу риска е съвместима с идеята за германско лидерство в Европейския съюз.  ", "date": "2019.04.26", "title": "Иван Кръстев: Идва краят на досегашния Европейски съюз"}
{"url": "http://epicenter.bg/article/Vera-Yourova-ni-popari--Monitoringat-nad-Balgariya-nyama-da-otpadne-pri-komisiyata-Yunker/181242/2/0", "text": "Еврокомисарят по правосъдието Вера Йоурова отхвърли възможността мониторингът върху съдебната система на България да отпадне до края на мандата на комисията Юнкер, който приключва наесен. Новината съобщи БНР. „Личното ми мнение е, че това е неосъществимо при тази комисия. Нямаме много време пред нас. Тенденцията не е дотам удовлетворяваща, за да можем ясно да заявим, че можем да спрем механизма за сътрудничество и проверка. Специално в България, усещането за независимост на съдебната система е третото най-ниско в ЕС според последните проучвания на Евробарометър. Така че хората все още имат доста изразено недоверие към съдебната система“, каза тя в Брюксел.  „Все още има конкретни неща, които трябва да бъдат направени, конкретни базови мерки, конкретни цели да бъдат постигнати. Особено такива, които са свързани с устойчивостта и необратимостта“, добави Йоурова.  Председателят на ЕК Жан-Клод Юнкер бе изразил преди време надежда, че механизмът за сътрудничество и проверка за България и Румъния би могъл да отпадне до края на мандата на тази Европейска комисия.  ", "date": "2019.04.26", "title": "Вера Йоурова ни попари! Мониторингът над България няма да отпадне при комисията Юнкер"}
{"url": "http://epicenter.bg/article/Patriarh-Neofit-shte-oglavi-Pashalnite-bogosluzheniya-za-Vazkresenie-Hristovo/181244/2/0", "text": "Негово светейшество Българският патриарх и Софийски митрополит Неофит ще оглави Пасхалните богослужения за Възкресение Христово, предаде репортер на Агенция \"Фокус\".   В София вечерта на Велика събота в патриаршеската катедрала „Св. Александър Невски” празничното богослужение за Възкресение Христово (полунощница, пасхална утреня и Златоустова св. Литургия) ще бъде оглавено от Негово Светейшество Българският патриарх Неофит. Начало на богослужението е от 23.30 часа. Към 23.45 часа от параклиса на Синодалната палата в патриаршеския храм ще бъде донесен Благодатния огън, който няколко часа по-рано ще пристигне от Божи Гроб. Точно в полунощ Светейшият Патриарх ще поздрави с „Христос воскресе” православните християни. От този момент в продължение на 40 дни те ще разменят помежду си поздравите: „Христос Воскресе!” - „Воистину Воскресе!”. След полунощ в храма ще започне празничната патриаршеска Света Литургия.  В неделя, на т.нар. \"Второ Възкресение\", патриарх Неофит ще оглави богослужението в митрополитския катедрален храм \"Св. Неделя\". Начало: 11.00 часа. ", "date": "2019.04.26", "title": "Патриарх Неофит ще оглави Пасхалните богослужения за Възкресение Христово"}
{"url": "http://epicenter.bg/article/Mitropolit-Kipriyan-nosi-Blagodatniya-ogan-za-tsyala-Balgariya-i-Severna-Makedoniya/181245/2/0", "text": "Рано сутринта на Велика събота, официална българска църковна делегация ще отпътува за светия град Йерусалим, където ще вземе участие в богослужбата в храм \"Възкресение Господне”, който е построен на самия Гроб Господен, съобщава Канал 3.  Всяка година, преди Възкресение Христово, в светия град се събират хиляди християни от цял свят очакват да слезе Благодатният огън, който е чуден отблясък от Божествената светлина и доказателство за Божествената същност на нашия Господ Иисус Христос. Той е знак за Божията милост към нас човеците и ни укрепява в нашата надежда за възкресение и вечен живот.  По решение на Св. Синод, тази година българската църковно делегация ще бъде водена от Негово Високопреосвещенство Старозагорския митрополит Киприян.  За първи път в правителствения самолет, заедно с нашите духовници ще пътува и представител на Македонската православна църква.  За 14-та поредна година, благодарение на правителството, представители на БПЦ донасят Благодатния огън директно от Божи Гроб и го разпространяват по всички български епархии и храмове.  По традиция в навечерието на православната Пасха, духовници от всички православни църкви, начело с Йерусалимския патриарх вземат участие в литийното шествие, с което трикратно се обикаля параклиса, издигнат над Гроба Господен. След това, съгласно традицията, Йерусалимският патриарх снима одеждите си, и останал по подрасник, влиза сам при Гроба на Господ Иисус Христос, за да изпроси в молитва невеществения огън, който по чудодеен начин се изсипва върху плочата на Гроба.  С надежда очакваме и тази година Бог да снисходи към нас, човеците, и да даде от Своя божествен огън за наша духовна радост, упование и подкрепа!  Очаква се българската църковна делегация да донесе Благодатния огън от Йерусалим около 19.00 часа.  ", "date": "2019.04.26", "title": "Митрополит Киприян носи Благодатния огън за България и Северна Македония"}
{"url": "http://epicenter.bg/article/Lyutvi-Mestan--Nyama-da-poemam-chuzhda-vina/181247/2/0", "text": "Реших да наруша мълчанието си, за да отговоря на огромния брой злонамерени лъжи и квалифицирани клевети за мен, разпространени от медиите и, за съжаление - от българската прокуратура. До днес избрах мълчанието като израз на съпреживяване на огромната мъка на родителите, роднините и близките на загиналото бебе. Но няма да поемам чужда вина, обяви лидерът на ДОСТ Лютви Местан на пресконференция пред медиите в Кърджали 13 дни след катастрофата с негово участие, при която загинаха шест месечно бебе. „Нямам нито едно нарушение на пътя, не съм плащал глоби. Близо 4 години не съм шофирал автомобил дори на милиметър. Бях със статут на охраняемо лице от НСО, което изключва дори теоретически шофиране от моя страна с превишена скорост. Твърденията за заплатени от моя страна след 2013-та година глоби в размер между 100 и 300 лева са абсолютна лъжа”.  Лютви Местан посочи, че е подал молба до КАТ да му бъдат предоставени всички фишове и глоби за периода от 2013-та до този момент. „На тези фишове ще се видят номерата на глобените автомобили. Поемам тежък риск с тези думи, но съм сигурен, че ще се окаже, че превозните средства са собственост на партия ДПС, на която по това време бях формален председател”, посочи Местан. Той бе категоричен, че те са били управлявани от други хора, но не и от него. „Ако изляза прав, то ще потърся правата си в съда”, категоричен бе лидерът на ДОСТ.  Той посочи, че ще заведе дело срещу Прокуратурата за квалифицирана клевета. Лютви Местан допълни, че обмисля с адвокатите си да поиска отвод на прокурорите по делото за катастрофата на 14 април. Той посочи, че ще продължи да обжалва наложените му мерки, защото ако не го направи „ще формира мнение за признаване на вина”.  „Погазен бе НПК. Решенията на съда са окончателни, но ми бе наложена повторна мярка. Това създава дълбоко усещане за преднамереност”, заяви Местан. Той не изключи в разследването да има политическа намеса.    ", "date": "2019.04.26", "title": "Лютви Местан: Няма да поемам чужда вина"}
{"url": "http://epicenter.bg/article/Blizkite-na-zaginaloto-bebe-ot-katastrofata-s-Mestan-iskat-sledstven-eksperiment/181249/2/0", "text": "\"Ще поискаме възможно най-бързо да бъде проведен и следствен експеримент с участието на двамата шофьори\", съобщи \"24 часа\", като цитира Станимир Сталев, адвокат на семейството на загиналото при катастрофата бебе.  \"Не знам каква е целта на Лютви Местан, но не е редно да се правят каквито и да било изявления\", каза Сталев. Според него единствено компетентен да установи вината за произшествието е разследващият орган.  \"Това ще стане ясно в един определен етап, когато имаме събрани достатъчно данни за целия случай. В момента е несериозно да се обвинява когото и да било\", беше категоричен Сталев.  Той каза още, че  провежда собствено паралелно разследване. Целта му била, когато бъдат предявени материалите по делото, да се прецени дали ще имат допълнителни искания. По-рано през деня, на 13-ия ден от катастрофата, на Разпети петък, Местан свика пресконференция, на която обвини за катастрофата бащата на загиналото дете. Лидерът на ДОСТ нападна и прокуратурата, като обвини обвинението в злонамерени лъжи.    ", "date": "2019.04.26", "title": "Близките на загиналото бебе от катастрофата с Местан искат следствен експеримент"}
{"url": "http://epicenter.bg/article/Borisov-oglavyava-Predsedatelski-predizboren-shtab-na-GERB-i-partiite--podkrepili-evrolistata-/181251/2/0", "text": "ГЕРБ създава Председателски предизборен щаб, в който ще участват партиите, подкрепили листата на ГЕРБ и СДС за изборите за Европейски парламент на 26 май.   Председателският щаб ще оглави председателят на ГЕРБ Бойко Борисов, а членове на щаба ще бъдат председателите на всички партии, които подписаха споразумения за политическо сътрудничество.   Идеята на щаба е да се обменят и обсъждат различни теми и послания, свързани с провеждането на предизборната кампания за евродепутати.   Така структуриран Председателският щаб, означава, че Борисов изземва лидерските функции на Цветан Цветанов в предизборната кампания.   Това може да се тълкува само по един начин - Борисов поема контрола над партията, нещо което досега беше преодстъпил на заместника си.", "date": "2019.04.26", "title": "Борисов оглавява Председателски предизборен щаб на ГЕРБ и партиите, подкрепили обща евролистата "}
