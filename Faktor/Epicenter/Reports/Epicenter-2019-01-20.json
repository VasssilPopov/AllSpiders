{"url": "http://epicenter.bg/article/Radeva--/173350/2/0", "text": "Съпругата на президента Румен Радев Десислава публикува политически коментар след днешния конгрес на партия ГЕРБ.   Първата дама възнегодува срещу намесването на името й по време на откриването на предизборната кампания на управляващата партия и то от страна на самия премиер Бойко Борисов. Думите му я подтикнаха да изкаже мнението си за предстоящата кампания и битката между Дондуков 1 и Дондуков 2.   :   ..\"   По традиция г-жа Радева завършва с музикален поздрав, който и този път е тематичен. Песента Dig Dong на Muse и прикачения текст съдържа явен подтик към действие.", "date": "2019.01.20", "title": "Радева: На изборите ще има най-вече нападки срещу президента, вместо истинско политическо състезание"}
{"url": "http://epicenter.bg/article/GERB-se-sabira-na-Natsionalna-predizborna-sreshta/173314/2/0", "text": "ПП ГЕРБ ще проведе Национална предизборна среща. Форумът ще започне в 12.00 часа и ще се проведе в зала 3 на НДК в София.  В срещата ще вземат участие близо 2000 души, които са народни представители, евродепутати, членове на областните и общинските ръководства на партията, кметове и представители на Общински съвети, както и министрите от квотата на ГЕРБ.   На Националната предизборна среща ще бъде обявена пълната хронограма на всички събития на ПП ГЕРБ до края на 2019 година. На форума ще бъде представена официално и инициативата за провеждане на серия от граждански диалози в цялата страна под мотото „Европа в нашия дом“. През тази година предстоят два вота – за Европарламент през май и за местни органи на властта през есента. ГЕРБ вече определи предизборния си щаб и определи председателя на парламентарната група и зам.-председател на партията Цветан Цветанов за негов председател.", "date": "2019.01.20", "title": "ГЕРБ се събира на Национална предизборна среща"}
{"url": "http://epicenter.bg/article/Kaloyan-Pargov-/173316/2/0", "text": "Предстоящият на 26 януари конгрес на БСП няма да изключва никого, няма да реди листи, заяви в предаването \"Денят започва с Георги Любенов\" по БНТ лидерът на БСП-София Калоян Паргов. \"Няма да подреждаме листи, нито ще включваме или изключваме някого, коментира още той. - Интересът на медиите към подреждането на листите на БСП за евроизборите е нещо нормално. Случващото се при нас го има във всички партии, не е нещо невиждано и уникално. Просто БСП е малко по-отворена към медиите и обществото\". Запитан дали президентът на ПЕС Сергей Станишев ще бъде в листите за Европейски парламент, Паргов заяви, че в тях трябва да влязат хора, които могат да работят за България. И обърна внимание, че медиите са фокусирани върху ставащото в социалистическата партия, но никой не пита какво се случва в ГЕРБ. Например, дали бившият министър за българското европредседателство Лиляна Павлова, ще намери място в листите на ГЕРБ за ЕП.   Паргов обясни, че предстоящото заседание на конгреса на БСП следващата събота трябва да очертае рамката за участие на партията в евроизборите, както и да приеме платформата. Председателят на БСП - София добави, че платформата на партията за евроизборите ще стъпи върху документа \"Визия за България\". \"И след Конгреса този документ ще остане отворен и ще бъде допълван, каза той. - \"Визия за България\" цели да придобие по-широка подкрепа. В този документ са посочени основните приоритети, по които ние искаме България да заеме достойно място в европейското семейство. Най-важният от тях е увеличаване на доходите на всеки гражданин, за да може той да води достоен живот като истински европеец\".   \"Желанието и умението за защита на националния интерес трябва да бъде основен критерий при избора на кандидати за евродепутати\", посочи Калоян Паргов в предаването. Според лидера на столичните социалисти това е критерият и за оценка на свършената работа на всички евродепутати в настоящия мандат, без значение от коя политическа партия са те. \"Когато един евродепутат допринесе за решаване на един или друг проблем на българските граждани в рамките на Европейския съюз, тогава оценката за неговата работа ще бъде положителна, коментира Калоян Паргов. - Най-новите статистики показват, че чуждестранните инвестиции в България намаляват. Какво направиха българските евродепутати в тази посока? Защо статистиките не са добри? Проблема на българските превозвачи също го изпуснаха. Той е резултат от пасивността на българската политика по време на европредседателството ни. Евродепутатите проявиха активност наскоро, за което заслужават респект. В крайна сметка - борбата продължава, търсят компромис, дано решението да бъде в полза на българските превозвачи\".   Калоян Паргов коментира и предстоящите избори за местна власт през есента и кандидатурата на БСП за кмет на София. Той посочи, че червените в столицата ще търсят кампания тип \"ветрило\" - ще го разтворят максимално за надпартиен кандидат, подобно на президентската кампания с Румен Радев.   „Всеки нарекъл себе си гражданин, влизайки в една политическа надпревара - става политическа кандидатура. Това е ясно на всички. Президентът Румен Радев влезе като гражданин и човек със своята позиция и своя опит, като летец се превърна мигновено в политическа кандидатура, след като беше подкрепен от БСП, макар и с инициативен комитет. Още преди две години обявихме в София, че ще търсим този тип кампании и разтваряме максимално ветрилото - надпартиен кандидат, който ще има широка подкрепа“, каза председателят на БСП-София. Той подчерта, че това е концепцията на БСП за София и тя е публично известна.    Кандидатът трябва да има широка подкрепа, убеден е лидерът на столичните социалисти. Паргов обаче не отговори за спекулациите около евентуалната кандидатура на омбудсмана Мая Манолова.   „В много бърз порядък, защото е наситен политическият календар, след европейските избори до юли трябва да излъчим кандидатурата за кмет на София, както и кмет на райони и на селата, листата за общински съветници. Така или иначе това предполага един доста динамичен процес, а имаме предвид много кандидати, които се чуват в публичното пространство, а медиите гадаят кой ще бъде“, каза Калоян Паргов.   „Това ще мога да направя след като основните партийните организации започнат номинационния процес. То ще стане след европейските избори в много бърз порядък, защото е наситен политическият календар. След европейските избори до юли трябва да излъчим кандидатурата за кмет на София, кандидатурите за кметовете на райони, на селата, за общински съветници... Имаме предвид много кандидати. Те се чуват и в публичното пространство“, каза Паргов. \"През юни ще имаме пълна яснота за всичко по отношение на местните избори, коментира той. - Евроизборите ще бъдат завръзката, а местните - развръзката тази година. Ние още през 2017-а обявихме, че за кметската кандидатура за София ще заложим на модела \"Румен Радев\" от президентските избори. Ще се опитаме в кампанията максимално да разтворим ветрилото, търсим надпартиен кандидат с широка обществена подкрепа. Това е концепцията ни за София и уверено вървим в посока нейното изпълнение\".   Калоян Паргов постави много добра оценка на работата на общинските съветници от БСП, които въпреки че са само 7 в този мандат, успяват да защитават авторитета си на основна опозиционна сила в СОС. \"Ахилесовата пета на нашите опоненти от ГЕРБ е в това, че не успяват да реализират политиките си в града и трупат неодобрение от хората, коментира председателят на групата на БСП в СОС. - ГЕРБ приличат на \"Титаник\", а ремонтът на улица \"Граф Игнатиев\" ще изиграе ролята на големия айсберг за тях. Корабът очевидно потъва. Изследванията, които правим, показват, че все повече хора се възмущават и нямат доверие на това управление на София. Кметът Йорданка Фандъкова вече е известна сред гражданите на София с политиката \"ремонт на ремонта\" и \"контрол на контрола\", което на практика е безсмислица и показва управленско безсилие\". Според председателя на БСП - София бъдещето принадлежи на новия социализъм. \"Това не е социализмът на Сталин, категоричен е Калоян Паргов. - Това е различен тип социализъм, който предполага плуралистична система, върховенство на закона, правова държава, антирадикализъм, антимилитаризъм. Новият социализъм предполага държава, основана на солидарност и справедливост, на свобода на инициативата особено на отделния човек, който да може да развива талантите си и да ги реализира. Ценностите на православното християнство да са фундаментът на обществото. Новият социализъм не е еднопартийна система, авторитарен режим, диктатура... Новият социализъм означава отстояване на националните интереси. Хората ценят това. Те оценяват и действията, свързани с антимигрантската политика. За съжаление, в последните години тук не виждам европейската солидарност по отношение на България. А ние сме на първа линия, когато говорим за имигранти - бедната европейска държава България е поставена в ролята на филтър и трябва да охранява външната европейска граница с Турция. Турция, която не е онази държава от преди 10-15 години и която на моменти стои плашещо на картата на Европа. Турция, която е активен играч не само на Балканите, но и в световен мащаб. За съжаление, България не стои добре на Балканите. Звучи много обидно България да е встрани от балканския пъзел, на фона на който Сърбия, Гърция и Турция играят ключова роля в процесите\".      ", "date": "2019.01.20", "title": "Калоян Паргов: Конгресът на БСП няма да изключва никого, няма да реди листи! (ДОПЪЛНЕНО)"}
{"url": "http://epicenter.bg/article/Blizo-3000-naseleni-mesta-bez-pravo-da-izbirat-kmet/173321/2/0", "text": "Близо 3000 населени места у нас няма да избират кмет на предстоящите през есента местни избори. Причината е, че в тези градове и села живеят по постоянен адрес под 350 души.   Едно от основните притеснения на хората в селата е, че от най-важните в едно населено място - кмет, поп и даскал - няма да им остане никой. „Попът почина, даскалите и те умряха”, коментира Венелин Петров, жител на село Горно Церовене, пред Нова телевизия. Загинало в руини е и училището в монтанското село Горно Церовене, а с него започнали да намаляват и хората. Тези, които са останали, разчитат на кмета.   „Знае всяко семейство от какво има нужда. А сега ще ми дойде някой от града наместник и го назначават на 4 часа”, коментира Иван Костов, жител на село Горно Церовене. За последните десет години в монтанското село Горно Церовене жителите намалели с близо 200 души. „И паднахме към 342 по постоянен адрес и 115 с настоящ адрес. Тук ред вече няма за тези неща, идва моментът, когато човек си заминава, младите са по градовете, все пак има и млади хора тук”, коментира Йордан Йорданов, кмет на село Горно Церовене.   От 2016 година с изменения в Изборния кодекс е променен прагът от 150 души в насените места, на които ще се назначава служебно кмет.   „В досега действащия изборен кодекс има изискване за 350 жители по постоянен адрес да бъдат регистрирани. Това означава, че се чака указ на президента, в който ще бъде регламентирано, кога ще бъдат насрочени изборите, каква уседналост ще се търси, всичко е в ръцете на законодателя и дали ще се измени този Изборен кодекс”, заяви Красимир Иванов от община Монтана.   Само в община Монтана в 2/3 от селата няма да избират кмет на кметство, а ще се назначават служебно. В останалите, които са едва 8, ще имат право на избор. Но в Горно Церовене няма да имат този шанс. А във видинската община Макреш няма нито едно населено място над 350 души, включително и общинското село.    ", "date": "2019.01.20", "title": "Близо 3000 населени места без право да избират кмет"}
{"url": "http://epicenter.bg/article/Borisov-styaga-reditsite-na-GERB/173324/2/0", "text": "Премиерът и лидер на ГЕРБ Бойко Борисов пристигна преди Националната предизборна среща на партията, която стартира в 12 ч в зала 3 на НДК в София.   В срещата днес участват близо 2000 души, които са народни представители, евродепутати, членове на областните и общинските ръководства на партията, кметове и представители на Общински съвети, както и министрите от квотата на ГЕРБ.   Бойко Борисов прикани всички свои съпартийци да влязат в залата и срещата да стартира по-рано, предаде репортер на Novini.bg. В Зала 3 на НДК вече е и Цветан Цветанов, зам. - председател на ПП ГЕРБ, председател на ПГ на ГЕРБ и ръководител на предизборния щаб на партията.   Първа пред участниците в срещата застана еврокомисарят Мария Габриел.   Вие сте тези, с които усещам пулса и заряда на ГЕРБ, заяви тя.   Борисов и Цветаов са един до друг на първия ред. От другата страна на премиера е кметът на София Йорданка Фандъкова, а до Цветанов е кметът на Бургас Димитър Николов. И Фандъкова, и Николов са зам.-председатели на ГЕРБ.      ", "date": "2019.01.20", "title": "Борисов стяга редиците на ГЕРБ!"}
{"url": "http://epicenter.bg/article/Rumen-Petkov--Protsedurata-za-samoletite-da-bade-anulirana--zashtoto-izolira--Rafal--i--Evrofaytar-/173325/2/0", "text": "Няма как да летим на нещо, което не се произвежда и няма как да летим на нещо, което няма завод, който ще го произвежда. Такъв завод няма! „Местене“, „преместване“, „наместване“ - това е терминологичен апарат. Такъв завод няма!“       Това каза за БНР председателят на политическа партия АБВ  Румен Петков по повод решението на НС да даде мандат на МС за преговори със САЩ за закупуване на изтребители Ф-16 блок 70.   Офертата на САЩ изисква еднократно заплащане на целия пакет след подписване на договора, а тази на Швеция  - петгодишна схема за плащане, а като опция се предлагат и 10-годишна схема за разсрочено плащане, изтъкна той, като се позова на правителствен доклад от декември. От партията настояват процедурата да бъде анулирана: \"Когато парламентът е приел юни месец едни правила, които се измерват в милиарди, и декември или януари пренаписва тези правила, това е унизително! Аз също говоря с летци и не считам, че те са силно въодушевени да летят на самолет, който не е произвеждани и който го няма, самолет от който всички се отказват. Ф-16 излиза от въоръжение. Самолет, който сме изучавали 70-те години в нашите военни училища…\". \"Докладът на двамата министри е повод процедурата да бъде анулирана, защото тази процедура изолира два самолета - френските „Рафал“ и „Еврофайтър“. Нямаме подадени оферти, защото тези две компании са изолирани с рамката, която ние сме задали – НС задава рамка, за да не допусне определени участници в надпреварата. След като ни ги е допуснала и ги е изолирала, ние променяме рамката, за да отидем на нещо, което не отговаря на закона, пише в доклада на двамата министри“. Петков изтъкна, че до 1990 година, България е имала 300 летателни средства, от които 136 самолета.  Той изтъкна, че и в момента имаме самолети, които не летят, защото поддръжката им е много скъпа и подчерта, че лететелните часове с Ф-16 са по-скъпи от тези с конкурентните самолети. Бившият министър на отбраната в две правителства и посланик на България в Брюксел и НАТО Бойко Ноев коментира за предаването „Неделя 150“ по „Хоризонт“: „Аз си спомням, че АБВ беше член на правителството, имаше представители в парламента и даже си спомням, че генерал Михов от АБВ беше председател на Комисията по отбрана. Тогава беше внесен първият доклад, изработен от Румен Радев, тогава генерал, когато бяха отрязани всички и беше оставен само „Грипен“… Тогава не чух АБВ да поставя въпроса, защото са отрязани други самолети. Малцина обръщат внимание на причината защо „Грипен“ се изтегли от конкурса в Белгия миналата година. Те официално заявиха, шведското правителство, че не могат да доставят изтребител и то по-съвременен „Грипен“ на Белгия, защото техният статут на неутрална държава не позволява те да отговорят на изискванията на НАТО-вската държава Белгия. Тук е заровен заекът - Швеция е една неутрална страна, която колкото и добра техника да произвежда, тя не може да отговори на изискванията на един военен съюз, какъвто е НАТО“. Според Ноев, решението на НС да даде мандат на правителството да преговаря със САЩ извън първоначалните условя на процедурата не е отстъпление: „Съвсем нормално е, когато в една сложна процедура - по придобиване на самолет, да кажем,  а това ще се случи скоро с бронираната машина и с корабите, бъдете сигурни - парламентът отчете развития, които са се случили и да поправи своите грешки. А основната грешка на управляващата класа, включително и на хората в парламента е, че те абдикираха от своите отговорности в участието в този процес от самото начало и делегираха тези права на малка група офицери от ВВС, навремето ръководна от генерал Радев и тясна група специалисти около него, на които бяха възложени задачи, които далеч надхвърляха техните отговорности и заплата. Тези хора с чиста съвест поеха тази задача, но я докараха донякъде, докъдето очевидно не можаха да надхвърлят своето и експертното, и политическо ниво. Когато политиците се сетиха, че тази работа не е като онази работа, не беше честно те да сочат с пръст към Радев. Той не е виновен, той е свършил това, което му е възложено. Знам аргумента на генерал Радев защо бързаше със самолет -  именно заради това, че политическата класа всячески забавяше развитието на този процес и българските самолети бяха на път да паднат. Съвсем друг е въпросът дали генерал Радев е бил прав, когато под негово ръководство този процес се е отплеснал в едни чисто експертни и в края на краищата необективни критерии“. Ноев изрази надежда, че след преговорите със САЩ ще има „значително намаляване на разходите, които България би дала“. Той изтъкна, че от преговорите са били „изолирани“ не само „Рафал“ и „Еврофайтър“, но също и „руските производители, китайските и Северна Корея“. Бившият министър подчерта, че при съмнения за законността на процедурата от партия АБВ могат да сезират Прокуратурата.    ", "date": "2019.01.20", "title": "Румен Петков: Процедурата за самолетите да бъде анулирана, защото изолира „Рафал“ и „Еврофайтър“"}
{"url": "http://epicenter.bg/article/Mariya-Gabriel/173326/2/0", "text": "Европа има нужда от лидери като Бойко Борисов, Европа има нужда от активната, прозорлива България! Това заяви в словото си пред националната среща на ГЕРБ еврокомисарят Мария Габриел. Тя взе думата първа на форума, провеждащ се в зала 3 на НДК. Да останем мобилизирани и верни един до друг, за да бъдем силата и енергията, каза в словото си Габриел.   \"Европа има нужда от лидери като премиера Бойко Борисов, от стабилна и развиваща се България, а това се случва с ГЕРБ\", подчерта Мария Габриел. „България на ГЕРБ е активна, говореща с един глас в трите европейски институции, България, оформяща бъдещето на ЕС“, заяви тя. „Европа има нужда от екип, като екипа ни от евродепутати, можещи и знаещи, имащи уважението на своите колеги“, посочи Мария Габриел.   „Единни, както всеки път, ще посрещнем изборите за Европейски парламент през май“, подчерта еврокомисарят. „Какво ни различава от другите - имаме опит, който е екипен“, коментира Мария Габриел. „Резултатите от работа на България в ЕК, ЕП, Съвета са красноречиви“, каза още тя.   Бичът \"фалшиви новини\" и рушенето на доверие, което предизвиква, прави тези избори по-различни, смята еврокомисарят. Борисов и Цветанов един до друг на първия ред.    ", "date": "2019.01.20", "title": "Мария Габриел: Европа има нужда от лидери като Борисов!"}
{"url": "http://epicenter.bg/article/Dimitar-Nikolov-na-sbirkata-na-GERB--Sas-skorostta-na--quot-F-16-Blok-quot--kam-izborna-pobeda-/173327/2/0", "text": "Кметът на Бургас Димитър Николов отправи призив на националната среща на ГЕРБ в София. \"Със скоростта на Ф-16 към изборна победа\", заяви в края на словото си той. Форумът на най-голямата партия се провежда в зала 3 на НДК.   Кандидатът на ЕВП за еврокомисар №1 Манфред Вебер отправи призив към форума от видео стена. Над 2000 кадри на управляващата партия са в националния дворец.   \"Убеден съм, че ще застанем изключително твърдо и мощно зад бъдещата ни листа за евродепутати, ще подкрепим европейското си семейство в ЕНП и водещия ни кандидат за бъдещ председател на ЕК Манфред Вебер\", подчерта Димитър Николов на Национална предизборна среща на партия ГЕРБ.   „Мандред Вебер ще успее да вдигне стандарта на регионите в Европа и България“, посочи Димитър Николов. „Имаме късмета пред опонентите си, вместо да толерираме фалшиви новини, трябва да показваме на нашите избиратели свършеното“, обясни той.   „През изминалите години стотици хиляди училища и детски градини бяха изцяло санирани и оборудвани, голяма част от тях наново изградени. Стотици социални домове за хора в риск бяха санирани“, допълни зам.-председателят на ГЕРБ. „Стотици и хиляди км канализация, нови водопроводи и пречиствателни станции помогнаха в България екологията да бъде водеща“, каза още Димитър Николов.    ", "date": "2019.01.20", "title": "Димитър Николов на сбирката на ГЕРБ: Със скоростта на \"Ф-16 Блок 70\" към изборна победа!"}
{"url": "http://epicenter.bg/article/Prokuraturata-poiska-postoyanno-zadarzhane-na-arestuvanite-v-aktsiyata-sreshtu-mezhdunarodniya-terorizam/173335/3/0", "text": "Прокуратурата поиска постоянно задържане за петима от задържаните над 40 души при акцията в петък, при която бе разбита група за международен тероризъм.   Вчера шестима души бяха привлечени като обвиняеми след акцията за разбиване на група за международен тероризъм, съобщи за програма \"Хоризонт\" по БНР говорителят на прокуратурата Румяна Арнаудова. Става дума за българка и за петима сирийци, които са пребивавали легално в България. Единият от тях все още не е задържан и е обявен за международно издирване. Обвиненията към всеки от престъпната група са две - първото е, че групата е извършвала небанкови парични операции по метода \"хавала\", при който парите се оставят при посредник в една държава и се взимат от втори човек в чужбина,  а второто обвинение е за подготовка на терористични атаки в чужди държави, уточни Арнаудова.   За арестуваните утре ще бъде поискана най-тежката мярка за неотклонение- задържане под стража, допълни тя: \"Те са обвинени за две престъпления против републиката. Едно от престъпленията е за това, че са действали по различен начин в периода от началото на 2016 г. до 18.01.2018 тази година, за да осъществят не пряко, а именно косвено, финансиране на терористична организация, която действа на територията на други държави. Информацията, с която към този момент разполагаме, е, че в резултат на действията на тази група към този момент сме документирали над 25 000 000 евро, които са били трансферирани през членовете на групата към терористични организации в чужбина и над 100 автомобила, леки, които са били транспортирани от България до сирийските територия.   Второто обвинение, което е повдигнато е за това, че са участвали и са членове на група, която си е поставила за цел извършване на действия по глава 1 от Наказателния кодекс, а именно финансиране - пряко или косвено - на терористична организация.   Шестото лице е привлечено като обвиняем в негово отсъствие, задочно. Той се издирва и е мъж от сирийски произход. Всички чужди граждани пребивават на законно основание на територията на страната. Трима от тях са с статут на временно пребиваващи. Двама от тях са постоянно пребиваващи чужденци в България\". Общо 43-ма бяха арестувани в петък по подозрение, че са част от престъпна схема за финансиране на тероризъм чрез системата за превод на пари, известна като \"Хавала\".   Сред задържаните има български и чужди граждани, а за ръководител на групата е сочен временно пребиваващ у нас сириец.    ", "date": "2019.01.20", "title": "Прокуратурата иска постоянно задържане на арестуваните в акцията срещу тероризма"}
{"url": "http://epicenter.bg/article/Neravenstvoto-raste--Bogatstvoto-na-26-miliarderi-e-ravno-na-parite-na-polovinata-chovechestvo/173334/4/0", "text": "Концентрацията на богатството се е увеличила още повече през 2018 г. и 26-имата милиардери вече притежават толкова пари, колкото и половината най-бедно население в света. Това се посочва в доклад на неправителствената организация Oxfam.   Oxfam призовава държавните да облагат най-богатите хора. \"Пропастта, която се е увеличила между богатите и бедните, възпрепятства борбата срещу бедността, вреди на икономиката и подхранва гнева в света\", посочва Уини Бианийма, изпълнителен директор на Oxfam интернешънъл, цитирана в комюникето. Правителствата трябва да гарантират, че компаниите и най-богатите хора плащат своя дял от данъците, допълва тя по случай традиционното публикуване на годишния доклад на Oxfam за неравенствата в света в навечерието на Световния икономически форум в Давос, който ще се проведе от 22 до 25 януари в швейцарския зимен курорт. Според цифрите на неправителствената организация, чиято методология, основаваща се на данните, публикувани от Forbes и банката Credit Suisse, се оспорва от някои икономисти, 26 души разполагат с толкова пари, колкото и 3,8-те милиарда най-бедни души на планетата. През 2017 г. техният брой бе 43.   Най-богатият човек в света Джеф Безос, главният изпълнителен директор на Amazon е натрупал богатство през 2018 г. стойност 112 млрд. долара, според Oxfam. Бюджетът за здравеопазване на Етиопия е 1% от състоянието на Безос, подчертава неправителствената организация. Общо богатството на милиардерите по света се е увеличило с 900 млрд. долара миналата година или с 2,5 млрд. долара на ден, а състоянието на половината най-бедно население на планетата се е свило с 11 на сто, уточнява Oxfam. Броят на милиардерите се е удвоил от финансовата криза през 2008 г., посочва неправителствената организация, констатирайки, че \"най-богатите са облагодетелствани не само от нарастващо състояние, но и от най-ниски ниски данъци от десетилетия.   \"Ако тенденцията бе обратна, то повечето правителства биха имали достатъчно ресурси, за да финансират обществените услуги\", подчертават авторите на доклада, според които данъците върху богатството са изключително занижени. Експертите на Oxfam твърдят, че от един долар от подоходното облагане само четири цента идват от налози върху богатството. Най-богатите крият от данъчните власти 7,6 трлн. долара, а в страни като Бразилия или Великобритания, \"10-те процента най-бедни хора плащат вече по-високи данъци пропорционално на техните доходи в сравнение с най-богатите\", твърди неправителствената организация. Докладът се публикува в момент, когато облагането на най-големите богатства предизвиква дебати в редица страни.   Във Франция движението на \"жълтите жилетки\" активизира дебата около премахването на данъка върху най-големите състояния, обявено от президента Еманюел Макрон. В САЩ депутатката от Демократическата партия Александрия Окасио-Кортес, която бе избрана неотдавна, предложи ставка от 70% за най-богатите и получи подкрепата на носителя на Нобелова награда за икономика Пол Кругман.      ", "date": "2019.01.20", "title": "Неравенството расте! Богатството на 26 милиардери е равно на парите на половината човечество"}
{"url": "http://epicenter.bg/article/Mazh-se-samoubi-v-Ognyanovo--sled-kato-strelya-po-krachmar--s-koyto-imal-dalgogodishna-vrazhda/173340/3/0", "text": "70-годишен мъж се е самоубил, след като е прострелял собственик на заведение в село Огняново, съобщиха от пресцентъра на МВР. Досъдебно производство е образувано във връзка с тежък инцидент в с. Огняново, община Елин Пелин.   Към 14.00 часа днес в полицията бил получен сигнал за прострелян 58-годишен собственик на местно заведение в селото. Раненият в рамото мъж бил веднага откаран в болница. Пристигналият на място полицейски екип е извършил оглед, а в хода на предприетите първоначални действия по разследването е установил, че изстрелите са произведени от 70-годишен местен жител, който минути преди това нахлул в обекта и насочил оръжие срещу мъжа – двамата от доста време били във вражда.   При пристигането в дома на възрастния мъж, криминалистите го открили мъртъв с огнестрелна рана в областта на сърцето – според първоначалната експертиза смъртта е настъпила при самопрострелване.  Работата по изясняване на всички обстоятелства, свързани с тежкия инцидент, продължава под наблюдението на прокуратурата.     ", "date": "2019.01.20", "title": "Мъж се самоуби в Огняново, след като стреля по кръчмар, с който имал дългогодишна вражда"}
{"url": "http://epicenter.bg/article/Iseniya-Asenova-e-balgarkata--zadarzhana-za-terorizam/173347/3/0", "text": "Българката, задържана за системата „Хавала”, се казва Исения Асенова и е на 39 години, предаде БТВ.   На заседание при закрити врата съдът остави всички задържани в ареста след антитерористичната операция в петък. Петима са с повдигнати и предявени обвинения, обясни пред журналисти днес наблюдаващият производството прокурор Евгения Станкова. Те са по глава 1 от особената част от НК и засягат престъпления против Републиката. Едното обвинение е за финансиране на тероризъм, второто е за членуване в група, поставила си за цел извършване на престъпления по чл. 108а от НК, което засяга тероризъм, посочи Станкова. По две обвинения, всяко едно от които по смисъла на законодателството ни, е тежко умишлено, добави тя. За първото законодателят е предвидил наказание от 3 до 12 години, а за второто - до 12 години лишаване от свобода.   При спецакция на ДАНС, ГДБОП и специализираната прокуратура на 18 януари бяха задържани 43 лица, основно чуждестранни граждани. Част от тях са разпитани и освободени, а на петима, сред които и българката Исения Асенова, беше повдигнато обвинение.   Арабската система „Хавала” е анонимна, това е добре работеща организация за превод на пари без никакви документални следи. \"Хавала\" от арабски се означава \"прехвърлям\". Числеността на групата е различна в различни моменти, в но периода, фиксиран в обвиненията, които сме повдигнали, числеността е тази за лицата, за които е предявено обвинението, посочи наблюдаващия прокурор Евгения Станкова. По думите й предстои да се доизяснява участие и на други лица, да се конкретизират обвиненията и да се прецени кои лица точно ще бъдат включени в групата. На територията на София в петък ден са били претърсени две обменни бюра.  Гледането на мярката за неотклонение днес не започна веднага, съдията даде 40 минути на адвокати на един от обвиняемите да се запознаят с материалите.    ", "date": "2019.01.20", "title": "Исения Асенова е българката, задържана за тероризъм"}
{"url": "http://epicenter.bg/article/Tramp-predlaga-zashtita-na-imigrantite-v-SASht-sreshtu-sredstva-za-stena/173312/7/0", "text": "Президентът Доналд Тръмп предложи временна защита на хора, незаконно дошли в САЩ като деца и други групи имигранти, изправени пред депортиране, в замяна на средства за спорната му гранична стена, съобщава AFP, цитирана от Фокус.   Предложението на Тръмп да сложи край на 29-дневното частично спиране на работата на американското правителство, предизвикано от спора за финансиране на стената, изглеждаше обречено при пристигането си, като Конгреса го отхвърли въз основа на докладите за съдържанието му преди речта.   Предложението на Тръмп призовава за средства в размер на 5,7 милиарда долара за финансиране на гранична стена, 800 милиона долара за „спешна хуманитарна помощ“ и 805 милиона долара за технология за откриване на наркотици и сигурност на пристанищата. Той предложи три години защита за 700 000 така наречени „мечтатели“, които бяха докарани в страната незаконно, когато бяха деца, както и за 300 000 други имигранти, чийто статут на закрила изтича. Но преди речта, председателят на Камарата на представителите Нанси Пелоси отхвърли предложенията на Тръмп като „компилация от няколко отхвърлени инициативи, всяка от които е неприемлива и не представляват искрени усилия за възстановяване на сигурността в живота на хората“.   „Малко вероятно е някоя от тези разпоредби сама да мине в Камарата, и взети заедно, те не са ефективни“, каза Пелоси в изявление.", "date": "2019.01.20", "title": "Тръмп предлага защита на имигрантите в САЩ срещу средства за стена"}
{"url": "http://epicenter.bg/article/Grigor-Dimitrov-se-prepana-sreshtu-rozhdenik-i-otpadna-ot-Australian-Open/173322/8/0", "text": "Григор Димитров отпадна в четвъртия кръг на първия за годината турнир от Големия шлем Аустрелиън Оупън. След 3 часа и 39 минути в жегата в Мелбърн първата ракета на България отстъпи с 1:3 сета – 5:7, 6:7 (6:8), 7:6 (7:1), 5:7, от американеца Франсис Тиафо, който точно на днешния ден отпразнува 21-вия си рожден ден.   Така пропадането на Димитров в световната ранглиста може да продължи, тъй като той не можа да защити точките си за участието си на четвъртфиналите в Австралия през миналата година и ще загуби нови 180 от актива си. На четвъртфиналите 39-ият в света Франсис Тиафо ще се изправи срещу Рафаел Надал, който се наложи с 6:0, 6:1, 7:6 (7:4) над Томаш Бердих. Първият сет между Димитров и Тиафо започна точка за точка. Григор можеше да поведе в четвъртия гейм, но пропусна четири брейк пойнта. Вместо да поведе обаче Гришо допусна пробив за 4:3, а след това отново се размина с пробив, като този път Тиафо спаси три брейк пойнта за 5:3. Димитров все пак стигна до 5:5, но беше пробит в най-важния момент за 5:6, след което американецът си взе сета с 40:15 за 7:5. Вторият сет също запоична равностойно. Българинът поведе с 4:2 след пробив, но пробивът му веднага бе върнатдопусна пробив за 3:4. Стигна се до тайбрек, в който Гришо поведе с 5:2, след което обаче  допусне обрат и загуби с 6:8. Третият сет започна лошо за първата ни ракета. Той беше на косъм да бъде пробит още в първия си сервис гейм, но успя да се спаси. Това обаче се случи в 6-ия гейм, с след който Тиафо поведе с 4:2. Григор обаче се стегне, веднага върна пробива и докара нещата до тайбрек, в който бе категоричен и го спечели със 7:1. Четвъртият сет започна гейм за гейм и се разви по този начин до 5:5. Точно тогава рожденикът Тиафо обаче направи пробив, поведе с 6:5, след което спечели сервирането си и затвори мача със 7:5.      ", "date": "2019.01.20", "title": "Григор Димитров се препъна срещу рожденик и отпадна от Australian Open"}
{"url": "http://epicenter.bg/article/Arabskata-koalitsiya-nanese-seriozni-vazdushni-udari-po-stolitsata-na-Yemen/173313/7/0", "text": "Арабската коалиция, водена от Саудитска Арабия, нанесе сериозни въздушни удари по позиции на бунтовниците от движението „Ансар Аллах“ в столицата на Йемен – Сана, съобщава РИА Новости, цитирана от Фокус.   Според изявлението на коалицията, излъчено от саудитския телевизионен канал „Ал-Ихбария“, нападенията върху позициите на хутите в Сана, по-специално, местата за изстрелване на безпилотни самолети, са в отговор на нападението срещу военната база Ал-Аин в провинция Ладж преди десет дни, където по време на военен парад бяха убити много високопоставени офицери от йеменската армия и служби за сигурност.   По-рано бунтовниците потвърдиха, че атаката срещу базата Ал-Аин е извършена с помощта на безпилотни летателни апарати. Няколко часа преди нападението коалицията и правителството на Йемен се обърнаха към йеменските граждани с молба да стоят настрана от позициите на хутите, се казва в изявлението.   Според телевизионния канал „Ал-Арабия“, позициите на хутите в северозападната част на Сана са били ударени. По-специално, коалицията е нанесла удар по тренировъчен лагер, както и по системата за противоракетна отбрана на хутите в Сана и военно-въздушната база Дулейми, откъдето се пускат дронове, за да атакуват позициите на йеменските проправителствени сили.    В същото време телевизионният канал „Ал-Масира“, контролиран от хутите, съобщи, че коалиционните самолети са нанесли два удара по завод за хранителни продукти в северната част на Сана и в резултат на обстрела в района на Джадар жилищните сгради са повредени.  Военно-политическият конфликт в Йемен между правителството и бунтовниците-хути от шиитското движение „Ансар Аллах“ продължава от 2014 г. насам.   От март 2015 г. арабската коалиция, водена от Саудитска Арабия, е на страната на правителството. През декември 2018 г. страните в конфликта в Йемен за първи път от няколко години се срещнаха на масата за преговори, организирана под егидата на ООН в Швеция. Те успяха да постигнат редица важни споразумения, по-специално за размяната на затворници, за прекратяването на огъня в Ходейда.", "date": "2019.01.20", "title": "Арабската коалиция нанесе сериозни въздушни удари по столицата на Йемен"}
{"url": "http://epicenter.bg/article/Amerikanski-boen-korab-navleze-v-Cherno-more--rusnatsite-vzemat-merki/173323/7/0", "text": "Предпоставки за напрегната ситуация в Черно море. Американски боен кораб навлезе в Черно море, а от руския флот вече го следят изкъсо.   \"Силите на Черноморския флот започнаха да следят американския ескадрен миноносец с управляемо ракетно оръжие \"Доналд Кук\" веднага след неговото влизане в акваторията на Черно море\", обявиха от руското Министерство на отбраната. Според съобщението американският кораб е навлязъл в Черно море в 19:50 часа българско време в събота вечер. Руснаците дори подчертават, че действията му ще бъдат следени изкъсо от патрулния катер \"Питливий\".   В текста се подчертава, че САЩ \"ще продължат да оказват поддръжка на своите съюзници и партньори, общите интереси в региона и стабилността в морето\".      ", "date": "2019.01.20", "title": "Американски боен кораб навлезе в Черно море, руснаците вземат мерки"}
{"url": "http://epicenter.bg/article/Dvama-dushi-zaginaha-pri-pozhar-vav-frenskiya-kurort-Kurshevel/173331/7/0", "text": "Двама души загинаха при пожар във френския курорт Куршевел, а други 22 са пострадали, съобщи БТВ. Състоянието на четирима от ранените е сериозно.   Пожарът е възникнал рано тази сутрин в триетажна сграда, в която са били настанени служители на курорта, сред които и чуждестранни граждани. Някои от тях са се опитали да избягат от пламъците, скачайки от балконите на горящата сграда. Около 60 души са били евакуирани, предаде „Евронюз”.        Причината за пожара се изяснява. Около 70 огнеборци в продължение на няколко часа се бориха с пламъците, които вече са потушени.     ", "date": "2019.01.20", "title": "Двама души загинаха при пожар във френския курорт Куршевел"}
{"url": "http://epicenter.bg/article/Evtimovden-e--Zhertvoprinushenie-na-petel-se-pravi-vav-vsyaka-kashta-s-mazhka-chelyad/173213/2/0", "text": "На 20 януари църквата почита Евтимий Велики и търновския патриарх Евтимий.    Израснал в благовъзпитана семейна среда, надарен щедро от Бога с богати заложби, още твърде млад Евтимий се издигнал високо със своите знания, мъдрост и чист духовен живот.   Той станал патриарх по всенародно желание в една от най-бурните и страшни епохи в историята ни. Проявил се като истински пастир. Служил на Бога и народа без отдих и почивка.   Последните три названия са свързани с основната обредна практика - жертвоприношение на петел във всяка къща с мъжка челяд.   С тях бабите кадят болни или урочасани деца.   В Странджанския край, където народният култ към св. Евтим е особено развит,     ", "date": "2019.01.20", "title": "Евтимовден е! Жертвоприношение на петел се прави във всяка къща с мъжка челяд"}
{"url": "http://epicenter.bg/article/Vremeto-shte-se-zadarzhi-predimno-oblachno-i-na-otdelni-mesta-shte-prevali-slab-dazhd-i-snyag/173315/2/0", "text": "Днес времето ще се задържи предимно облачно и на отделни места ще превали слаб дъжд, в северозападните райони - дъжд и сняг.   В Източна България и по долината на Струма ще духа слаб юг-югоизточен вятър. Максималните температури ще са предимно между 3° и 8°. Такава е прогнозата за времето на Националния институт по метеорология и хидрология (НИМХ) съобщи за Агенция „Фокус“ дежурният синоптик Красимир Стоев. Атмосферното налягане е близко до средното за януари - слабо ще се понижи. Над Черноморието ще бъде предимно облачно, почти без валеж. Ще духа слаб юг-югоизточен вятър. Максималните температури ще бъдат между 8° и 10°. Температурата на морската вода е 6°. Вълнението на морето ще бъде 2-3 бала. Над планините ще бъде предимно облачно, на отделни места със слаби превалявания от сняг. Ще духа умерен до силен югозападен вятър. Максимална температура на височина 1200 метра около 3°, на 2000 метра – около минус 2°.  ", "date": "2019.01.20", "title": "Времето ще се задържи предимно облачно и на отделни места ще превали слаб дъжд и сняг"}
{"url": "http://epicenter.bg/article/Otbelyazvame-pametta-na-Sv--patriarh-Evtimiy-Tarnovski/173317/2/0", "text": "На 20 януари отбелязваме паметта на Св. патриарх Евтимий Търновски – духовник, книжовник, създател на църквата „Св. Троица“, основател на Търновската книжовна школа и най-известният патриарх на България.   Според жития на негови ученици св. Евтимий Търновски е роден около 1327 г. във Велико Търново и произхожда от знатния български род Цамблаковци. Началното си образование получава в манастирите около града, като по-късно заминава за Византия, където продължава своето книжовно обучение. Когато се връща в България, той се усамотява в пещера край Велико Търново и основава църквата „Света Троица“ и Търновската книжовна школа. През целия си живот Евтимий не спира да развива своята книжовна дейност и през 1375 г. е избран за Търновски патриарх. Той е пазел ревниво православното наследство от еретически посегателства, вземал е решителни мерки против упадъчните нрави в обществения живот, държал е високо за здравината на семейството, от което твърде много зависи издръжливостта на държавата, полагал е бащински грижи за бедни, страдащи и онеправдани.   Но една от най-важните стъпки, които новият патриарх предприема, е реформата в българския книжовен език. За мотивите да се заеме с нея сведения могат да бъдат открити в „Похвално слово за Евтимий“ от Григорий Цамблак и „Сказание за буквите“ на Константин Костенечки. Григорий разказва, че Евтимий се заема с превод на книги от гръцки на български език, тъй като е недоволен от по-старите преводи.   Техните грешки с натрупването си довеждат до сериозно изопачаване на свещените текстове, до погрешно тълкуване на смисъла им и появата на ереси. Заради всичко това получава известност в целия православен свят и мнозина митрополити и игумени се обръщат към него за тълкувания на богословски и църковни въпроси. При падането на Велико Търново под турско робство Патриарх Евтимий е един от последните стожери на българската духовност и един от последните бранители на българската държава.   През пролетта на 1393 г. султан Баязид І обсажда Търново, но тогавашният владетел цар Иван Шишман не е в града и патриархът ръководи защитата му.   На 17 юли 1393 г. турците превземат столицата и той е осъден на смърт, но легендата разказва, че когато палачът вдига ръка да му отсече главата, тя се вцепенява и мечът пада на земята. Патриарх Евтимий Търновски е заточен в Бачковския манастир и умира през 1402 г., като почти веднага е канонизиран за светец. 20 януари е известен още и като Петльовден (по нов стил), Ихтим, Ихтима, Петеларовден или Петларовден.", "date": "2019.01.20", "title": "Отбелязваме паметта на Св. патриарх Евтимий Търновски"}
{"url": "http://epicenter.bg/article/Utre-rano-sutrinta-ni-ochakva--quot-Karvava-luna-quot-/173318/2/0", "text": "Заради навлизането на Луната в земната сянка и специфичното пречупване на светлината ще станем свидетели на така наречената \"Кървава луна\" . Дискът на нашия спътник ще е видимо по-голям и в кулминацията на явлението около 7 часа сутринта ще е в кърваво червен цвят.   Добри условия за наблюдение ще има в Западна България, където облачността ще е по-рехава, информира Нова телевизия. За да видите Луната сутринта, търсете я на Запад, съвсем близо до хоризонта.   Поне веднъж в годината от различни части на Земята се наблюдава пълно лунно затъмнение. Причината е подреждането на Слънцето, Земята и Луната в една почти права линия. Така светлината, която идва от Слънцето е блокирана от нашата планета и естествения ни спътник навлиза в сянката на Земята. Слънчевите лъчи минават през земната атмосфера и оцветяват Луната в червеникаво-оранжево. Ако времето е подходящо, могат да се направят и впечатляващи снимки на пълното лунно затъмнение. \r\n \r\n \r\n \r\n Пригответе смартфоните и фотоапаратите си на 21 януари, понеделник, когато в 5 часа и 33 минути сутринта Земята ще започне да закрива Луната. Час по-късно, в 6 часа и 41 минути сутринта, ще настъпи пълната фаза на затъмнението. Имате на разположение 1 час, за да наблюдавате и снимате \"Кървавата Луна\". Може да направите и кадри с по-дълга експозиция. \r\n \r\n \r\n \r\n  „Възможно е хора, които някъде имат забутан някой стар, 10-годишен фотоапарат с най-евтиния обектив наличен въобще, без проблеми също ще направят много хубави снимки, ако имат или статив, или просто го подпрат стабилно, така че да не мърда през тези няколко секунди, в които ще снимат експозицията”, посъветва Венцислав Крумов, който има опит в заснемане на такива астрономически явления  ", "date": "2019.01.20", "title": "Утре рано сутринта ни очаква \"Кървава луна\""}
{"url": "http://epicenter.bg/article/Toma-Tomov-/173319/2/0", "text": "  Има битка за Балканите, в която американците искат да изгонят руснаците окончателно от Балканите и същевременно руснаците реагират. Това коментира в предаването „Тази неделя” по БТВ журналистът и депутат от БСП Тома Томов.   По повод решението за преговори със САЩ за изтребители Ф-16 той коментира, че самолетът е много добър. От друга страна обаче, според него самата процедура в парламента е била фарс.   „Ясно беше, че след като си в този съюз, решението ще се вземе във Вашингтон. Решението беше взето, този самолет ще бъде купен. Това е част от голямата игра, която става на Балканите”, посочи Тома Томов.   \"Преговорите за Ф-16 ще бъдат трънливи. Но това, което ние ще вземе, е много добър самолет, с който ще влезем в 21 век. От друга страна – процедурата в парламента беше един фарс. Ясно беше, че след като сме в НАТО, решението ще се вземе във Вашингтон. Ясно е, че има битка за Балканите, в която американците искат да изгонят руснаците от тази част на Европа. Тетивата е опъната, но как ще продължат нещата – ще видим\", бяха точните му думи.   Според Тома Томов голяма битка предстои и през пролетта, когато ще бъдат проведени изборите за Европейски парламент. Според него тези избори ще бъдат спечелени от БСП. Пътувам много из страната, общественото недоволство е голямо, посочи депутатът. \"Предстои едно голяма битка през пролетта, да видим ще се появят ли черни лебеди. Мисля, че тези избори ще са много тежки, но ние ще ги спечелим\", бе прогнозата на Тома Томов.   Запитан как му изглежда българският парламент, той каза, че отвън това е една красива бяла сграда, но вътре нещата са банално обикновени.   Разговорът в студиото започна с международни теми. Журналистът коментира и двегодишнината от влизането на президента Тръмп в Белия дом и бъркотията около Брекзит. Тереза Мей е може би най-неуспешната в английската политика, претърпя ужасно поражение, заяви още в предаването \"Тази събота и неделя\" Тома Томов. 230 депутати е колосална загуба, изтъква журналистът.   „И когато имаш системна криза, започна да прави грешки една след друга. Най-основната ѝ грешка беше, че обяви избори. Оказа се, че е абсолютно катастрофална във воденето на предизборната борба. Тя ще влезе в историята като жената, която е имала най-голямата загуба – 230 депутати е колосална загуба”, изтъкна Тома Томов.   Тереза Мей е начело на разделена партия в ключов момент за страната, която също е разделена, изтъква той. Брекзит ще се точи и точи, ще вървят през проблема и няма да могат да го решат, е неговата прогноза. Тома Томов обърна внимание, че и цяла Европа е дълбоко разделена.   Тома Томов коментира и ставащото в Америка. След време ще има филми за Тръмп, посочи депутатът от \"БСП за България\". Тръмп влезе като слон в магазин и застана срещу всички - срещу клана Буш, срещу клана Клинтън, посочи той. И обърна внимание, че всеки ден срещу американския президент стреля \"Ню Йорк Таймс\". Това е все едно \"Правда\" да е срещу тебе, направи сравнение с времето на Съветския съюз Тома Томов.   Ако Тръмп падне заради \"руска връзка\", ще бъде проблем и оставането на Путин на власт, посочи той. И обясни защо - в приказките за \"руска връзка\" са замесени освен Тръмп и политическата класа в САЩ, британското разузнаване, руската политическа класа.   „Важното е дали той ще може удържи този курс на икономиката, да не се получи рецесия”, смята Томов. По думите му е важно и разследването, което се води срещу Тръмп за руската му връзка. „Никой не знае дали има такава връзка, ако има, колко е дълбока, с пари ли го държат. В крайна сметка в това е въвлечено английското разузнаване и цялата управляваща класа в Русия и по някакъв начин, ако той падне, може да стане проблем и оставането на власт и на Путин в Русия”, посочи Тома Томов.     ", "date": "2019.01.20", "title": "Тома Томов: Ако Тръмп падне заради \"руска връзка\", ще бъде проблем и оставането на Путин на власт"}
{"url": "http://epicenter.bg/article/Prints-Filip-zasnet-da-kara-bez-kolan/173339/7/0", "text": "Съпругът на британската кралица принц Филип е шофирал два дни, след като катастрофира в графство Норфолк. Британската полиция е разговаряла с принц Филип, след като съпругът на кралица Елизабет II беше заснет да кара без колан, съобщава БТВ.   Снощи полицията в графство Норфолк заяви, че \"на водача са били дадени съответните препоръки\". На снимка, публикувана вчера от британските медии, 97-годишният Филип кара нов \"Ленд Роувър\" близо до кралската резиденция в Сандрингам. В четвъртък Филип шофираше друг автомобил, когато се оказа участник в сериозен сблъсък на пътя, при който двама души в другата кола получиха леки наранявания. Произшествието все още се разследва и никой не е бил арестуван или обвиняван. Бъкингамският дворец заяви, че Филип има валидна шофьорска книжка. Във Великобритания няма горна граница за възрастта на шофьорите, припомня АП, цитирана от БТА.   Принцът не беше ранен в катастрофата преди два дни, но две жени пострадаха, когато той блъсна автомобил \"Киа\". 28-годишната шофьорка в другия автомобил има порязвания, а 45-годишна жена е със счупена китка. 9-месечно момченце, пътувало в автомобила, е невредимо.   Говорител на Бъкингамския дворец потвърди след преглед на принца в болница, че той няма притеснителни наранявания. Той допълни, че е била осъществена връзка с пътувалите в другата кола и взаимно са били отправени благопожелания. Полицията в Норфолк увери, че ще разследва катастрофата и ще бъдат предприети всички необходими действия. Оттам уверяват, че няма да проявяват пристрастия.    ", "date": "2019.01.20", "title": "Принц Филип заснет да кара без колан"}
{"url": "http://epicenter.bg/article/rusiya/173341/7/0", "text": "\r\n Русия оценява подкрепата на Германия за строителството на газопровода „Северен поток-2“, разглеждан от Берлин като търговска инициатива. Това е заявил министърът на външните работи на Руската федерация Сергей Лавров в рамките на срещата си с германския си колега Хайко Маас в Москва, предава TACC, цитирана от Фокус. \r\n \r\n \r\n \r\n   \r\n   \r\n „Оценяваме факта, че германското правителство продължава да подкрепя изграждането на газопровода „Северен поток-2 \"и го счита за търговска инициатива, насочена към диверсификация на маршрута за доставка на природен газ и в крайна сметка – за повишаване на енергийната сигурност на европейския континент\", подчерта Лавров. \r\n   \r\n Ръководителят на руската дипломация изразил задоволство от развитието на двустранните търговски и икономически връзки. „Въпреки спиралата на санкциите, Берлин остава наш важен търговски и икономически партньор. В периода януари-октомври обемът на взаимната търговия нараства с повече от 23% в сравнение със същия период на миналата година и достигна до 49,8 млрд. долара“, допълнил Лавров.  \r\n \r\n", "date": "2019.01.20", "title": "Търговията между Германия и Русия е $49,8 млрд. въпреки санкциите"}
{"url": "http://epicenter.bg/article/Boy-zaradi-imeto-na-Makedoniya-v-Atina-/173343/7/0", "text": "10 полицаи са ранени при спорадичните сблъсъци пред гръцкия парламент по време на протеста срещу Договора от Преспа, съобщават гръцки медии, цитирани от БГНЕС.   Група маскирани лица, вероятно членове на крайнодесни групи се опитват да пробият полицейския кордон пред Паметника на незнайния войн на площад „Синтагма“ в Атина. Младежите, някои от които с противогази, хвърляха боя, камъни и пиратки по органите на реда, които отвърнаха с гранати със сълзотворен газ, за да ги разпръснат. Според официални данни на полицията в центъра на Атина протестират не повече от 60 000 души. Организаторите на протеста обаче твърдят, че цифрата е поне 10 пъти по-висока.   За сравнение миналия февруари преди подписването на сделката на площад „Синтагма“ излязоха около 140 000 души. Стотици хиляди гърци, развяващи националния флаг, изпълниха площад „Синтагма“ и околните улици в самото сърце на гръцката столица в знак на протест срещу ратификацията на подписания през миналата година Договор от Преспа, с който беше сложен край на продължилия 27 години спор между Атина и Скопие за името на Македония. Демонстрацията под надслов „Македония е Гърция“ започна мирно.   Хората скандираха обидни лозунги срещу премиера Алексис Ципрас, който се очаква на вота следващата седмица да събере необходимите му 151 гласа за окончателното одобрение на споразумението. На плакати, развявани от протестиращите се четеше „Македония е гръцка“, „Референдум сега“ и се чуваха скандирания „Този договор е предателство“. Демонстрантите са пристигнали за протеста с 326 автобуса от цялата страна. Според организаторите на демонстрацията обаче автобусите са били 3000. В северната част на Гърция фермери временно блокираха с тракторите си основната магистрала, водеща към Скопие, в знак на солидарност с демонстрантите в Атина. Пътят в момента отново е отворен за движение. За охраната и сигурността на протеста властите в гръцката столица изпратиха допълнителни полицейски подразделения. Улиците в централната част на Атина бяха затворени още преди обяд за движение на автомобили. Поставени са и полицейски контролни пунктове на някои места за проверка на демонстрантите. Местните власти съобщиха, че има сериозни нарушения в обществения транспорт заради протестите. Няколко души пострадаха при сблъсъци между протестиращи и полиция в Атина.   Група маскирани лица с гръцки знамена, вероятно принадлежащи на крайнодесни организации, се опитаха да пробият полицейския кордон при Паметника на незнайния войн пред гръцкия парламент. Те  хвърляха  шишета и други предмети, както и блажна боя по полицаите. Служителите на реда отговорили със шокови гранати и сълзотворен газ, предаде „Фокус“.        ", "date": "2019.01.20", "title": "Бой заради името на Македония в Атина!"}
{"url": "http://epicenter.bg/article/Pochina-nay-vazrastniyat-mazh-na-Zemyata/173344/7/0", "text": "Жителят на северния японски остров Хокайдо Масадзо Нонака, който миналата година беше признат от Книгата на рекордите на Гинес за най-възрастния мъж на планетата, почина на 113-годишна възраст, съобщи БНТ, позовавайки се на агенция Киодо.   Столетникът, роден на 25 юли 1905 г., е починал мирно в съня си в дома си в Ашоро. През последните години Масадзо Нонака живее заедно с внуците си в подножието на планината Меакан в северната част на Хокайдо. Неговите потомци управляват малък хотел край горещи термални извори, наречен \"Нонака онсан\". Мъжът е надживял съпругата си и три от петте им деца. Интересното е, че в общия списък на дълголетниците Масадзо Нонака заема едва 30-о място. Всички позиции пред него принадлежат на жени.  ", "date": "2019.01.20", "title": "Почина най-възрастният мъж на Земята"}
{"url": "http://epicenter.bg/article/Papa-Frantsisk-pokani-katolitsite-da-se-molyat-s-nego-chrez-mobilno-prilozhenie/173345/7/0", "text": "Папа Франциск покани католиците да се молят с него онлайн, докато представяше профила си в мобилното приложение \"Клик ту прей\" (\"Кликни, за да се помолиш\"). То ще бъде официалното мобилно приложение на папската интернет платформа Световна молитвена мрежа (Worldwide Prayer Network), се казва в съобщение на Светия престол, цитирано от БНТ.   Когато изберат секцията \"Да се помолим с папата\" в мобилното приложение или на страницата на приложението в интернет, католиците могат да видят за какво възнамерява да се моли папата през съответния месец. Другата секция \"Да се помолим с мрежата\" е \"пространство, където потребителите (сред които папа Франциск) могат да споделят молитвите си с други\", се обяснява в комюникето. Целта е да се създаде платформа, която да позволи на хората \"да придружат папата в мисията на състрадание към света\". Освен в \"Клик ту прей\" Франциск има профили в Туитър и Инстаграм. 82-годишният папа обаче нееднократно е предупреждавал, че използването на социални мрежи крие опасност да доведе до намаляване на реалното общуване между хората.    ", "date": "2019.01.20", "title": "Папа Франциск покани католиците да се молят с него чрез мобилно приложение"}
{"url": "http://epicenter.bg/article/Hashim-Tachi--Razmyanata-na-teritorii-e-nay-dobrata-vazmozhnost-za-napredak-kam-ES/173346/7/0", "text": "Президентът на Косово Хашим Тачи заяви, че плановете за обмен на територии със Сърбия са най-добрата възможност за напредък към членство в ЕС и НАТО, предава думите му македонския вестник “Нова Македония“. \"Споразумението ще донесе повече стабилност и мир в региона и ще позволи на Косово да се присъедини към ЕС и НАТО,\" каза Тачи. Той добави, че няма да има граници по етнически признак и \"двете страни ще останат мултиетнически\". Според него едно адекватно споразумение би означавало, че никога няма да има война между тях. Шансовете за успешно споразумение, според него, са досега най-добрите, тъй като ЕС и САЩ подкрепят плановете. Косовският президент отхвърли твърденията, че се стреми към \"Велика Албания\". „Няма да има \"Велика Албания\", така както няма да има \"Велико Косово\". Ние се стремим да интегрираме региона в европейското пространство, обясни Тачи, цитиран от \"Фокус\".  ", "date": "2019.01.20", "title": "Хашим Тачи: Размяната на територии е най-добрата възможност за напредък към ЕС"}
{"url": "http://epicenter.bg/article/Tramp-za-zimnite-buri--Nyama-da-e-zle--ako-sega-imame-malko-ot-dobroto-staro-Globalno-zatoplyane/173351/7/0", "text": "Президентът на САЩ Доналд Тръмп прикани днес американците, засегнати от зимните бури, да бъдат внимателни, предаде АП, цитирана от Новини.бг.   \"Бъдете внимателни и се опитайте да не излизате от домове си. Голяма част от страната страда от изключителни снеговалежи и почти рекордни студове\", написа Тръмп в \"Туитър\". В текста той отбеляза, че \"няма да е лошо, ако сега имаме малко от доброто старо Глобално затопляне\".   Тръмп често е изказвал съмнения в научните аргументи за съществуването на глобалното затопляне. Той и преди е смесвал краткосрочни модели на атмосферните условия с дългосрочните промени в климата, въпреки че това противоречи на т. нар. Национална оценка на климата, изготвена от Белия дом, отбелязва агенцията.   Зимните бури в североизточните и централните райони на САЩ причиниха на места най-ниските температури за сезона и обилни снеговалежи вчера и тази сутрин. В северната част на щата Ню Йорк снежната покривка достига 28 см, а части от Нова Англия са засипани от близо 60 см сняг. Комбинацията от дъжд и температури под нулата предизвика объркване на въздушния трафик, като днес из страната бяха отменени близо 5000 полета, а вчера броят им беше 6700. Първият голям снеговалеж за годината в столицата Вашингтон и близките щати Мериленд и Вирджиния парализира работата на компании и институции и доведе до транспортен хаос. Властите в засегнатите от стихията райони препоръчват на хората да се въздържат от пътувания с личните си автомобили.  ", "date": "2019.01.20", "title": "Тръмп за зимните бури: Няма да е зле, ако сега имаме малко от доброто старо Глобално затопляне"}
{"url": "http://epicenter.bg/article/Tsvetan-Tsvetanov-/173328/2/0", "text": "ГЕРБ е №1 и ГЕРБ се стреми само към победи! Нашите опоненти ще представят фалшиви новини, защото нямат нашите успехи! За ГЕРБ втори в предизборна надпревара не трябва да чува никого, за ГЕРБ няма второ място. ГЕРБ е единна и силна, защото имаме признат лидер като премиера Бойко Борисов. Това заяви в словото си на форума на ГЕРБ в НДК вторият човек в партията Цветан Цветанов. В зала №3 на двореца се провежда национална среща на партия ГЕРБ, в която участва целият актив на партията, депутатите, министрите, кметовете и общинските й съветници.   С лидерството на премиера Борисов успяхме да достигнем до всички европейски граждани по време на европредседателството, изтъкна зам.-шефът на ГЕРБ.   Председателят на БСП няма никаква градивност, а само лични нападки и фалшиви новини, каза Цветанов пред активистите, без да спомене нито БСП, нито Нинова поименно. В словото си обаче Цветанов не пропусна да натърти, че има противоречия в основния им опонент. „Виждате какъв е сблъсъкът между БСП и ПЕС. Има платформа на БСП с различия от ПЕС. Може ли това да бъде послание към европейските граждани?“, обърна се към залата Цветанов.  „Опонентите ни ще бъдат безкомпромисни в представянето на фалшиви новини, да манипулират обществото. Когато са имали възможност да управляват, не могат да представят видимите резултати, които ГЕРБ представя през последните 10 години“, каза Цветанов. „Много е важно всеки да разбере възможността и отговорността, която носи, във връзка с предстоящите европейски и местни избори“, обърна се той към политическия актив на ГЕРБ.   Не подценявайте нито един проблем, защото той може да стане национален, няма смисъл да даваме повод за фалшиви новини и за атаки към ГЕРБ, нахъсваше актива на ГЕРБ Цветанов.   Цветан Цветанов показа картата на България, \"посиняла\" от победите на партията на местните избори през 2015 г. Според него ГЕРБ може да спечели още повече общини наесен.  „Имаме реална възможност след местните избори да имаме кметове поне още в 30-40 общини“, заяви той. „ГЕРБ има 1727 общински съветника. Това са хора, които могат да допринесат, за да покажем на хората какво сме направили“, посочи Цветанов. „Убеден съм, че изборите и победата, която ще постигнем на европейските избори, ще ни даде възможност да говорим за местните избори“, каза зам.-председателят на ГЕРБ. Според Цветанов по време на кампанията ГЕРБ трябва да покаже постиженията си в управлението, защото опонентите им не виждат това, а разпространяват фалшиви новини.   На 12 февруари във Велико Търново ще стартира платформа за граждански диалог, обяви Цветанов. Искаме да покажем, че това е силата на ГЕРБ - когато работим ръка за ръка, изтъкна той. След Старата столица, такива форуми ще се проведат и в останалите области.  „Платформата за граждански диалог ще стартира от 12 февруари, от Аулата на Великотърновския университет. Искаме да покажем, че това е силата на ГЕРБ - когато всички работим заедно, „ръка за ръка“. Трябва да има граждански диалог и за регионална политика. ГЕРБ направи така, че да има свързаност. Какво предлагаха БСП-нима предлагаха магистрали, които изградиха?“, попита Цветанов. Европа - нашият дом, това ще покажем по време на кампанията, изтъква вторият човек в ГЕРБ.   \"ГЕРБ е най-добрата организационна структура като партиен живот в България. Най-добрата платформа за решаване на проблемите в регионите\", изтъкна зам.-председателят на ГЕРБ Цветан Цветанов на Национална предизборна среща на партията.   На местните избори трябва да покажем сила, идентичност и потенциал, каза зам.-председателят на ГЕРБ.   Цветанов обясни, че от 1 до 30 юни всяка структура на ГЕРБ, на база указанията, ще трябва да изготви проектолисти за общински съветници. „Тогава трябва да се направи анализ на всяка структура, община и област, какви са резултатите. Когато обсъждаме номинациите да видим каква е ролята на всеки кмет, народен представител“, изтъкна Цветанов. „Можем да бъдем с високо вдигната глава - всичко, което сме направили, сме го направили, водени от обществения интерес“, подчерта той. „Имаме призванието да бъдем част от силна и обединена Европа“, каза Цветан Цветанов. „През май над 500 млн. европейски граждански ще изберат 705 евродепутати, от които 17 са от България“, посочи зам.-председателят на ГЕРБ. „ГЕРБ има своята идентичност, част от най-голямото европейско семейство“, каза още той.            ", "date": "2019.01.20", "title": "Цветан Цветанов: За ГЕРБ няма второ място, играем само за победа с лидерството на Борисов!"}
{"url": "http://epicenter.bg/article/Manfred-Veber--ENP--Po-silni-granitsi-i-po-silna-ikonomika--blagodarenie-na-GERB-i-na-Boyko-Borisov/173329/2/0", "text": "По-силни граници и по-силна икономика, благодарение на ГЕРБ и на Бойко Борисов - точно това ЕНП предлага на Европа. Това каза водещият кандидат на ЕНП Манфред Вебер във видеообръщение на Националната предизборна среща на ГЕРБ, предаде репортер на Агенция „Фокус“.   „2019 е ключова година на избори - и за Европа, и за България. У вас ще се проведат европейски и местни избори. Това е страхотна възможност да покажем, че ние от ЕНП винаги сме близо до хората. Самият аз произхождам от малко селце в Бавария, което наричам свой дом. Но аз съм, освен това, германец и европеец“, коментира Вебер. „И работя в Европа, за да защитавам дома си, да защитавам домовете на всички европейци. За да постигнем това, трябва да върнем Европа обратно на хората. Трябва да дадем на хората реален глас за бъдещето на този континент. Ето това е и целта на европейските избори - да покажем, че ние постигаме конкретните резултати и да представим предложенията си за предстоящите години. И, вие, в България, ни давате добър пример“, посочи той.   „По-силни граници и по-силна икономика, благодарение на ГЕРБ и на Бойко Борисов. Точно това ЕНП предлага на Европа. Очаквам с нетърпение да се запозная с бъдещата ви програма и да се срещна с вас, при посещението ми е България като част от европейската ми обиколка“, заяви водещият кандидат на ЕНП.   ", "date": "2019.01.20", "title": "Манфред Вебер, ЕНП: По-силни граници и по-силна икономика, благодарение на ГЕРБ и на Борисов!"}
{"url": "http://epicenter.bg/article/Boyko-Borisov--/173330/2/0", "text": " каза премиерът Борисов в НДК. В словото си пред националната среща на ГЕРБ премиерът Бойко Борисов изреди факти от историята на ГЕРБ. И отбеляза успехите на ГЕРБ в строителството на магистрали, образованието. И скасти елита на партията.   Цветанов обича да се занивама с пилоти и в парламента трябва да показва висш политически пилотаж, за да оправи недогледани неща. Като се пропусне нещо - и влиза в парламента, в гнездото на осите, посочи той.   , да защитят тази политика.    - излиза Първата дама, нахейтва ни и трябва Тома Биков да отговаря като дежурен, посочи премиерът пред множестното в НДК.    благодарение на която ГЕРБ са финансово независими и могат да канят външни лектори.   , каза Борисов, изреждайки недоволството в САЩ, Германия и Франция при положение, че икономиката им е успешна.   \"  Тогава опонентите ни сега бяха министри, първи дами и народът всячески искаше да се отърве от тройната коалиция и затова ни избраха. Тогава в Европа имаха други фаворити, наричайки се десни и сини. Оказа се, че нито са десни, нито са сини, а са болшевики. Ето защо  Бяхме си полезни, че с вашето финансиране, вие ни правихте през всички тези 10 г. финансово независими. Можехме да си провеждаме партийни събрания, форуми, срещи, семинари… Да можем да каним лектори и да не сме зависими от никого. Ето затова най-много ви благодаря\", каза още премиерът.   \"Създадохме ГЕРБ. Народът избор след избор ни даваше доверието си и в голямата си част ние го защитихме. Тогава казаха от най-елементарните неща:   искаме магистрала като бели хора, ново метро, нови тролеи, трамваи и автобуси. Искаме нови детски градини\", тогава ги бяха приватизирали. Всичко това ние го направихме.   \", добави Борисов. Борисов се обърна и към кмета на София по повод изпълнени вече обещания от предизборни кампании на ГЕРБ: \"Много бързо забравиха, Данче, какво ставаше на Богров събота и неделя. Бързо забравиха, защото бързо и ги оправихме\", напомни Борисов.   \r\n  Това каза премиерът Бойко Борисов пред Националната предизборна среща на ГЕРБ. \r\n   \r\n И  \r\n   \r\n Партията, която направи ромските гета, която след десетилетия управление остави ромите неграмотни, сега задава въпроси за тях, каза Борисов. И  , дал е милиард лева за училищна инфраструктура и е увеличил двойно учителските заплати. \r\n Нямаме съпротивителна сила.   \r\n Севи и Никола /б.р. – пиарите на правителството и на партията Севдалина Арнаудова и Никола Николов/ търсят депутати. \"  Да не говорим за случаите в които кметове, министри, депутати си прехвърляте вина\", възмути се премиерът. \r\n   \r\n И допълни:  \r\n   \r\n Хиляди блокове санирахме,   Ако е вярно -  това е ужасно, ако не е вярно, защото не се защитите, каза още Бойко Борисов. \r\n   \r\n И се зарече: „ Няма да пусна пари за саниране, докато не видя, че не защитавате това, което е направено”. \r\n   \r\n Знаете ли как се събират пари от приходните агенции, как контрабандата се свива от 34% на 5, заяви Борисов. И попита: \r\n   \r\n Защо сдружението на общините не реагира, когато опозицията твърди, че правителството отпуска пари само за общини на ГЕРБ. Питам Даниел Панов /б.р. – кметът на Велико Търново и председател на сдружението на общините/ – защо не кажете град по град какво е направено, каза Борисов. И се възмути: „  заръча премиерът. \r\n   \r\n Борисов разкритикува политици, депутати, министри и кметове на ГЕРБ, че не са активни, а медиите трябва да ги търсят, за да разясняват политиките си.  , посочи лидерът на партията. \r\n   \r\n Ето например, атакуваха ни за санирането, а кметовете мълчат, не опровергаха злон \r\n   \r\n Но обидно е най-корумпираните хора в момента говорят за корупция, тръгват през измислени сайтове атаките. Но това трови атмосферата. Не чакайте да ви подръчкават, опровергавайте неверните критики и манипулации, реагирайте и обяснявайте на хората, ежедневно, призова Борисов. \r\n   \r\n  предупреди премиерът. \r\n   \r\n А ние искаме да направим по-добър живота на хората. Затова правим истински живи инвестиции в регионите. Американската търговска камера казва, че официалните им инвестиции у нас са двойно по-големи, а нашите институции дават занижени стойности и опонентите ни критикуват, че няма инвестиции, даде пример Борисов. \r\n   \r\n Той се спря и на избора на нов боен самолет за армията. Ние застанахме зад политическо и геополитическо решение, на базата на нашите ангажименти в НАТО, да преговаряме за най-доброто. Като свършат преговорите, ще кажем можем ли да вземем най-доброто, допълни Борисов. \r\n Той отчете, че за изминалите години от учредяването на партията, тя е доказала, че е истинската дясна партия в България. \r\n  ", "date": "2019.01.20", "title": "Борисов към ГЕРБ: Трябва да чуваме всеки човек, всяка душа! Ако има грешка - да се поправя на мига!"}
{"url": "http://epicenter.bg/article/Kakvo-kazaha-Borisov-i-Tsvetanov-na-foruma-na-GERB--VIDEO-/173332/2/0", "text": "  Форумът, на който присъстваха лидерът на партията и премиер Бойко Борисов, неговите заместници Цветан Цветанов, който е и шеф на ПГ на ГЕРБ, кметовете на София и Бургас Йорданка Фандъкова и Димитър Николов, министри, депутати, общински съветници и кметове от партията, бе за стягане на партийните редици преди изборите за Европейски парламент на 26 май и за местни органи на властта през есента.     „Направихме толква много, даже повече отколкото може да направи една партия. Всичко обаче много бързо се забравя“, каза той и се обърна към Йорданка Фандъкова: „Ако нямаше Южна дъга, София щеше да колабира“.   „ “, добави той. „ . Трябва да внимаваме много дали не сме се превърнали в нещо такова. Ако не сме, да не го допускаме“, каза Борисов на съпартийците си.   „Търсим, търсим депутати, тук там, накрая гледам винаги Тома Биков. Или Цветан Цветанов го изваждам да говори, той и още двама-трима. Да не кажа същото и за министрите.  “, заяви Бойко Борисов.    „ , попита той.   „ . Само че точно там влизаме в гнездото на осите. То трудно се поправя.  “, заяви той.   „  Защо не се съпротивите? Няма да пусна пари за саниране, докато не видя това. Вие мислите, че всичко е лесно, а то не е“, каза Бойко Борисов на прдставителите от местната власт.   „Къде ни е съпротивителната сила? Излиза първата дама нахейтва ви и трябва да излиза Тома Биков като дежурен и да отговаря“, пак каза той. „Задавам си за мен въпроса защо все още сме и първа политическа сила.    От първото правителство министри сме само аз и Томислав Дончев, никой друг.   каза Борисов.   „Всичко сега е повече... и доходите, и БВП, рекорден е“, напомни премиерът. Той коментира и българското европредседателство: \"Нас всички ни хвалят  за европредседателството. Благославят ни, че сме поставили акцента върху Западните Балкани.  От Париж до Берлин и от Белия дом до Москва казват колко добре сме се справили\", подчерта Борисов.   \"  завърши словото си премиерът.   А Цветанов подчерта, че партията може да спечели още 50 - 60 общини наесен.   Националното съвещание на управляващата партия се излъчваше на живо по \"Канал 3\", както и в Youtube и във фейсбук страницата на ПП ГЕРБ.    ", "date": "2019.01.20", "title": "Борисов скастри актива на ГЕРБ: Ако не ви светне червена  лампичка, аз ще ви светна синя! (ВИДЕО)"}
{"url": "http://epicenter.bg/article/Prodanov--Stanishev-mozhe-da-vleze-v-listata-na-BSP-za-evroizborite--ako-podkrepya--quot-Viziya-za-Evropa-quot-/173336/2/0", "text": "\"Водени от мантрата, че държавата е лош собственик, допуснахме в България всичко да се превърне в разруха. БСП казва, че държавата може да е добър стопанин с добър мениджмънт. Летище \"София\" може да носи още по-сериозни печалби, ако има добър мениджмънт. Сезираме ЕК за отдаването на летището, защото смятаме, че има необосновано държавно подпомагане на концесионера.\"   Това каза пред БНР зам.-председателят на ПГ \"БСП за България\" Христо Проданов. Той добави, че левицата е информирала премиера за писмото до Брюксел и настоява Бойко Борисов да спре концесията до произнасянето на ЕК. Според него държавата има достатъчно лостове да оздрави БДЖ и да не се налага- парите от концесията на летището да се дават на железниците.   \"Искаме прозрачност в изразходването на средствата за строителството на АМ \"Хемус\" и сме против между Коледа и Нова година Министерският съвет да разпределя средства от бюджета.\" Това обясни Христо Проданов по повод решението на правителството да даде на \"Автомагистрали\" строителството на аутобана. Той допълни, че левицата е внесла в АПИ искане, да бъде предоставен договорът между АПИ и държавната компания \"Автомагистрали\". Освен това, социалистите искат от строителното министерство всички рамкови договори и споразумения между държавната компания и частни фирми.   \"В публичното пространство вече има твърдения, че са плащани авансови средства на частни строителни компании във връзка със строителството на АМ \"Хемус\", поясни Проданов. Той уточни, че държавната компания не е строила досега магистрали. Според народният представител в изграждането на аутобани отиват едва половината от предвидените пари, защото 20% са за изпълнителя, а другите се връщат към властта. \"Ние настояваме за създаване на държавно предприятие, а не за държавно търговско дружество. Първото не е задължително да реализира печалба. То разходва обществени средства за строителни обекти, като парите се дават за труд и материали. В този случай има полезно за обществото предприятие\", категоричен бе Проданов.   \"Решението на НС за бойните самолети беше взето с гласовете на ГЕРБ, ДПС и ВМРО. Ако ДПС не подкрепя ГЕРБ, правителството ще падне. Не е за първи път- групата на ДПС да подкрепя управляващото мнозинство. Показа се каква е истинската управляваща коалиция в момента\", каза зам.-председателят на ПГ на \"БСП за България\". Според него с всяко свое действие управляващата коалиция причинява вреда на държавността в страната. \"Решението за F16 беше взето под външен натиск. Това поставя под въпрос суверенитета на държавата\", каза народният представител.   Христо Проданов изтъкна, че  на Националния съвет на БСП  е приета \"Визия за Европа\", което е рамката на левицата за предизборната кампания за евроизборите. \"През следващата седмица Конгресът ще я гласува. Листите са следващ въпрос\", уточни народният представител.   „Нашите кандидати, които ще бъдат в листата за европейските избори, преди всичко трябва да поддържат политиките, които се съдържат във „Визия за Европа“, включително Истанбулска конвенция и всичко останало, защото в крайна сметка ние избираме представители, които да отидат и да реализират в ЕП дадена политика. С тази политика ти се явяваш на избори и не е логично да изпратиш там хора, които са против това или онова. За всеки има място в листата на БСП, стига да споделя идеите и политиката, заложена тази платформа. Господин Станишев сам може да направи личния си избор. Той е свободен човек като всички останали“, посочи Христо Проданов.   Според него е правилно да има промени в Изборния кодекс, с които да се избегне феноменът „15-15“, но преференциите трябва да останат.                ", "date": "2019.01.20", "title": "Проданов: Станишев може да влезе в листата на БСП за евровота, ако подкрепя \"Визия за Европа\""}
{"url": "http://epicenter.bg/article/Deputatat-ot-DPS-Ahmed-Ahmedov--Pokupkata-na-iztrebitel-ne-e-targovska-sdelka--a-strategicheski-izbor/173337/2/0", "text": "Покупката на нови изтребители не е търговска сделка, а стратегически избор. Когато става въпрос за национална сигурност - няма място за популизъм. Ние ясно съзнаваме, че националната сигурност на България не може да бъде защитена от ресурсите на България, а трябва да бъде защитена с ресурсите на НАТО. Това каза за БНР депутатът и заместник-председател на ДПС Ахмед Ахмедов по повод подкрепата на ДПС при гласуването, с което НС даде мандат на провителството да преговаря със САЩ за покупка на самолетите Ф-16. ДПС винаги е било и за Европейска отбранителна система, но в рамките на НАТО, подчерта той в ефира на \"Неделя 150\".   Ахмедов определи като „погрешно разбиране“ тълкуванието, че гласовете на ДПС при вота в НС са били знак, че партията би била по-добър коалиционен партньор от Обединените патриоти, които гласуваха разнопосочно: „ДПС има два принципа, от които никога няма да отстъпим. Единият е евроатлантическата ни ориентация, а вторият – защита на правата и свободите на всички граждани в република България. За ДПС  е важно всички български граждани, независимо къде живеят, да могат да осъществят своето конституционно право, а именно да гласуват.  В този ред на мисли ДПС ще продължава тази своя политика, чрез нашите промени в Изборния кодекс да отпадне уседналостта, да може да се пропагандира на майчин език. Ще настояваме на тези неща без да се съобразяваме с останалите политически формации. Ние си имаме нашата визия и нашите цели“. Ахмедов е на мнение, че в бюлетините трябва да има номера пред имената на партиите, защото „Ако всички политически партии в България се регистрират, то човек, докато прочете само тяхното наименование, ще отнеме доста време и така ще удължим изборния ден“.   Политикът изрази и лично мнение, че не бива да се публикуват социологически данни в изборния ден, защото „по този начин се създават внушения“. „За ДПС и за България е важно в този парламент да бъде съставена Програма за ускорено и догонващо развитие България. Това трябва да ни е една стратегическа цел“, подчерта още Ахмедов. Завръщането на отцепниците от ДПС в лоното на партията „продължава повече от 2 години и то много добре“, подчерта той.     ", "date": "2019.01.20", "title": "Депутатът от ДПС Ахмед Ахмедов: Покупката на изтребител не е търговска сделка, а стратегически избор"}
{"url": "http://epicenter.bg/article/Stolichna-obshtina--Nyama-fini-prahovi-chastitsi-nad-normata-/173338/2/0", "text": "Всички измервателни станции в София на Националната система за контрол на качеството на въздуха показват, че няма превишаване на нормите на фини прахови частици (ФПЧ), съобщиха от Столична община.   Измервателните станции в “Дружба”, “Надежда”, “Хиподрума”, “Павлово”, “Младост”, както и фоновата станция на Копитото, показват, че днес, 20 януари, нивата на ФПЧ са под 50 µg/m3 при запазваща се тенденция и не се предвижда превишаване на средноденонощната норма. Напомняме, че средноденонощната норма от 50 µg/m3 е усреднена стойност от измервания между 00:00 и 24:00 часа.   Данните в реално време от измервателните станции в София на Изпълнителната агенция по околна среда можете да проверявате на адрес: https://www.sofia.bg/components-environment-air    ", "date": "2019.01.20", "title": "Столична община: Няма фини прахови частици над нормата!"}
{"url": "http://epicenter.bg/article/Nikolay-Berievski--lider-na-mladezhite-v-BSP--Gotovi-sme-s--quot-Viziya-za-mladite-v-Balgariya-quot-/173342/2/0", "text": "„2018 г. бе изключително динамична и успешна за Младежкото обединение в БСП. Свършихме много работа, изминахме хиляди километри, но през 2019 г. предстоят още по- големи предизвикателства пред нас. Дълбоко вярвам, че ние младите ще бъдем движещата сила не само на предстоящите избори, но и на политическите процеси в страната. Ако МО в БСП запази тази си енергия, в края на годината ще можем да се поздравим с поне два успешни избора“.   С тези думи се обърна председателят на младите социалисти Николай Бериевски на първия за 2019 г. изнесен Национален съвет във Велико Търново. Единият от най- важните документи, които Младежкото обединение прие днес е „Визия на младите за България“.   „За шест месеца обиколихме почти цялата страна с цел да попитаме младите хора какви са техните проблеми и заедно да потърсим  решенията им. Резултатът от всички наши срещи може да се обобщи в: „Младите хора искат да останат в България“, отбеляза Николай Бериевски. Той обясни, че младите искат да създадат и отгледат семействата си в Бъгария, искат да бъдат здрави, искат качествено образование и достъп до култура. Бериевски коментира и как може да се случи това.   Един от начините младите хора да имат спокойствието да създават семействата си в България, е предоставяне на еднократна помощ от 6400 лв. за всяко второ и трето дете на родители,  осигурени за минимум 12 месеца назад. В здравето основен акцент трябва да бъде подобряване на осведомеността на младите хора и двойки в репродуктивна възраст относно възможните причини за възникване на репродуктивни проблеми. Подобряване на качеството на образованието може да се случи с програма, която да ориентира по- добре кандидат-студентите при взимане на решение коя специалност е най- подходяща за тях. Стъпка към преодоляването на проблема с достъпа до култура може да се реши с въвеждането на т. нар. „Културен чек .  Това са част от предложенията, около които младите социалисти се обединиха днес в старата столица.   „Именно върху тези четири акцента се базира „Визия на младите за България“. Тя не е алтернатива на „Визия за България“, напротив. Документът е вдъхновен от две неща - диалогa под надслов „Мисия оставам“, който започнахме с млади балкански лидери в средата на лятото, в който обсъдихме помежду си какви са проблемите на младите в държавите ни и какви мерки за решаването им са предприели съответните държави и другото нещо е „Визия за България“ на БСП“, каза Николай Бериевски.   „За да имат младежите в България по-добре перспектива, това може да стане само с промяна на управлението в България. Това управление доведе България до най-ниските доходи в Европа и най-голямото социално разслоение. 80 процента от българите са на прага на бедността, а 20 процента са заможните. В страната има огромно социално напрежение и огромни регионални диспропорции. Това трябва да бъде спряно и да бъде променен този курс на водене на политика. Политика на парче, под натиск. Миналата година мина под знака на протестите и скандалите. Правителство, което отказва реформи. Управляващите са недоволни от въпросите, които опозицията поставя всеки ден. Управляващите не харесват и президентската институция. Те искат президент, който говори в унисон с тях“, сподели пред младите хора народният представител Весела Лечева. По думите й младите хора днес са разделени, защото 80 процента са бедни, а останалите разполагат с много пари. В същото време се дава възможност за развитие на малцина, но само ако са членове на ГЕРБ. Според Лечева управляващите не гледат качествата, а партийната принадлежност.   „Младежко обединение в БСП е първата младежка политическа формация, която изготвя подобен документ- „Визия на младите за България“. БСП е правила не малко неща за младите хора в България. ПГ на „БСП за България“ внесе законопроект за т. нар. „Културн чек“, който цели да осигури 200 лв. на всеки млад човек, навършил 18 години за култура в това число за книги, театър и кино. Това, което Българска социалистическа партия прави е иновативно. Крайно време е младите хора да заявят своя план за развитие“, каза народният представител и зам.- председател на Младежкото обединение в БСП Теодора Халачева.  На първото заседание на Нацоналния съвет на Младежкото обединение в БСП за 2019 година, официални гости бяха народните представители от ПГ „БСП за България“- Валентин Ламбев, Явор Божанков, Кристиан Вигенин и евродепутатът Момчил Неков. Събитието уважи и Областният лидер на социалистите в Търново- Петко Тюфекчиев.    ", "date": "2019.01.20", "title": "Николай Бериевски, лидер на младежите в БСП: Готови сме с \"Визия за младите в България\"!"}
{"url": "http://epicenter.bg/article/Rosen-Zhelyazkov--Na-sreshtata-na-GERB-yasno-beshe-kazano--che-nikoy-ne-tryabva-da-lezhi-na-stari-lavri/173348/2/0", "text": "Пакетът, с който влязох  в министерство на транспортът, беше пакетът Макрон. Ако транспортът е ясна система от всички сектори, тогава решенията трябва да са ясни и категорични. Това каза транспортният министър Росен Желязков в ефира на предаването \"Беновска пита\" по \"Канал 3\".   \"Днес на националната среща на ГЕРБ ясно беше казано, че никой не трябва да лежи на стари лаври, работата трябва да продължи. Премиерът каза ясно, че всеки трябва да бъде по-нисък от избирателя си, защото всеки ден трябва да се бори за доверието на избирателите си\", посочи той.   Системата на транспорта е сложна, малко неща има за хвалене, по-скоро има натрупани проблеми. През последното десетилетие имаше проблеми в БДЖ заради натрупаните дългов, които бяха погасени от държавата. Поне милиард през следващите години трябват за модернизация на БДЖ.   Държавата покри задължения на БДЖ към външни фирми, от друга страна от първоначалното концесионно плащане, да бъде покрито задължението на БДЖ и НКЖИ към бюджета, тези пари влизат в бюджета. Искаме концесионер, но ние търсим оператор. В условията на концесията е записано, че държавата няма да изгражда ново летище, не е записано, че друго летище – частно или общинско няма да могат да се изграждат в радиус от 100 км.  ", "date": "2019.01.20", "title": "Росен Желязков: На срещата на ГЕРБ ясно беше казано, че никой не трябва да лежи на стари лаври"}
{"url": "http://epicenter.bg/article/Gen--Konstantin-Popov--Shte-imame-novi-samoleti-sled-3-4-godini/173349/2/0", "text": "Съдбата ни е свързала с Румен Радев, като президент няма да го коментирам, защото смятам, че позицията, която взима в момента не е правилна. Президентът трябва да събира хората, важно и отговорно е да си президент, нямаш право на пристрастност, на базата на различията трябва да намираш общ път, затова според мен президентът Радев може да направи повече. Желая му да успява повече. Парламентът е сърцето на демокрацията, там трябва да ходиш и да обединяваш. Раздорът не дава резултат. Това каза в ефира председателят комисията по отбрана ген. Константин Попов в ефира на предаването „Беновска пита” по \"Канал 3\".   НАТО ще го има, отбраната е важна и суверенитетът на държавите в НАТО също е важен. Кой обаче може да коментира, че ситуацията ще е същата след 15 години, светът се въоръжава, подчерта той. Искаме да имаме най-доброто, което можем да си позволим. Ще имаме нови самолети след 3-4 години, да го кажем 3. Аз съм летял и на Ф-16 и на други самолети, генерал Радев също. Имаме много талантливи момчета, критикуват ни, че вложихме пари в МиГ и СУ, но трябва гарантираме авиацията в момента, разясни той.      ", "date": "2019.01.20", "title": "Ген. Константин Попов: Ще имаме нови самолети след 3-4 години"}
