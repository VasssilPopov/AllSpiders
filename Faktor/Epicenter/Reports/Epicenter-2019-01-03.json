{"url": "http://epicenter.bg/article/Eksperti--Migratsiyata-nastapva--a-Evropa-nyama-zashtitni-mehanizmi/172081/2/0", "text": " предупреди проф. Нина Дюлгерова на пресконференция в БТА, посветена на глобалните процеси през новата година и визира като пример в такава насока Пакта на ООН за миграцията.   , смята политическият анализатор Мирослав Попов.   Навсякъде в Европа ще се атакува заплащането на труда и социалното подпомагане, ще се тръгне към политика на снижаване на социалните гаранции за всички европейци и в , смята той.     алармира Попов, който е участвал в експертния форум в Маракеш преди подписването на Пакта.   161 държави от 193 подкрепиха документа, десетина се възпротивиха и 12, включително България се въздържаха при гласуването на 10 декември 2018 г. в Маракеш.   Според документа държавите са длъжни да приемат всеки, който заяви, че е емигрант, сякаш са изгубили правото си да преценяват.   посочи той.   Вместо да се говори за „нелегалната миграция“ се говори за \"миграция\", а това са съвършено различни категории, изтъкна още Попов.   Припомняме, че пактът е юридически незадължителен. Според него държавите трябва да третират мигрантите, без оглед на техния правен статус и причините за миграцията. Глобалният пакт не предвижда подпомагане на бедните държави, а на тези, които са избягали от там.    Става дума за радикално обезсилване на националните държави, подчерта Попов. По думите му сблъсъкът е между национално отговорното виждане за света и едно глобално неотговорно виждане за света.   Идеята за миграцията е решима, според Мирослав Попов, само при условие, че европейските държави спазват своите ангажименти към своите граждани.   .   В 2019 година, в свят, в който правилото е да не се спазват правилата, България и останалият свят са изправени пред невероятния шанс егото да отстъпи на доказаната експертиза. Тази надежда изрази проф. Нина Дюлгерова. Ако не се повиши жизненото равнище, ще се развият процеси, в резултат на които трудно ще може се овладее хаоса, добави тя. Вече празни приказки никой няма да слуша. Решаване на парче също няма да върши работа, е тезата ѝ.  смята проф. Дюлгерова.   \"Българският народ ще иска повишаване на жизнения стандарт, елиминиране на неподходящите, некомпетентни и агресивни хора по хоризонтала и вертикала на властта.   категорична е Дюлгерова.   Тя подчерта, че същевременно 2019 г. е година на възможности за запазване и развитие на цивилизацията, а за България – на запазване и развитие както на народа, така и на държавността.", "date": "2019.01.03", "title": "Експерти: Миграцията настъпва, а Европа няма защитни механизми"}
{"url": "http://epicenter.bg/article/Pak-se-provalihme--Sistema-za-180-miliona-leva-za-elektronni-vinetki-ne-proraboti/172015/2/0", "text": " от новата година. Шофьори се оплакват, че на много бензиностанции или няма терминали, или не работят. Освен това били допуснати десетки грешки при покупката на новите стикери. От АПИ обещават да възстановят парите.   От два дни вече можем да видим автомобили за ТОЛ контрол на много места  - на магистралите или другите пътища, за които се изисква купуването на винетка. Тяхната основна задача е по регистрационния номер на автомобилите да проверяват дали имат електронна винетка. Ако нямат, ги грозят глоби.   Така много съвестни шофьори, които не искат да бъдат глобени, от вчера започнали да си купуват електронни стикери. Не на всички обаче им се е получило, или поне не от първия път. С Новините на NOVA се свързаха зрители, които са срещнали различни проблеми със системата. От АПИ обясниха, че когато винетката е купена през партньорски сайт, от там трябва да се търси и решение на проблема. Ако такава грешка стане с официалния сайт на ТОЛ управлението, гражданите трябва да подадат декларация, а АПИ ще им отговори в 30-дневен срок. При друг случай собственик на фирма за превози се опитал да купи винетка на  един от камионите си. Първо - през сайта на един от мобилните оператори, но и той срещнал проблем. От Пътната агенция отново напомнят шофьорите да внимават при изписването на номера на колата си или на данните на банковата си карта. От ТОЛ управлението казват, че  и напомнят, че всеки, който е купил електронна винетка, може да провери дали покупката й е отразена на сайта bgtoll.bg пет минути след транзакцията. Единствено трябва да бъде натиснат бутона „Проверка на винетка”. Същото важи, ако конвертираме винетка, но тогава трябва да се избере „Проверка за конвертирана винетка”.   Вчера БТВ направи проверка на 5 бензиностанции. Оказа се, че в нито една от тях терминалите не работят. Шофьори споделиха, че са се опитвали да си купят винетки и през сайта. Имаше такива и от професионални фирми за превози, които над 20 часа са се опитвали да купят винетки без успех.   В Перник има общо 8 терминала за самотаксуване за продажба на електронни винетки. Областният управител Ирена Соколова съобщи, че 5 от устройствата не работят.   \"Не съм доволен, но няма на кого да се оплачеш. А защо не купите винетка он-лайн? Няма никакъв документ не се издава. Няма как лаптопа ми да ми издаде документ, че съм закупил нещо, а при тези сривове на системата да не се окаже после, че съм превел парите, а нямам нищо – нито винетка, нито нищо. Това е нещото, което ме притеснява и исках да е от машина, за да ми издаде някакъв документ\", сподели пред Bulgaria ON AIR Ивайло Новков, който е един от неуспелите да си закупят винетка.   Освен в различни бензиностанции, проблеми има и във верига магазини за мобилни услуги. Освен неработещи терминали, има и сигнали за продажба на две винетки за един автомобил, както и липса на потвърждение за конвертиране на хартиения стикер.    От Агенция \"Пътна инфраструктура“ коментираха, че може да има локални казуси, но не можело да се говори за срив в цялата система. Тя ни струваше 180 милиона лева. До момента са продадени 280 хиляди винетки, а от тях са събрани един и половина милиона лева.  ", "date": "2019.01.03", "title": "Пак се провалихме! Система за 180 милиона лева за електронни винетки не проработи"}
{"url": "http://epicenter.bg/article/Dimitar-Margaritov--470-signala-sa-postapili-v-KZP-po-vreme-na-praznitsite/172020/2/0", "text": "470 сигнала са постъпили в Комисията за защита на потребителите за 10-те дни по време на коледните и новогодишните празници. Данните са за периода между 22 декември и 1 януари включително. Това каза Димитър Маргаритов, председател на Комисията за защита на потребителите пред БНТ.   Има известно увеличение спрямо нормалния поток от сигнали, които постъпват в Комисията, но на фона на разходите и респективно пазаруването по повод празниците, излиза, че около 500 жалби и сигнали не дават картина на \"много изкривен пазар\", който е \"пълен с измами\".   „В част от тези сигнали ние виждаме една тенденция. По празниците има една еуфория, приповдигнат дух, търговците могат да се опитат да вкарат някакви хитринки в ежедневния пазарен процес, като например нереални намаления, таксуване на касовия апарат на цена по-висока от тази, която е била обявена на етикета, като опити да ви изкушат да си купите нещо уж на по-ниска цена, а после да излезе, че тази цена се е отнасяла само за мострата. По-голямата бдителност на потребителите ги е предпазила от това да станат жертви на някакво нарушение”, каза Маргаритов.   25 000 са всички жалби, постъпили в комисията през миналата година. КЗП получава жалби за всякакви потребителски неволи. От това, че несъвпадението в цената е било 1 стотинка, до това, че човек си е закупил скъпа вещ и е имало проблем или с доставката, или с функционирането.   „Нашата комисия става все по-търсена от всякакъв тип граждани, които имат най-различни проблеми. Радвам се, че обществото привижда в КЗП нещо като \"икономически омбудсман\", който може да бъде в помощ не само по въпроси, свързани с функциите, но и всеки един спор, който може да бъде разрешен по един разумен начин с решение, което удовлетворява и двете страни”, коментира шефът на КЗП.   Нарушенията в онлайн пространството като процент са повече, отколкото в търговската мрежа. Българинът е преживял своята консервативност при плащането и пазаруването онлайн. Въпреки това, по-голяма част от сделките и плащанията се случват в магазините. Хората повишават своята активност и са готови да реагират при нарушения.", "date": "2019.01.03", "title": "Димитър Маргаритов: 470 сигнала са постъпили в КЗП по време на празниците"}
{"url": "http://epicenter.bg/article/Nebesno-shou--Do-100-zvezdi-na-chas-padat-v-noshtta-sreshtu-petak/172036/2/0", "text": "Първият за тази година звездопад ще може да се види в нощта срещу петък. Метеорният поток Квадрантиди е активен от края на декември до втората седмица на януари. Ако има подходящи условия, ще могат да се наблюдават между 60 и 100 падащи звезди на час, съобщи Нова телевизия.   Звездният дъжд се вижда най-добре от северното полукълбо, и в частност - в Европа.   Произходът на метеорния поток остава загадка за астрономите, но се смята, че е свързан с астероида 2003 EH1.", "date": "2019.01.03", "title": "Небесно шоу: До 100 звезди на час падат в нощта срещу петък"}
{"url": "http://epicenter.bg/article/V-chuzhbina-otkazvat-lechenie-na-balgarski-detsa-zaradi-nedoverie-kam-NZOK/172037/2/0", "text": "В чужбина отказват лечение на български деца заради опасения кога ще си получат парите от НЗОК. Пенка Георгиева, председател на Пациентски организации „Заедно с теб“, разказа за случая на 5-годишно дете със сърдечни проблеми. Детето е кандидатствало за лечение в университетска болница в Кьолн, откъдето обаче получава отказ. Друг пример е 9-годишният Стефан, на който също е отказано лечение – този път от Румъния.  „Лично изисках директорът на Фонда да изпрати едно писмо до управителя на НЗОК, да даде обяснение защо университетска болница в Германия отказва да работи с формуляр S2, издаден от НЗОК. То е ясно защо – защото имаме прекалено много просрочия“, коментира Георгиева пред БНР.  От Пациентски организации предупреждават за това от 2-3 месеца, когато стана ясно, че фондът ще бъде закрит и ще премине към НЗОК. Чужди болници често предпочитат да лекуват децата чрез Фонда, а не чрез Касата, защото нямат доверие в нея. Георгиева добави, че това недоверие на болниците се наблюдава от доста време. Тя подчерта, че е задала редица въпроси до премиера и очаква отговори.  Георгиева очаква и проблеми с лечението на децата с левкемия.  „Освен лечението на деца в чужбина, ние плащаме на около 30 деца медикаментите в България – за лечение на тежки онкологични заболявания. Тези деца няма да могат да получат своите лекарства. Това са медикаменти, които не са регистрирани и Касата не може да плаща, затова ги плаща Фондът. Това е абсурдно. Медицинските изделия, които плащаме за нашите деца в чужбина, също ги няма в позитивната листа на НЗОК“, коментира тя.  Пенка Георгиева пита какво ще правят всички тези болни деца и техните семейства, след като Фондът бъде закрит.  „В такъв нормативен хаос се вкара д-р Дечев, че нямам обяснение защо го направи. Единственият полезен ход в момента е Фондът да остане да работи, както досега“, заяви тя.  ", "date": "2019.01.03", "title": "В чужбина отказват лечение на български деца заради недоверие към НЗОК"}
{"url": "http://epicenter.bg/article/Volen-Siderov-otnovo-se-razdava-na-barabanite--partnira-si-s-Preslava--Video-/172038/2/0", "text": "Той се раздаде максимално по време на коледното парти на „Атака”, а видеото от изпълнението бе разпространено от партийната телевизия „Алфа”.   Сидеров стана част от Scotch Time Band и облечен с костюм с папионка седна на барабаните. А на видеото се вижда как напълно влиза в музиката на може би най не чалга песента на Преслава „Лъжа е”.   Русото острие на „Атака” Миглена Александрова, пък изобщо не показва да тъжи, след като се прости с депутатското си място за сметка на Валери Симеонов и кърши здраво снага по време на изпълнението.   Източник: Канал 3", "date": "2019.01.03", "title": "Волен Сидеров отново се раздава на барабаните, партнира си с Преслава (Видео)"}
{"url": "http://epicenter.bg/article/Srina-se-sistemata-za-izdavane-na-karti-za-gradskiya-transport-v-Sofiya/172039/2/0", "text": "Технически проблем блокира за час издаването и подновяването на карти за градския транспорт в София.  На влизане в метрото софтуерът не е разчитал картите, заявени за зареждане днес, обясниха пред БНТ от Центъра за градска мобилност.  По този начин било затруднено пропускането на пътниците към метрото. Това принудило пунктовете временно да не подновяват картите, докато бъде отстранен проблемът.  Целта е била да се предотврати струпването на опашки пред метрото.  Хората реагираха с недоволство на табелата пред пункта на Центъра за градска мобилност в подлеза на Софийския университет, която информираше, че в момента не могат да бъдат обслужени, информира БНТ.", "date": "2019.01.03", "title": "Срина се системата за издаване на карти за градския транспорт в София"}
{"url": "http://epicenter.bg/article/Boyko-Borisov/172041/2/0", "text": "Премиерът Бойко Борисов ще се срещне утре с представители на Националното сдружение на общините в Република България. В днешното съобщение на правителствената пресслужба се посочва, че на разговора ще бъде обсъден механизъм за освобождаване от винентна такса на определени участъци от пътната мрежа.   Срещата става след като Борисов заяви вчера, че е разпоредил на Министерството на регионалното развитие и на Агенция „Пътна инфраструктура“ (АПИ) да не се променя сегашната ситуация, т.е. да не се искат винетки за Северната скоростна тангента в София. Но посочи, че общината трябва да поеме поддръжката на пътя.   От АПИ и Столична община пък обявиха, че до 25 януари комисия от експерти ще трябва да намери трайно решение на казуса за винетките по тангентата.   Други региони на страната се почувстваха дискриминирани, като кметът на Варна Иван Портних обяви, че започва разговори с АПИ за подобен казус за пътища край града.   Това стана, след като жители на варненските села Тополи и Константиново и постоянно живеещи във вилните зони край курорта „Златни пясъци“ и летището на Варна също поискаха отпадане на винетните стикери.   На срещата ще бъде обсъден механизъм за освобождаване от винентна такса на определени участъци от пътната мрежа, се казва още в съобщението от правителствената пресслужба.  Срещата е на \"Дондуков\" 1 и започва от 10 ч.  ", "date": "2019.01.03", "title": "Бойко Борисов се среща с кметове заради винетките"}
{"url": "http://epicenter.bg/article/Politsiyata-otchita-po-malko-krazhbi-i-otkradnati-koli-prez-2018-g-/172023/3/0", "text": "Кражбите през 2018 г. са с около 5000 по-малко в сравнение с 2017 г., или около 11-12% по-малко. Това каза в предаването „Тази сутрин” по bTV комисар Димитър Кошов – зам.-началник отдел „Криминална полиция” към ГДНП.   По думите му разкриваемостта е 30-33%.   Откраднатите коли през миналата година също са по-малко. За първа година имаме под 2000 регистрирани противозаконно отнети автомобила, отбеляза комисар Кошов.   Той отчете, че около коледните и новогодишните празници е било по-спокойно за служителите на реда в сравнение с предходната година.   Имало и случаи на предотвратени кражби след сигнали на граждани, които са се обадили в полицията, след като са видели съмнителни лица.   Получаваме повече сигнали за извършени престъпления, гражданите ни вярват повече, убеден е комисар Кошов.", "date": "2019.01.03", "title": "Полицията отчита по-малко кражби и откраднати коли през 2018 г."}
{"url": "http://epicenter.bg/article/Svetovni-klasatsii--Balgariya-e-sas-stabilni-pozitsii-po-ikonomicheska-svoboda--prosperitet-i-konkurento/172045/4/0", "text": "Българската търговско-промишлена палата (БТПП) извърши ежегоден преглед на позицията на България в световните класации. Базирайки се на докладите през 2018 година на международни престижни институции, страната ни показва стабилни позиции по отношение на икономическата свобода, просперитета и конкурентоспособността, съобщиха от палатата.   България запазва позициите си в \"Индекса на икономическата свобода\" на Фондация \"Херитидж\" и списание \"Уолстрийт джърнъл\" и повишава мястото си с две позиции до 46-то в индекса на \"Икономическа свобода по света\" на канадския институт \"Фрейзър\".   Положителни са тенденциите в \"Индекса за готовност за е-правителство\" и в \"Индекса на човешко развитие\" на ООН, при които имаме ръст с пет позиции, съответно от 52-ро място през 2016 г. до 47-мо място през 2018 г. и от 56-то място до 51-во през 2018 г. Лондонският институт Легатум е оценил просперитета на страната с 4 позиции нагоре сред 149 страни, достигайки 47-мо място.   С 22 места по-нагоре се изкачва България по отношение на \"Индекса на право на собственост\" на Property Rights Alliance, изкачвайки се до 63-то място при 85-то през 2017, като подобряваме и позицията си спрямо 2016 г., когато страната е била класирана на 66 място.   В \"Индекса на логистичните услуги\" на Световната банка се изкачваме с 20 позиции, достигайки 52-ро място. Центърът за екологично право и политика на Йейл е повишил с 3 позиции екологичното представяне на страната ни, посочват от БТПП.   В изданието за 2019 г. на Световната банка за правене на бизнес падаме с 9 позиции надолу, до 59-то място при 50-то през предходната година, като в същото време Китай, която в класацията през 2018 г. е с 28 позиции зад страната ни, повишава своето място с 32 позиции и достига до 46-то място. В класацията за най-добри страни за бизнес на списание \"Форбс\" също отбелязваме спад с 12 позиции до 46-то място.   Страната ни има слаб успех с 2 места нагоре в \"Индекса на световна цифрова конкурентоспособност\", достигайки 43-та позиция. В него основните индикатори са знания, технологии и бъдеща готовност. Именно това са областите, в които бизнесът и държавата трябва да насочат своите усилия за постигане на по-голям напредък, защото България все още върви с бавни темпове по отношение на дигитализацията и имплементирането на Индустрия 4.0 в предприятията, изтъкват от Българската търговско-промишлена палата.  ", "date": "2019.01.03", "title": "БТПП: Според световни класации България е стабилна по икономическа свобода и конкурентоспособност"}
{"url": "http://epicenter.bg/article/Kakvo-veshtayat-astrolozite-za-Tramp-prez-2019-g-/172042/11/0", "text": "Към края на 2018 г. астролозите сервираха нова порция предсказания каква съдба чака през 2019 г. американския президент Доналд Тръмп.   Но първо да припомним пророчествата, правени преди за стопанина на Белия дом.   През 2016 г., например, когато предизборната кампания в Съединените щати вървеше с пълна сила, една от най-известните американски врачки, Сюзън Милър (чиито услуги търсят, решавайки бизнес проблеми, холивудски звезди като Камерън Диас, Кирстен Дънст и Линдзи Лоън, а мнозина инвеститори я питат кога е най-добре да сключват сделки) предрече, че Тръмп \"ще се олюлее, няма да стигне до избори\" и няма да има никакъв скандал с електронните писма на Хилари Клинтън. Стана точно обратното.   В началото на 2018 г. неколцина астролози съзряха в звездните карти сговор между \"Слънцето, Луната и всички останали небесни тела\" срещу семейство Тръмп. Сатурн в знака на Козирога вещаеше на президента стрес заради децата му, заплашващ с кармично наказание най-вече Доналд Тръмп-младши, Ерик Тръмп и Джаред Къшнър (съпруга на Иванка Тръмп). Юпитер се заканваше да прогони от Белия дом съпругата на президента Мелания, която да отведе и сина им Барън Тръмп. Лунни и слънчеви затъмнения обещаваха неприятни новини за \"руското разследване\" - това май го провери на собствен гръб подследственият бивш съветник на държавния глава по националната сигурност Майкъл Флин.  Астролозите очакваха и лоши новини за американската икономика с оглед предстоящо затъмнение на ретроградния Марс в сидералния Козирог. Някои заявиха, че финансовата сфера \"е балон, който всеки момент ще се спука\". Венера, навлизаща в сидерални Везни, би трябвало да вдъхне много сили на жените, повлиявайки и на междинните избори за Конгрес на САЩ; изобщо \"2018 г. е година на жената, а това е респектираща сила\".  45-ият президент обаче изглежда се е отървал и този път въпреки цялата мощна опозиция на звезди и планети срещу него. Че и отгоре. При включване сега в новогодишния ефир на телевизия \"Фокс нюз\" известната астроложка Даяна Браунстоун заяви, че Тръмп \"ще се отърси\" от старите \"ситуации и отношения\", така че през 2019 г. ще получи нова сила. По думите й стопанинът на Белия дом ще промени досегашния си живот. \"Той се намира в края на 27-годишен цикъл - отбеляза Браунстоун. - И степента на зодиака, където започва новият му цикъл, издава много неща за него. На тази степен двама ангели пазители му дават закрила и охрана.\"  Запитана дали тези \"ангели пазители\", бдящи над Тръмп, не са вицепрезидентът Майк Пенс и държавният секретар Майк Помпейо, астроложката каза, че може и да е така. Макар че президентът \"следва и собствената си интуиция\", която \"ще го дари със сили да се вслушва в нея, схващайки накъде да върви\".  Трудно бихме повярвали, че Тръмп ще се ориентира в своята дейност по астрологични прогнози, включително в кадровата си политика.   Неправилно би било обаче и да ги отхвърлим - в крайна сметка хороскопите имат сила за вярващите в тях, а те не са малко. В момента става дума най-вече за китайците. Собствена прогноза за Тръмп направи например през февруари миналата година най-старият хонконгски вестник, \"Саут Чайна морнинг пост\". Изданието откри нещо общо между Тръмп, Джордж Буш-младши и Бил Клинтън - всички те са родени в Година на Кучето. Което бе лошо предвестие за Белия дом през 2018 г. - година на Огненото Куче.  Китайският астролог и специалист по фън шуй Луи Вонг, управител на хонконгската консултантска компания \"Скай форчън фън шуй\", определи в тази връзка 45-ия президент на САЩ като \"типичен огнен пес - избухлив, бъбрив и скаран с останалите\". С една дума, конфликтна личност. \"Неговите сътрудници в Белия дом ще излизат много често в оставка - предрече Вонг. - Няма да има добра хармония в кабинета му, но според мен той ще остане на поста поне две-три години, без проблеми.\"  Изострянето на китайско-американската търговска война накара китайците да търсят през лятото на 2018 г. различни източници, които да предвидят следващите стъпки на Тръмп. И те пак си спомниха за врачките. Въоръжени със снимки на президента и рождената му дата, суеверните хора в Китай тичат при познавачи на отвъдното - от експерти по космични енергии до заклинатели на древни духове, за съвет какво да очакват от Тръмп, засилил търговската война, съобщи през август Ройтерс. Конфликтът не само разклати вярата в икономическия растеж на Китай, но и разстрои обикновените китайци, които спряха да разбират къде трябва да вложат средства, как да си гледат бизнеса и дали да не емигрират в САЩ.   И както разказа пред агенцията Виктор Нгъ, майстор по фън шуй от Хонконг, в крайна сметка се налага анализ въз основа на \"рождените дати на председателя на КНР Си Цзинпин и на Доналд Тръмп\". Говори се впрочем, че независимо от официалната забрана членове на Китайската комунистическа партия да ходят при гадатели, дори министри все още използват древни практики.  Така че през 2019 г. може да видим на пазара на голямата политика и бизнеса нови астрологични прогнози, свързани с президента на Съединените щати. Авторите им в най-добрия случай ще са искрени в своите заблуди, а в най-лошия - ще използват предсказанията за манипулации, целящи да повлияят на общественото мнение и героите на тези пророчества.   Нека обаче повторим още веднъж: силата на хороскопите е в това доколко им вярват, доколко нагаждат към тях хората своите думи и действия. А с неговата вяра в собствената интуиция и сили мистър Тръмп явно няма как да бъде измамен.  ", "date": "2019.01.03", "title": "Какво вещаят астролозите за Тръмп през 2019 г : Нови сили и втори мандат"}
{"url": "http://epicenter.bg/article/1400-chitateli-otnovo-izbraha-Stolichna-biblioteka-v-parviya-raboten-den-na-2019/172035/6/0", "text": "Новата 2019 г. година започна успешно за Столична библиотека. Нашите читатели отново доказаха, че имат нужда от своята библиотека. На 2 януари, първият работен ден за 2019 година, в Библиотеката на София дойдоха над 1 400 посетители, от които 541 до 28-годишна възраст и 32 деца до 7-годишна възраст. Те заеха за дома 2 163 книги. От тях хиляда и шестстотин художествена литература, 392 научна и научнопопулярна и 171 детска литература. Сред най-предпочитаните автори са: Фредрик Бакман, Иван Вазов, Михаил Вешим, Захари Карабашлиев, Георги Господинов, Дейл Карнеги, Стивън Кинг, Агата Кристи, Александра Маринина, Петър Стоянов Мутафчиев, Тошо Тошев, Айн Ранд, Цветан Тодоров, Ерих Фром, Ървин Ялом и още 205 български автори (класици и съвременни) и над 500 чуждестранни. Очаквайте през новата година нови интересни и актуални заглавия! Благодарим на всички наши читатели, които в последните дни на 2018 г. дариха нови книги на Библиотеката на София!", "date": "2019.01.03", "title": "1400 читатели отново избраха Столична библиотека в първия работен ден на 2019"}
{"url": "http://epicenter.bg/article/Kitayskiyat-aparat--quot-Chanae-4-quot--katsna-na-obratnata-strana-na-Lunata/172016/7/0", "text": "Китайският космически апарат \"Чанъе-4\" направи успешно кацане на обратната страна на Луната. Това съобщиха от Централната телевизия на Китай. \"Тази сутрин \"Чанъе-4\" успешно кацна на обратната страна на Луната“, се казва в съобщението. Успешното приземяване е било осъществено в 10.26 ч. местно време (4.26 ч. българско) в четвърътък, се казва в официално съобщение от Пекин. Според телевизията координатите на площадката за кацане са 177,6 градуса източна дължина, 45,5 градуса южна ширина, което е достатъчно близо до предварително зададеното място. \"Чанъе-4\" направи първото меко кацане на обратната страна на Луната\", гласи съобщението на медията. Успешното приземяване е било осъществено в 10.26 местно време (4.26 българско), се казва в съобщението от Пекин. Апаратът е изпратил на сателита, който поддържа комуникацията между диспечерите на Земята и сондата снимка от \"тъмната страна\".  Мястото на кацането е близо до Южния полюс - в кратера Фон Карман на басейна Ейкън. Басейнът е с диаметър около 2500 км и дълбочина 12 км. \"Това е най-голямата, дълбока и стара структура, образувана от удар на Луната - каза Сяо Лун от университета по геонауки в Ухан. Ударът може да е извадил материал от горната мантия на Луната на повърхността. Това ще може да провери спектрометърът на \"Чанъе-4\". Лунният апарат \"Чанъе-4\" беше успешно изстрелян от космодрума Сичан в югозападната китайска провинция Съчуан на 8 декември.   Главната цел на проекта \"Чанъе-4\" е да се проучи малко изследваната обратна страна на естествения спътник на Земята.   Предвидени са геоложки проучвания на района, както и биологични експерименти. По време на мисията ще бъдат направени 10 експеримента – шест от Китай и четири от други държави. Сред тестовете ще бъдат засаждане на картофи и други семена. Обратната страна на Луната почти не е изследвана, а комуникацията с нея е трудна, защото винаги е обърната в противоположна на Земята посока. За да бъде решен този проблем, през май беше изстрелян сателит в орбита около Луната. Той действа като връзка между космическия апарат и Земята. Районът от близката страна на Луната има много равни терени, на които може да се кацне, докато далечната ѝ страна е неравна и планинска. В последните години апарати на НАСА, на Европейската и Японската космически агенции обикалят в орбита около Луната. Това обаче е едва второто кацане от ерата на Студената война и съветската мисия \"Луна 24\" през 1976 г. Предишното бе осъществено пак от Китай и през 2013-а, когато на спътника успешно се призеви апаратът \"Чанъе-3\".  ", "date": "2019.01.03", "title": "Китайският апарат \"Чанъе-4\" кацна на обратната страна на Луната"}
{"url": "http://epicenter.bg/article/Grigor-Dimitrov-otpadna-ot-tenis-turnira-v-Brizbeyn-sled-tezhka-zaguba-ot-Nishikori/172051/8/18", "text": "Григор Димитров не успя да победи Кей Нишикори и отпадна на четвъртфиналите на турнира от сериите АТП 250 в Бризбейн.   Японецът надви най-добрият ни тенисист с 2:0 сета след 7-5, 7-5 и така намери място на полуфиналите, където ще мери сили с Жереми Шарди. Това е петото поражение за Димитров от Нишикори, като след него хасковлията ще отстъпи до 21-ото място в световната ранглиста, тъй като не успя да зашити класирането от предходния сезон в Бризбейн. Тогава Димитров достигна до полуфинала. До момента Гришо има само една победа над Нишикори и тя дойде именно на този турнир през 2017 г., когато първата ни ракета се поздрави с трофея, пише  .   Двубоят в четвъртък започна равностойно, като и двамата тенисисти имаха висок процент на вкаран първи сервис. В края на частта Димитров обаче показа колебания и бе пробит. Така Нишикори получи психическо предимство и в крайна сметка поведе.   Гришо стартира много уверено във втория сет и още във втория гейм проби опонента си. Българинът взе комфортен аванс, но в седмия гейм допусна пробив. В последствие Нишикори изравни, а в 11-ия гейм Димитров отново не успя да спаси подаването си. Това може би бе и ключовият момент в мача, който наклони везните в полза на Нишикори и той поведе с 6-5, а след това сервира и бе безпогрешен, за да спечели мача.   Следващият турнир, в който Григор ще участва, е Откритото първенство на Австралия. Първият турнир от Големия шлем започва на 14 януари и ще продължи до 27 януари.", "date": "2019.01.03", "title": "Григор Димитров отпадна от тенис турнира в Бризбейн след тежка загуба от Нишикори"}
{"url": "http://epicenter.bg/article/Blagoy-Georgiev-predlozhi-na-Rusata-Zlatka/172044/10/0", "text": "Благой Георгиев ще се жени пак. На Коледа той предложил брак на своята нова приятелка - плеймейтката Златка Райкова. Това признаха двамата днес. На празника Русата Златка получила и красив годежен пръстен.   Благо организирал и още една голяма празнична изненада за половинката си. След като тя сподели, че мечтае да прекара празниците с родителите си, футболистът ги помолил да се върнат в България. Златка дори не подозирала за това. Благой я помолил да го придружи до летището, уж за да посрещнат техен приятел, а всъщност там ги очаквала майката на бъдещата булка.    Няколко дни по-късно пристигнал и баща й. А Благо помолил любимата си да се омъжи за него в присъствието и на двете семейства, съобщава Нова телевизия, където двамата разказаха своята история.", "date": "2019.01.03", "title": "Благой Георгиев предложи на Русата Златка"}
{"url": "http://epicenter.bg/article/Shotlandski-yaytsa-/172067/9/0", "text": "НЕОБХОДИМИ ПРОДУКТИ  5 бр. яйца  200 г кайма  2 бр. сурова пикантна наденица  1 малка глава лук  2-3 скилидки чесън  1/2 връзка магданоз  1 ч.л. червен пипер  1 ч.л. индийско орехче За панировката:  2 бр. яйца  брашно  галета НАЧИН НА ПРИГОТВЯНЕ  Яйцата се слагат в кипяща вода и се варят 4 минути. След това веднага се поставят в купа с вода и лед. Оставят се да се охладят напълно. През това време се приготвя сместа, с която ще се обвият. В купа се смесват каймата, нарязаните на ситно лук, чесън, магданоз, обелената наденица и подправките. Разбърква се добре. Рохките яйца се обелват внимателно. В три купички се подготвят продуктите за панировката. С мокри ръце се взема част от каймата, разстила се много тънко върху домакинско фолио. В средата се поставя едно яйце и с помощта на фолиото се загръща. Каймата трябва да се разпредели максимално равномерно около яйцето.  Полученото кюфте се овалва последователно в брашно, яйце и галета.  Процедурата се повтаря с останалите яйца. В по-дълбока тенджерка или тиган се загрява олио, достатъчно да покрие кюфтетата поне до половината. Слагат се яйцата, котлона се намалява на средна степен и се пържат от всички страни около 10-12 минути. След това се изцеждат от мазнината върху кухненска хартия.", "date": "2019.01.03", "title": "Шотландски яйца "}
{"url": "http://epicenter.bg/article/pipa/172049/10/0", "text": "31-годишният брат на херцогинята на Кембридж Кейт - Джеймс Мидълтън, заведе новата си приятелка на семейната почивка в Сен Бартелми. Двойката прекара празниците с майката на Кейт и Джеймс - Керъл, както и с Пипа и Джеймс Матюс.   Миналата година, когато приключи връзката му с Дона Еър той сподели, че сърцето му е разбито, но през изманлия уикенд усмивката не слезе от лицето му, когато с приятелката си се присъединиха към семейството му за ваканция на Карибите.   Той изглеждаше лудо влюбен с новата си тръпка на Колумбийския бряг. Самоличността на дамата все още не е известна, но това, че е решил да я представи на родителите си затвърждава спекулациите, че тя е жената.   Двойката бе заснета от папараци да се целува в морето, след което Джеймс пренесе любимата си на ръце през плажа. Смята се, че момичето е успяло да спечели сърцето и на Керъл Мидълтън, тъй като двете са забелязани да се смеят весело на брега. \r\n \r\n \r\n \r\n Двойката прекара уикенда заедно със сестрата на Джеймс - Пипа, съпруга ѝ Джеймс Матюс, неговия брат Спенсър Матюс и съпругата му Вог Уилямс.   Двете семейства са посрещнали Нова година заедно. По-рано тази седмица Пипа бе забелязана с 11-седмичния си син Артър на острова, където свекърът ѝ притежава луксозен хотел.   Източник: Дир.бг", "date": "2019.01.03", "title": "Джеймс Мидълтън заведе новото си гадже на почивка със семейството"}
{"url": "http://epicenter.bg/article/Premahvat-tabelite--Vinetka--ot-Severnata-tangenta-v-Sofiya/172012/2/0", "text": "Очаква се днес табелите „Винетка” да бъдат махнати от Северната тангента на София, след като споровете дали минаването по отсечката да бъде платено приключиха, съобщава Нова телевизия.   След серия от преговори между Агенция \"Пътна инфраструктура\" и Столичната община и недоволство от страна на софиянци, премиерът Бойко Борисов разпореди да не се плаща за използването на скоростното трасе. На последното си заседание за 2018 г. Министерският съвет реши, че тангентата трябва да стане част от новата магистрала \"Европа\" и за нея ще трябва винетка.    ", "date": "2019.01.03", "title": "Премахват табелите „Винетка” от Северната тангента в София"}
{"url": "http://epicenter.bg/article/Baba-Dora-ot-Sharkovo-taguva-za-kozite-i-ovtsete-si/172013/2/0", "text": "Тодорка Сакалиева, която всички знаят като баба Дора от село Шарково, още тъгува за козите и овцете си, разказва в репортаж БТВ. Те бяха избити през лятото, заради съмнения за чума.   Останала сама, без любимите козички, баба Дора се заключва с катинар. \"Има нарушители, минават границата и затуй се заключвам. Знам ли какво може да стане?!\", казва възрастната жена. Свикнала с грижите по стадото, сега, когато го няма, гледа да си намира друга работа. \"Не съм свикнала да стоя без работа, нещо трябва да правя. Ако трябва, ще размествам нещо\", обяснява Тодорка Сакалиева.     И разгръща албуми със снимки, които й подарили наскоро.  \"Това е моето яренце, Дора се казва, виж го колко е хубаво… Този знаеш ли кой е? Бойко Борисов… на това яренце майка му даваше много хубаво мляко и аз много си го обичах. Никога не се забравят!\", казва още баба Дора, докато плаче.   През юли Шарково осъмва обсадено – от ветеринари, полиция и хора, дошли да спасяват стадата от избиване. В селото още не разбират от къде се е появила чумата и защо се налага и здрави животни да бъдат умъртвени.     Но стадото на баба Дора оцеля и на другия ден. И още няколко дни. Опазено от доброволци, които дежуряха на смени пред обора.  Покрай последното оцеляло стадо се завъртяха и политици. Няколко дни по-късно кордонът около Шарково е затегнат. В селото не се допускат външни хора. За да се срещне с нас, баба Дора идва до полицейската блокада. Останала е без стадото.   \"Още ги загробиха и заваля дъжд от ведро. Викам за моите козички плаче и дядо Господ, изпрати дъжд да измие района, три дена валя пороен дъжд\", спомня си баба Дора. \"Като го гледам това празното, лоша работа, отчайваща работа… Няма ги агънцата да те милват, да ти се радват, да скачат отгоре ти\", споделя жената, докато обикаля празния обор. Казва, че когато падне карантината е готова да приеме обещаните й от стопанин в Софийско коза и ярета. Но цяло стадо не знае дали ще има сили пак да гледа.  ", "date": "2019.01.03", "title": "Баба Дора от Шарково тъгува за козите и овцете си"}
{"url": "http://epicenter.bg/article/Zatvaryat-ednata-lenta-v-tunela--Topli-dol--na--Hemus-/172014/2/0", "text": "Движението в тунел „Топли дол“ на магистрала „Хемус“ през днешния ден ще става в една лента в тръбата за Варна от 9.30 до 15.30 часа.   От Пътната агенция призовават шофьорите да карат внимателно и да спазват стриктно въведената временна организация за движение по магистрала „Хемус“. Заради ремонт на осветлението преминаването ще е ограничено в изпреварващата лента.    ", "date": "2019.01.03", "title": "Затварят едната лента в тунела „Топли дол“ на „Хемус“"}
{"url": "http://epicenter.bg/article/Prof--Konstantinov--Ako-na-evrovota-BSP-i-DPS-saberat-obshto-9-mandata--shte-ima-predsrochni-izbori-/172017/2/0", "text": "Ако на евроизборите БСП заедно с ДПС съберат общо 9 мандата, ще има предсрочни парламентарни избори у нас. Това прогнозира пред „Фокус“ проф. Михаил Константинов.   Той уточни, че очаква ГЕРБ и БСП да получат най-много евродепутати, но на резултатите от изборите за европейски парламент трябва да се гледа и за евентуален коалиционен партньор.   „Ако приемем една такава потенциална коалиция – БСП плюс ДПС, трябва да се види дали тя ще има повече мандати отколкото ГЕРБ плюс евентуалните техни съюзници. Евентуални съюзници на ГЕРБ биха били \"Обединени патриоти\" и една обединена градска десница.   Тук не трябва да се гледат само гласовете на ГЕРБ и на БСП, които ще бъдат близки като брой, а мандатите заедно с тези на един евентуален коалиционен партньор. Българските евродепутати са 17. Повече от половината от 17, това е 9. Така че БСП плюс евентуален свой съюзник ако имат 9 депутати, това е очевидна подкана за предсрочни парламентарни избори. Това показва, че настроенията в България са се променили.“   Проф. Константинов каза още, че не очаква появата на нов политически играч, защото за евроизборите е късно, а местните избори имат различна специфика.", "date": "2019.01.03", "title": "Проф. Константинов: Ако на евровота БСП и ДПС съберат общо 9 мандата, ще има предсрочни избори "}
{"url": "http://epicenter.bg/article/Kray-na-vakantsiyata--uchenitsite-se-vrashtat-v-klasnite-stai/172018/2/0", "text": "Край на ваканцията - от днес учениците се връщат в класните стаи.   Това обаче не важи за децата в Пловдив. Тяхната почивка беше удължена до понеделник, заради подготовката за инициативата Пловдив - Европейска столица на годината.  ", "date": "2019.01.03", "title": "Учениците се връщат в класните стаи"}
{"url": "http://epicenter.bg/article/Eksperti-v-spor-za-novogodishnata-rech-na-prezidenta/172019/2/0", "text": "Политологът Румяна Коларова и социологът Михаил Мирчев коментираха в сутрешния блок на Нова телевизия новогодишната реч на президента Румен Радев.   Според Коларова държавният глава е направил реклама на идеите на Ахмед Доган. Тя заяви, че началото и краят на речта на Радев са \"абсолютно неадекватни\", защото словото е стартирало с думи за починали, както и кой и как е бил в недоимък.   Румяна Коларова, която бе част от екипа на предишния държавен глава Росен Плевнелиев, обясни как обикновено се пишат такива обръщения - екипът ги подготвя, но последната дума има президентът. Тя предположи, че обръщението на Румен Радев е написано от началника на кабинета му Иво Христов. Според Коларова поведението на президента е абсолютно непристойно. Проф. Мирчев разви друга теза. Той заяви, че е изключително изненадан от страстния гняв към речта на Радев и заяви, че той нищо особено и обидно не е казал.   Социологът смята, че в речта няма нищо особено и обидно. „Всички знаят проблемите, с които завърши 2018 г. и за произвола, който беше законово институционализиран, за това, че нито един проблем не беше решен, за корупцията, за която целият свят обявява България за най-корумпирана държава. Какво изненадващо има”, запита той.   Според Мирчев речта не е обвързана с казаното от Ахмед Доган. „Той в своята безпомощност подхвърли тезата за програмен кабинет, за да може той официално да започне да управлява с ГЕРБ, както досега. И сега, за да увеличим важността на Доган, завързваме за него и президента. Терминът „единение” е на президента от 3 месеца. Какъв Ахмед Доган, какви 5 лева”, запита социологът.   Румяна Коларова коментира броя на думите и изреченията в новогодишното слово на президента обявявайки първия и третия параграф от него за неадекватни.  „Не е важно какво ще кажат хората за едно новогодишно слово, а какво ще кажат май месец“, каза още тя.   За Радев и тези около него - формацията А-спекто, Русия  е идеал и за нея не е имало критика в новогодишната му реч, заяви още тя.   Не е хубаво да критикуваш с думите на политическата  опозиция. Лошото е това което Радев рекламира – отказ от егоизма. Това не е европейската демокрация, смята Коларова.   Запитана кого нарича „формацията А-спекто“  Коларова обясни, че няма да ги назовава, но самият началник на кабинета на Радев е ключова фигура в този кръг, а друг от тях е неин студент.   На реплика от страна на Михаил Мирчев,  че не е сериозно да се коментират подобни теми като Доган и А-спекто вместо да се говори за предстоящите събития в Европа и страната, Коларова избухна „Мишо, подлагаш на сина си, който е острието на БСП“.   Политиката се прави от осъзнатите маси, които са надмогнали егоизма си – това съм го учила по научен комунизъм, но не искам да го чувам от президента. Нямам нищо против да бъде критичен, но не по този начин, каза още Коларова.   Не знам по-недостойно поведение от това на президента. Вземете словото на кралицата  – кратко и неясно, но с ясно послание, така се прави обръщение, не като това на Радев. В момента имаме парламент арена – там се сблъскват, правят цирк. Има много слабости това управление, но то е демократично. Не е важно кой какво е каже в новогодишното си обръщение, а какво ще кажат хората на изборите, завърши Коларова и подчерта: „Политиката не е пиар, напомни  Коралова и добави: „Слабости не се решават така. Трябва да има сериозен законодателен процес, а не да се излиза с недоносчета. Управлението има много слабости, но е демократично. Не е важно какво ще кажат хората за едно новогодишно слово, а какво ще кажат май месец“.  ", "date": "2019.01.03", "title": "Експерти в спор за новогодишната реч на президента"}
{"url": "http://epicenter.bg/article/8--sriv-na-razhdaemostta-v-Balgariya-za-1-godina/172021/2/0", "text": "Заради неработещият регистър на ражданията никой в държавата, включително министерството на здравеопазването, все още не знае колко деца са се родили у нас през изминалата година, съобщи БТВ.   Проучване на медията показва, че има спад в раждаемостта и в трите най-големи софийски АГ болници през 2018 година в сравнение с 2017 г.  С над 8% по-малко деца са се родили в  най-голямата АГ болница в столицата „Майчин дом”. В другите столични болници и в страната като цяло резултатите са приблизително същите.   „Възрастовата група над 35 години. Относителният дял на ражданията в тази възраст нараства. Раждания до 18 годишна възраст – втора група. Относителният дял на ражданията в тази група нараства.  И трето относителния дял на ражданията между 18 и 35 годишна възраст намалява. А всъщност това е най-хубавата възраст за раждане”, обяснява д-р Анатолий Дуковски от АГ „Майчин дом”. По думите му това структурно различие не е добро. Излиза, че раждат по-възрастните жени и тези в пуберитетна възраст, деца на по 16 -17 години. Заради неработещият регистър изискваме данни от здравната каса за броя на платените пътеки за раждане през 2018 г. От данните на касата става ясно, че за периода от януари до началото на декември в България са платени над 53 хиляди раждания, на фона на над 58 хиляди за предходната година.  Или спад от почти 8% спрямо 2017-та. Ражданията извън платените от касата са по-скоро изключение.  Наличните вече данни подсказват,  че 60 хиляди бебета ще е трудно достижима бройка за 2018-та.  При около 110 хиляди починали. На година в България се раждат толкова деца, колкото да  напълнят 5 пъти капацитета на зала арена Армеец. За една година умират хора, колкото 9 пъти капацитета на тази зала. Така всяка година населението намалява 4 пъти колкото капацитета на тази спортна зала.  Д-р Дуков от „Майчин дом” смята, че по-притеснително от спада на раждаемостта е увеличаващият се брой на деца, които раждат деца, дори в София.  Официалните данни за броя на родените у нас ще са известни чак през април.    ", "date": "2019.01.03", "title": "8% срив на раждаемостта в България за 1 година"}
{"url": "http://epicenter.bg/article/Kolyo-Kolev--Prezidentat-kaza-verni-neshta--Nidal-Algafari--Mrachno-slovo/172022/2/0", "text": "Според Кольо Колев политиката винаги е неканен гост на трапезата - дори вие да не се интересувате от политика, то тя се интересува от вас.   Никой принципно не обръща внимание на обръщението на президента за Нова година, но ето, че сега се обърна\", обясни Колев в \"България сутрин\".   Социологът е категоричен, че това, което се случва в държавата, определено е натиск върху най-бедните от обществото, а пък средната класа бива притисната с повишаващите се цени.  Според Нидал Алгафари словото е било прекалено мрачно и без никаква надежда.  „На мен словото ми прозвуча по малко по-различен начин -   Според мен тази реч не бе подходяща за новогодишната нощ. Има много други способи да изрази своето мнение за политическата 2018 година”, допълни Алгафари.  Според Алгафари не са верни думите на Радев, че през изминалата година не е постигнато нищо. „Нима Радев забравя майките на деца с увреждания и техните протести? Те постигнаха своето, въпреки всичко. Имаше и протести срещу високите цени на горивата и ниските доходи\", коментира той.", "date": "2019.01.03", "title": "Кольо Колев: Президентът каза верни неща. Нидал Алгафари: Мрачно слово"}
{"url": "http://epicenter.bg/article/API--Shofyorite-da-tragvat-na-pat-podgotveni-za-zimni-usloviya/172024/2/0", "text": "Шофьорите, на които предстои пътуване, е необходимо да тръгват на път с автомобили, подготвени за зимни условия, съобщиха от Агенция „Пътна инфраструктура“.   Националният институт по метеорология и хидрология определи за днес жълт код за опасно време в по-голяма част от Южна България, където се очакват снеговалежи и образуване на снежна покривка.   Агенция „Пътна инфраструктура“ апелира шофьорите на тежкотоварни и леки автомобили да тръгват на път само с подходящи гуми, да карат със съобразена скорост и повишено внимание, спазвайки дистанция и указанията на контролните органи.   Блокирането на движението от автомобили, които не са подготвени за зимни условия, затруднява работата на снегопочистващата техника и възпрепятства пътуването на всички останали шофьори.   При необходимост е възможно да се спира движението за извършване на снегопочистване и превантивна обработка на пътните участъци, за да се избегне възникването на пътни инциденти.   Областните пътни управления и снегопочистващите фирми работят на 24-часов режим и са в готовност за поддържане на републиканската пътна мрежа.  ", "date": "2019.01.03", "title": "АПИ: Шофьорите да тръгват на път подготвени за зимни условия"}
{"url": "http://epicenter.bg/article/Parvan-Simeonov--Evropeyskite-izbori-imat-golyam-zalog--kakto-za-Evropa--taka-i-za-Balgariya/172025/2/0", "text": "Европейските избори имат голям залог, както за Европа, така и за България. Това каза в интервю за сутрешният блок „Добро утро България“ на Радио „Фокус“ Първан Симеонов, политологът и директор на „Галъп интернешънъл“. Той добави, че ако в европейският парламент навлязат радикали, популисти и крайни представители на национал-консервативната вълна може да се окаже, че Европа ще продължава да изпитва задълбочаваща се слабост.   Първан Симеонов допълни, че хората трябва да са по-заинтересовани от евроизборите и да бъдат по-активни. Според него тези избори няма да бъде единственият важен сюжет за 2019 година.   „През 2019 г. ще гледаме още няколко вътрешнополитически сюжета, единият от които е този за въоръжаването на армията.   Не е изненадващо, когато става дума за големи пари, за въоръжение, за геополитически интереси, че се намесват държави и се водят застъпнически кампании. Аз се чудя, защо все още като общество се възпаляваме толкова много от такива неща, би трябвало вече да сме свикнали с тях и по-хладнокръвно да ги приемаме и да се опитваме да постигаме най-изгодното за страната ни.   Другият сюжет, който ще наблюдаваме са очакванията дали ще се появят някакви кризисни белези в икономиката, които да наследят по-спокойният период в икономическата цикличност“, поясни политологът.   Първан Симеонов каза, че вътрешните избори през тази година ще бъдат своеобразен втори тур на европейските, а що се отнася до предсрочни парламентарни избори той добави, че страната ни винаги е била в готовност за тях и от 10 години се правят опити да се предсказва, кога ще се проведат.   Проблемът в България е, че няма кой да каже лошите новини, популизмът ще се засили преди предстоящите избори, каза още политологът. Той добави, че президентът Румен Радев ще продължи да критикува управляващите.   Симеонов смята, че в предизборен период отношенията винаги се изострят, ако на евроизборите ГЕРБ или коалиционно с „Обединени патриоти“ загубят от опозиционните формации БСП и ДПС страната ни ще се намира в качествено ново положение, при което ще е много трудно ГЕРБ да продължи да управлява.   Симеонов поясни, че при такава ситуация е възможно да се стигне до предсрочни парламентарни избори.   „От друга страна, като че ли от днешна гледна точка все пак шансовете на ГЕРБ да победи в европейските избори са по-високи и вероятно, партията ще използва тази инерция и за победа в иначе по-лесните за тях местни избори.   Големият проблем на ГЕРБ е всъщност и онова, което им беше най-голямото щастие преди 4 години, през 2015 г. те победиха в местните избори толкова мощно, че сега няма как да победят по-мощно. БСП дори да напредне с малко, дори да остане назад в обшия резултат се очаква да се представи по-добре от последния път“, поясни политологът.   Той каза още, че в страната ни продължава липсата на реформи, които да направят редица обществени сектори по ефективни. Задълбочава се демографска криза, но вместо реформи, и управляващи, и опозиция предлагат само харчене на пари, добави политологът.  ", "date": "2019.01.03", "title": "Първан Симеонов: Европейските избори имат голям залог, както за Европа, така и за България"}
{"url": "http://epicenter.bg/article/Balgariya-namalyava-s-50-000-dushi-godishno/172031/2/0", "text": "Населението на България намалява с 50 000 души годишно. Смъртността е 110 000 души за година. Това заяви пред бТВ доц. Елица Димитрова, демограф към Института за изследването към БАН.   „Големият въпрос е кога й се ражда на българката при какви условия и къде. Много млади хора избират избират съвсем целенасочено да отидат да живеят в чужбина и да родят там, както и да отложат. Сред характеристиките общества, към които ние очевидно се числим според тези развития, са да родиш дете тогава, когато можеш да се грижиш за него, то да е материално осигурено и да си постигнал определен икономически и професионален статус“, коментира социалният антрополог Харалан Александров.   Според него това е добра новина, но ако продължава със същия темп, това ще изкриви в дългосрочен план структурата на населението в България. Харалан Александров коментира още, че в държавата трябва да има социални и икономически местни политики, с които да бъде стимулирано раждането.   „Трябва да измине годината, за да може добавят данните в НСИ и след това да се добавят и децата, родени в чужбина. Така че е въпрос на техническо време, което е необходимо, за да може да се обработят тези данни“, коментира Димитрова по повод това, че регистърът на ражданията не работи.   Според нея се увеличава делът на майките над 40 г. Димитрова припомни, че от 90-те години в България има процес по отлагане на второто раждане.   Тя добави, че средно годишно с около 1 000 са по-малко са децата, които се раждат у нас. Елица Димитрова отбеляза, че в България съжителстват различни модели на възпроизводство. Според нея България е една от страните в Европа с най-високите показатели за тийнейджърска раждаемост. И добави, че през 2017 г. около 3 000 са децата, родени от майки под 18 г.", "date": "2019.01.03", "title": "Експерт от БАН: България намалява с 50 000 души годишно"}
{"url": "http://epicenter.bg/article/Valchev-za-NIMH--Ima-nuzhda-ot-modernizatsiya--no-s-edin-byudzhet-ne-mozhe-da-se-reshat-vsichki-problemi/172034/2/0", "text": "Министърът на образованието се срещна днес със синоптиците от НИМХ, съобщи  Novini.bg . От 1 януари Институтът вече е към Министерство на науката и образованието.   Вълчев заяви, че към момента няма никакви проблеми с нормално функциониране на НИМХ и напомни, че структурата е със 130 годишна история.   „Имаме нужда от вашата работа. Вие наблюдавате постоянно климата“, каза Вълчев на синоптиците. „Постоянно имате възложени задачи от държавата“, напомни той.   „С един бюджет не може да се решат всички проблеми. Има нужда от модернизация на института, но с времето всичко ще стане“, каза още министърът.   12 служители от НИМХ от общо 700 са останали в структурите на БАН, каза Вълчев след среща с ръководството на НИМХ, предаде агенция „Фокус“. „НИМХ остава научна организация, той ще осъществява научна дейност, въпреки че основната му дейност е хидрометеорологичното обслужване и постоянните наблюдения. За да се осъществява това запазихме статута му на научна организация“, посочи той.   Министър Вълчев допълни, че ще се намери решение за новия институт и за сградата, която все още не е определена - дали ще бъде собственост на Академията, или на Института.     Променя се структурата на националното външно оценяване (НВО) по БЕЛ и математика за след 7 клас ,  каза  пред журналисти министърът на образованието. Тази година те вече няма да са разделени на два модула. Изпитите ще обхващат материала по предметите, който се изучава в 7 клас.   Тази година НВО за учениците след 7 клас ще бъде проведено чак юни месец.   Продължителността на изпитите остава същата - 150 минути.   За децата със специални образователни потребности ще бъдат дадени допълнителни 90 минути за изпита.", "date": "2019.01.03", "title": "Вълчев за НИМХ: Има нужда от модернизация, но с един бюджет не може да се решат всички проблеми"}
{"url": "http://epicenter.bg/article/85-godishnata-Dzhoan-Kolins-razkri-taynata-za-perfektnata-si-forma--Ne-se-otkazvam-ot-nishto-priyatno-/172057/10/0", "text": "не си отказва нищо приятно в живота, но ограничава храната, като  само  от  си, съобщи сайтът Контактмюзик, цитиран от Дарик. Популярната  се чувства в отлична форма и обяснява това с желязната си дисциплина. Иначе обичала да си пийва  , не се лишавала от десерти и печени филийки, кафето си го пиела със захар. Но всичко това в умерени количества.   не отрича, че е и голяма късметлийка. Тя полага особени грижи за кожата си, но упорито отказва да назове с каква марка козметика поддържа \"вечната си младост\".   Набляга на  , нощни и  . \"За добрата кожа е важен и добрият сън, и аз много рядко се лишавам от него\", доверява звездата.", "date": "2019.01.03", "title": "85-годишната Джоан Колинс разкри тайната за перфектната си форма: Не се отказвам от нищо приятно!"}
{"url": "http://epicenter.bg/article/Turtsiya-s-ostro-preduprezhdenie-kam-Gartsiya--zaplashi-s-voenni-deystviya/172026/7/0", "text": "Турция направи изключително остро предупреждение по адрес на Гърция, като на практика заплаши с употреба на военна сила. Предупреждението бе направено от министъра на външните работи на Турция Мевлют Чавушоглу, който размаха пръст на министъра на отбраната на Гърция Панос Каменос, когото нарече „разглезено хлапе”, съобщи Канал 3.   Чавушоглу изнесе реч в Академията на турската жандармерия и брегова охрана, в която бе категоричен, че страната му ще отстоява позициите си в Егейско море.   Както е известно Турция и Гърция имат териториални спорове за острови в Егейско море, които са обект и на постоянно напрежение във въздушното пространство над морето.   „Трябва да продължим да защитаваме интересите си в Егейско море и в източното Средиземно море. Напомняме на всички решението на нашия парламент... Нашата брегова охрана и военноморски сили ще правят това, което е нужно срещу всяко негативно действие”, обяви Чавушоглу, цитиран от \"Катимерини\", като визираше решение от 1995 г., според което турският парламент разрешава военни действия срещу Гърция, ако Атина вземе отношение за териториалния си суверенитет, които Анкара счита за враждебни.   И продължи по адрес на Каменос.   „И имаме предупреждение за Гърция. Имате едно разглезено хлапе. Наричате го свой министър на отбраната. Внимавайте с него, за да не се налага нашите въоръжени сили да се намесват в евентуални инциденти. Предупреждението е абсолютно приятелски. Нищо не може да се спечели от риториката, която засилва напрежението“, добави Чавушоглу.   Това далеч не е първият случай, в който външният министър използва остри думи срещу гръцкия министър на отбраната. Размяна на реплики имаше още през 2017-а. В началото на миналата година, пък Каменос дори се озова на прицел на турската брегова охрана при обиколка на егейските острови.   Самият Каменос отвърна на Чавушоглу чрез профила си в Туитър.   „Г-н Чавушоглу, благодаря Ви за заплахите. Това е подарък от Ваша страна, който показва, че си върша работата. Гърция ще продължи да преследва мира, да защитава своя суверенитет и да изгражда силни съюзи. Никой не се страхува вече”, написа Каменос.  ", "date": "2019.01.03", "title": "Турция с остро предупреждение към Гърция, заплаши с военни действия"}
{"url": "http://epicenter.bg/article/V-Ispaniya-zaloviha-migranti--skriti-v-matratsi/172030/7/0", "text": "През първите два дни на годината испанската брегова охрана е спасила 325 мигранти, които са се опитвали да преминат Средиземно море, съобщи официален Мадрид.  През последните дни испанските власти констатираха и първи опит за влизане в страната под ексцентричното прикритие на матраци. Идеята е на двама мароканци, които бяха заловени на границата с Испания при Мелиля.  Около града на Средиземно море испанското правителство е издигнало 5-метрова ограда с бодлива тел. Достъпът по суша е възможен само през два контролни пункта. Шофьорът, доставил двата матрака на границата, успял да избяга, но вече е арестуван в Мароко, отбелязва БНТ.", "date": "2019.01.03", "title": "В Испания заловиха мигранти, скрити в матраци"}
{"url": "http://epicenter.bg/article/Sarbite-s-nay-golyamo-doverie-v-Putin--sochi-prouchvane/172032/7/0", "text": "Президентът Владимир Путин е световният лидер, в който гражданите на Сърбия имат най-голямо доверие, според резултатите от новогодишното изследване на \"Политика\" и агенция \"Фактор плюс\".   След Путин, който е получил 57% от гласовете, следват китайският президент Си Цзинпин с 36%, германският канцлер Ангела Меркел с 30% и американският президент Доналд Тръмп с 23% от гласовете.   На въпроса по кой път трябва да поеме Сърбия, 36% от участниците в проучването заявяват, че трябва да си сътрудничи със Запада и Изтока, 30%, че трябва да продължи по пътя към ЕС, 21% са за обръщане към Русия, докато 10% са за политика на неутралитет и разчитане на собствените си сили.   Проучването е проведено от 17 до 26 декември сред 1 250 респонденти.  Източник: БГНЕС", "date": "2019.01.03", "title": "Сърбите с най-голямо доверие в Путин, сочи проучване"}
{"url": "http://epicenter.bg/article/Osem-sa-veche-zhertvite-ot-zhelezopatnata-katastrofa-v-Daniya-/172033/7/0", "text": "Броят на жертвите от железопътната катастрофа в Дания нарасна от 6 на 8, съобщи днес датската полиция, цитирана от Ройтерс. Ранените са около 15 души.  Загиналите са пет жени и трима мъже. Катастрофата стана на 18-километров пътен и железопътен мост, свързващ двата най-големи датски острова. Телата на жертвите все още не са идентифицирани, каза полицейският говорител.  Причините за трагедията все още не са съвсем ясни. Предполага се, че пътническият влак се е ударил в товар, изпаднал от товарен влак при разминаването им на моста. Това е най-тежката ж.п. катастрофа в страната от повече от 30 години.   Източник: Новини.бг", "date": "2019.01.03", "title": "Осем са вече жертвите от железопътната катастрофа в Дания "}
{"url": "http://epicenter.bg/article/Nay-visokopostaveniyat-severnokoreyski-diplomat-v-Italiya-e-izbyagal-i-se-ukriva/172043/7/0", "text": "Най-високопоставеният севернокорейски дипломат в Италия е избягал и се укрива. Това заяви днес южнокорейски депутат след заседание при закрити врата на южнокорейски парламентаристи с представители на южнокорейското разузнаване, предадоха световните агенции.   Става дума за изпълняващия длъжността посланик на Пхенян в Рим Джо Сон-гил. Неговото назначение трябвало да приключи в края на ноември. Той избягал обаче от мисията на Пхенян в Рим в началото на ноември и оттогава се укрива със съпругата си, разказа пред журналисти южнокорейският депутат Ким Мин-ки, съобщи БТА.   Депутатът не каза дали представителите на южнокорейското разузнаване са съобщили къде се намира Джо, нито дали той има намерение да избяга в Южна Корея.   Според южнокорейски издания обаче 48-годишният Джо Сон-гил е поискал предоставяне на убежище в Италия в началото на декември, след като е получил нареждане да се прибере у дома.   Джо беше временно изпълняващ посланик на Северна Корея в Италия от октомври 2017 г., когато Италия изгони тогавашния севернокорейски посланик Мун Джун-нам след шестия севернокорейски ядрен тест.   За последно високопоставен севернокорейски дипломат избяга през 2016 г. Тогава това беше заместник-посланикът на Пхенян в Лондон. ", "date": "2019.01.03", "title": "Най-високопоставеният севернокорейски дипломат в Италия е избягал и се укрива"}
{"url": "http://epicenter.bg/article/-Donald-Tramp--SSSR-se-razpadna-zaradi-Afganistan--Siriya-e-pyasak-i-smart/172046/7/0", "text": "Президентът Доналд Тръмп отново се обяви срещу мисията на американските военни в Афганистан. Според него именно Афганистан е предизвикал гибелта на Съветския съюз. Това съобщи sputniknews.com.   Съветският съюз се разпадна преди 30 години именно заради присъствието си там, заявил Тръмп преди министрите си в Белия дом.  „Преди Русия беше СССР. Афганистан направи от СССР – Русия, тъй като банкрутираха заради войната си там“, смята Тръмп. Според него Съветският съюз е започнал битката там, тъй като афганистански терористи са навлизали в съветска територия.   По думите на Тръмп съседните държави – Пакистан, Индия и Русия, трябва да воюват в Афганистан, а не Съединените щати, като припомня, че САЩ са дали вече милиарди долари за Афганистан. Електронното издание sputniknews.com припомня, че Тръмп от години е противник на войната в Афганистан, която понастящем е най-дългата, в която САЩ са участвали. Съветските военни бяха в страната от 1979 до 1989 г., където се сражаваха на страната на правителството срещу муджахидините. Загубите от съветска страна са повече от 15 000 загинали и повече от 50 000 ранени.   Франс прес предаде и думи на Тръмп, които касаят присъствието на американски войски в Сирия. „Сирия е загубена отдавна. Освен това говорим за пясък и смърт. За това става дума. Не говорим за някакви огромни богатства“, каза Тръмп. „Не искам да сме в Сирия до безкрайност. Тя е пясък и смърт\", настоя той. Тръмп продължи да не дава конкретен график за обявеното от него изтегляне на американските войски от Сирия, което той аргументира с преценката, че групировката \"Ислямска държава\" там е победена. Припомняме, че Доналд Тръмп обяви изтеглянето на САЩ от Сирия към края на декември, както и планове за прекратяване на присъствието на американски войски в Афганистан. Там в момента има 14 000 щатски бойци. ", "date": "2019.01.03", "title": " Доналд Тръмп: СССР се разпадна заради Афганистан, Сирия е пясък и смърт"}
{"url": "http://epicenter.bg/article/Pet-smartni-prisadi-poiska-prokuraturata-v-Sauditska-Arabiya-za-ubiystvoto-na-Hashogi/172055/7/0", "text": "Саудитският главен прокурор поиска смъртни присъди за петима от 11-те обвиняеми за убийството на Джамал Хашоги, предаде Франс прес, цитиран от Дарик. Заподозрените за убийството на саудитския журналист се явиха на първото съдебно заседание по случая, предадоха световните агенции. Имената на 11-те подсъдими не се съобщават, допълва Асошиейтед прес. Джамал Хашоги беше убит в саудитското консулство в Истанбул на 2 октомври миналата година. Турски медии публикуваха снимки на хора от антуража на саудитския престолонаследник принц Мохамед бин Салман в саудитското консулство в Истанбул преди убийството на Хашоги. Тялото на журналиста не беше открито. Смята се, че то е било разчленено. Саудитски прокурори са изпратили искане до Турция за предоставяне на доказателства, които Анкара е събрала по случая, допълва Асошиейтед прес. Към този момент от турска страна няма отговор.", "date": "2019.01.03", "title": "Пет смъртни присъди поиска прокуратурата в Саудитска Арабия за убийството на Хашоги"}
{"url": "http://epicenter.bg/article/Yunker-e-gotov-da-izslusha-Mey-po-vsyako-vreme--no-ES-nyama-da-predogovarya-sdelkata-s-London/172056/7/0", "text": "Председателят на Европейската комисия Жан-Клод Юнкер не е разговарял в последните дни с британския премиер Тереза Мей, но е готов да я изслуша по всяко време. Това заяви днес говорител на комисията в отговор на въпроси, свързани с обявените намерения на Мей да потърси от ЕС още уверения, необходими за одобряване в Британския парламент на постигнатото споразумение за оттеглянето на Великобритания, предаде БТА.   Преговорите приключиха, не са предвидени нови заседания на преговарящите, посочи говорителят. Той добави, че споразумението не подлежи на предоговаряне. Следващите стъпки трябва да бъдат определени от британските депутати, добави той по повод отложеното гласуване на споразумението от парламента в Лондон.   Според говорителя предвидените временни мерки за недопускане на възстановяването на границата между Ирландия и Северна Ирландия ще важат до намирането и утвърждаването на трайно решение.   На последното заседание за годината през декември Европейският съвет реши, че няма какво повече да предложи на Великобритания, освен постигнатото след дълги преговори споразумение. В текста се предвижда мерките за ирландската граница да бъдат временни и да отпаднат, когато бъде постигната договореност за трайно уреждане на въпроса.   Председателят на ЕК Жан-Клод Юнкер обобщи, че постигнатата договореност е най-добрата и единствено възможната.  ", "date": "2019.01.03", "title": "Юнкер е готов да изслуша Мей по всяко време, но ЕС няма да предоговаря сделката с Лондон"}
{"url": "http://epicenter.bg/article/Golyamo-zemetresenie-raztrese-Kitay--nay-malko-700-dushi-sa-raneni/172065/7/0", "text": "Най-малко 774 души бяха ранени, а 691 сгради, в които са живели повече от 270 семейства, бяха повредени от земетресение с магнитуд 5,3, регистрирано тази сутрин в провинция Съчуан в югозападен Китай. Това съобщава агенция Синхуа.   Администарцията на провинцията е изпратила към мястото на произшествието предмети от първа необходимост, топли дрехи, храна и лекарства. На обекта е разположена група спасители, които работят по преместването на местни жители в безопасни райони.  Според Синхуа основните пътища, комуникационни връзки и електропроводи не са повредени.   Серията трусове с магнитуд 5,3 беше регистрирана в 08:48 часа местно време близо до град Ибин. Огнището на земетресението е на дълбочина 15 км. Към 14:00 часа местно време в района са регистрирани 41 вторични труса, всеки с магнитуд по-малък от 3,0.    Източник: Канал 3", "date": "2019.01.03", "title": "Голямо земетресение разтресе Китай, най-малко 700 души са ранени"}
{"url": "http://epicenter.bg/article/Gripat-vze-parva-zhertva-v-Harvatiya/172074/7/0", "text": "Първата жертва на грипа в Хърватия през този сезон е 50-годишен мъж, съобщи хърватската телевизия ХРТ, предаде Танюг. Иначе в Хърватия досега са регистрирани 120 заболели.  Най-честото усложнение от грипа е възпаление на белите дробове, което е съпроводено от повишена температура, силна кашлица, обща слабост.  Такива пациенти със сигурност трябва да посетят лекар. Най-застрашени са децата и възрастните хора, хронично болните и бременните жени.   Източник: Новини.бг", "date": "2019.01.03", "title": "Грипът взе първа жертва в Хърватия"}
{"url": "http://epicenter.bg/article/Otkradnaha-9-kartini-na-Vladimir-Dimitrov-Maystora-ot-kashta-v-Sofiya/172075/6/0", "text": "Крупна . От къща в София са задигнати 16 платна. Девет от  , сред другите са .   Кражбата е извършена от  , син на една от племенничките на Майстора. Антонов живее в Унгария и се прибрал у нас вчера, след което е сигнализирал за кражбата.   Пръв разбитата къща открил вчера възрастен мъж, който я е поддържал и работи в магазинче в предната част на двора на имота. Той видял разбита вратата на мазето, а вътре \"заварил хаос\" - отворени врати и разбити прозорци, разхвърляни били предмети по пода. В последствие крадците се качили на горния етаж от къщата, откъдето откраднали и картините.   Все още не е ясно кои са липсващите картини, нито каква е стойността им. По информация на Павел Антонов Освен картините са  .  За момента от МВР обаче не уточняват какви. До момента няма задържани. Предполага се, че крадците са влезли в двора през строеж, който се намира в съседство.", "date": "2019.01.03", "title": "Откраднаха 9 картини на Владимир Димитров-Майстора от къща в София"}
{"url": "http://epicenter.bg/article/Pavel-Globa--2019-a-e-godinata-na-praseto---kasichka--Ne-harchete--spestyavayte-/172047/11/0", "text": " предупреждава в интервю за руското издание „Мир новостей“ астрологът Павел Глоба.  Известният астролог напомня, че по китайския календар на 5 февруари 2019 г. ще встъпим в годината на Жълтата свиня. „Жълтата свиня е свързана със земните стихии, с материята, а следователно – с богатството и с икономиката. И за много хора това символично ще бъде годината на прасето – касичка“, казва Глоба. Той припомня, че войните в Годината на свинята са малко. И изрежда – „през 2007 г. не е имало войни, през 1995 г. е войната в Кавказ, но тя е започнала по-рано“. Според него през Годината на свинята продължават вече започнати конфликти и предрича, че сирийската кампания няма да приключи през 2019 г., така както през далечната 1983 г. не е приключила войната в Афганистан. През 1971 г., както и през 1959 г. войни не е имало.  Затова Павел Глоба не очаква през започналата година глобални военни конфликти, но предупреждава, че ако през 2019 г. агресорът не бъде спрян решително, през лятото на следващата 2020 г. ще започне голяма военна кампания. Тя обаче ще с отличава от световните войни в техния класически вариант.  „Това ще бъде като черна дупка – все повече и повече държави ще бъдат въвличани в този конфликт. Ще се разширява поясът на напрежение. Ако сега огнищата на напрежение са Ирак, Сирия и Афганистан не се затворят, то през 2020 – 2021 г. тази зона може да стане много по-обширна – от Турция до Китай“, предрича Глоба в интервюто за „Мир новостей“.  Астрологът обаче не уточнява кой е агресорът, за коготоговори.  Павел Глоба отговаря и на въпроса какво ще се случи с американския президент Доналд Тръмп, застрашава ли го импийчмънт.  „Както казвах,   . И през 2019-а нищо няма да му се случи, както и в 2020-та. През 2020 г. той най-вероятно ще се кандидатира за втори мандат и сигурно ще успее. По време на втория му мандат обаче го застрашава или импийчмънт или внезапно прекъсване на живота“, вещае Павел Глоба.  , смята астрологът.   Според него, ако хората трябва да се страхуват от нещо през новата година, това е  „  Всички ще реагират много болезнено на финансовите загуби. Това може да предизвика явления като във Франция. В Годината на свинята обаче те ще протичат много по-остро“, предвижда Павел Глоба. И затова съветва обикновените хора да заделят бели пари за черни дни, да разчитат само на собствените си сили, да се простират спрямо чергата си.   Глоба има съвет и за политиците - в никакъв случай да не строят кампаниите си върху черен пиар, върху негативното, само върху позитивното. И в никакъв случай да не казват на хората - \"няма пари, бъдете силни\".   „   „Свинята обича да лежи, обича своята територия и тори своята кал. Но за нея калта е защита, предпазваща я от насекомите и паразитите“, казва в заключение Павел Глоба.", "date": "2019.01.03", "title": "Павел Глоба: 2019-а е годината на прасето – касичка. Не харчете, спестявайте!"}
{"url": "http://epicenter.bg/article/Parvan-Simeonov--Problemat-v-Balgariya-e--che-nyama-koy-da-kazhe-loshite-novini/172053/11/0", "text": "      - Предполагам, че ще остане в тази роля и ще се стреми да я задълбочава. Той се позиционира като системен критик на управлението и ми се струва, че в предизборния период, въпреки че президентската институция няма как да е пряко въвлечена, президентът ще продължи в критичния тон. Просто предизборните периоди, обикновено, обострят политическата риторика и Румен Радев няма да прави изключение от тази тенденция.     Всяка една политическа партия, в опозиция, дължи на самата себе си да говори точно по този начин преди изборите. В същото време, макар и в по-малки стойности, преднината на ГЕРБ се запазва. И се очертава битка с много висок залог за двете политически сила- ГРЕРБ и БСП. Защото ако на европейските избори ГЕРБ по някаква причина загуби или пък ГЕРБ плюс патриотите покажат по-малък резултат от опозиционните формации, примерно БСП и ДПС, ще се намираме в качествено ново положение за страната, при което ще е много трудно ГЕРБ да продължи да управлява. И при такава ситуация е възможно да се стигне и до предсрочни парламентарни избори. От друга страна, като че ли от днешна гледна точка, все пак шансовете на ГЕРБ да победи в европейските избори са по-високи и вероятно те ще използват тази инерция и за победа в иначе по-лесните за тях, струва ми се, местни избори. Големият проблем на ГЕРБ, всъщност е онова, което беше и най-голямото им щастие преди 4 години. Просто през 2015 г одина ГЕРБ победи в местните избори толкова мощно, че някак си сега няма как да победи по-мощно. БСП дори и да напредне с малко, дори да вземе областни градове и т.н., дори и да остане назад в общия резултат, все пак очаква се да се представи по-добре от последния път. А през 2014-та БСП се представи толкова слабо, даже изненадващо слабо на европейските избори, че каквото и да направи сега, по-вероятно е то да бъде тълкувано като успех, на фона на предходните европейски избори. Т.е. проблемът на ГЕРБ е, че просто на миналите европейски избори, като че ли, удари тавана. И на този фон по малък изглежда проблемът на БСП, която отдавна е ударила своя таван. Знаете, че БСП има едни предвидими нива на подкрепа и ми се струва, че те са постигнати. БСП е в пределно мобилизирана форма и големият й проблем е, че няма накъде повече да расте. Така че очертава се проблем с таваните, да го кажем с усмивка в началото на Новата година.     - Подозирам, че ще го засилят доста. Големият проблем за Българи е, за съжаление че няма кой да каже лошите новини. А новините за България са, донякъде хубави от икономическа гледна точка и всичките познати неща. Но има нещо много неприятно в страната ни и то е, че продължава липсата на реформи, която да направи редица обществени сектори по-ефективни, т.е. харченето на пари там да стане по-ефективно. Има някакви признаци на смелост от страна на министър Ананиев, на пример, в здравеопазването. Но много години трябва да минат, за да бъдат убедени българите, че парите, които харчим за здравеопазване са всъщност причина за една по-ефективна услуга, така че да ни прави по-доволни. За съжаление в страната има и показатели, които показват една приближаваща демографска криза, с почти катастрофални размери. Което означава, че България спешно се нуждае от реформа, в голяма част от случаите непопулярна. Вместо това и управляващите, и опозиция, в голяма част от случаите, предлагат по-скоро харчене на повече и повече пари. Което граничи с популизъм и ми се струва, че особено преди избори, нямаме никакви основания да смятаме, че това ще намалее.     - Българинът не е виновен за нищо. Той живее със съзнанието вече десетилетия наред, че сме на опашката на този клуб, към който се стремяхме. Българинът е един от най-нещастните хора в западния свят, въпреки някои положителни икономически трендове от последните години. И това се дължи, ако щете и на застаряващата демографска структура на населението, ако щете и на наслоявания от миналото, знаете, че България преживя доста демографски катастрофи, които за съжаление оставят отпечатък върху създанието. Това се дължи на факта, че поколения наред свикнаха, че ние сме последни навсякъде и във всичко. Българите с основание очакваме повече и заслужаваме повече. Така че не сме ние виновни да искаме повече, виновни са политиците, че десетилетия, или не са казали навреме лошите новини, или не са започнали непопулярните реформи, или пък днес, като че ли, предпочитат да отлагат трудното и да печелят политическо време с така да се каже подкупи към народа. Във всички случаи, нали знаете приказката за лудия и зелник – не сме луди ние, че искаме повече зелник, луди са тези, които продължават да ни дават залъгващи зелници.     - Преди европейските избори, не знам каква точно комуникация с избирателя се очаква, при положение, че малцина са избирателите, които сериозно се интересуват какво точно ще става в Европа. Предполагам, че европейските избори ще бъдат тест за националното правителство. А това са много важни европейски избори, защото Европа утре може да не е същата. И евентуално навлизане на популисти и радикали в ЕП, това може да доведе до блокиране на европейския политически процес, което не е най-добрата новина, съгласете се. Още повече, че на тези европейски избори, ще се гласува в една неделя на края на 3 почивни дни и един Бог знае, каква ще бъде активността. Назад в годините активността и интереса към политическия процес в България се повишава само при идването на някой нов. Какви ли не синоними измисляхме за тези хора през годините, но знаете, че винаги има оглеждане за някой нов. И ако не се появи някой нов на тези европейски избори, аз не очаквам някакъв грамаден интерес към тях. А когато интересът не е грамаден, какъв диалог да се случи? Напротив, вероятно ще се случват доста първосигнални политически послания.     - Има такова търсене. Забелязва се дори под повърхността на иначе спокойните социологически данни, се забелязва натрупването на такъв интерес, на раздразнение, на социално напрежение. Всичко това обикновено означава, че се очаква промяна, промяната обикновено идва през нови лица в системата. Кандидати не липсват. Мисля, че обикновено в България, онзи, който желае да влезе в партийната система не търси точно европейските избори. Те някак си продължават да изглеждат странични, неясно и без така да се каже, особена политическа възвращаемост за политическите участници. Т.е. ако ще се появява някой нов, той ще трябва да се появява в по-дългосрочен план, а европейските избори трудно биха били първа стъпка в такъв план. Така че ще продължава търсенето за нови, а дали ще се появят, вече е въпрос на политическо инженерство.     - Поне за сега не виждам у ГЕРБ някаква нужда, желание или признаци за коалиция. А разбира се това би било изненадващо от тяхна страна. А що се отнася до Обединените патриоти, думата коалиция е думата с главно „К“, те трябва да решават какво правят с тази коалиция и това вече става жизнено важно за тях. Що се отнася до БСП, там е любопитно, защото ми се струва, че БСП се опитва да отглежда и стимулира създаването на потенциални малки или големи партньори. По принцип БСП винаги е имала проблем с надскачането на възможностите, както вие точно отбелязахте, БСП винаги е имала проблем с тавана. И отвъд тавана БСП винаги трябва да търси съюзници. Така че да, при БСП, не просто за тези европейски избори, а въобще, проблемът с партньорите е същностен проблем. Проблемът с партньорите, ще бъде и особено важен за всички по-малки играчи по терена. Какво да кажем за градската десница, която някак си, от десетилетия насам изпълнява едно и също упражнение – разделяме се, за да се съберем. Не знам дали и този път ще се получи, по всичко личи, че влагат сериозно мощ в това, но някак си, това сме го гледали и не е особено интересно. А най-любопитно разбира се, ще бъде при по-малките формации, там групиранията могат да дадат някакви резултати, но нека не забравяме, че бариерата на европейските избори не е много малка. Това ме кара да мисля, че по-скоро, ако няма нови играчи на европейски избори, някакви особени пробиви и изненади са по-малко вероятни.     Що се отнася до ДОСТ, да ДПС генерално завърши един може би неприятен цикъл от своето развитие. ДПС имаше конкурент, в своята ниша реален, струва ми се по някакъв начин и вдъхновен отвън. А в същото време, ДПС за пръв път от много време насам остана символично, макар и с малко, на 4-то, а не на 3-то място, и то в надпревара с националистическа формация. Което означава, че ДПС беше в труден момент. Мисля че има признаци, че този труден момент се изживява. Забележете и в словото на Ахмед Доган в края на годината. Всъщност, то не беше интересно с това, което беше казано. Това сме го чували, звучи логично, макар и трудно, има хиляди „ако“ и т.н. По интересно беше какво не чухме в това слово. Аз поне не чух осезаем акцент за тукашните наши балкански отношения и проблема на ДПС на Югоизток. За да не бъде споменато това, явно то се смята вече за не толкова важно, за изживяно като проблем, поне на този етап. Така че да, представянето на ДПС на тези европейки избори ще бъде един от най-интересните въпроси, реформацията ще може да покаже онази мобилизация, която сме виждали. Знаете че на европейски избори те са в сравнително изгодна позиция, защото дисциплината е такава, че могат да се откроят на фона на общата по-ниска активност. Ако успеят отново да го направят, значи са си върнали доброто политическо здраве.     - Поне за България европейките избори имат доста голям залог. Мисля че и за цяла Европа, защото пак казвам, след тези избори Европа може и да не е същата. Ако навлязат в ЕП масово радикали, популисти, по крайни представителите на национал-консервативната вълна, която виждаме несъмнено, може да се окаже, че Европа продължава да изпитва задълбочаващата се слабост на фона на един преструктуриращ се свят. Един свят, който изискваше Европа да има своя ясна визия и да показва сила. Нищо подобно не показва ситуацията, за съжаление, струва ми се, че проблемите ще се задълбочат с евроизборите, дано да греша. Тъй че, това ми изглежда, поне за нашия край на света, едно доста важно събитие. И разбира се през 2019-та ще гледаме с много голямо внимание още няколко сюжета, вътрешно-политически единия от тях, разбира се ще бъде сюжета с въоръжаването на армията. Знаете, въобще не е изненадващо, че когато става дума за големи пари и за въоръжение, за геополитически интереси, въобще не е изненадващо, че се намесват държави и се водят застъпнически кампании. Чудя се защо вся още като общество се възпаляваме толкова много от такива неща. Би трябвало вече да сме свикнали с тях и по-хладнокръвно да приемаме и да се опитваме да постигаме най-изгодното за страната си. Друг сюжет, който ще наблюдаваме – разбира се са очакванията дали ще се появят някакви кризисни белези в икономиката. Както някои анализатори смятат, дали ще се появят белези, които да наследят сравнително по-спокойният период, като част от цикличността, която икономиката обикновено показва. И разбира се ще наблюдаваме местните избори в страната, защото тези местни избори, както вече казах, ще бъдат нещо като своеобразен втори тур на европейските. През цялото време, естествено, ще се питаме – ще има ли предсрочни парламентарни избори. Ние от десетина години, поне се питаме ще има ли предсрочни парламентарни избори, те са винаги зад ъгъла, така че това не е нещо, което вече е толкова интересно.     - Всъщност политически стабилни бихме били в идеалния смисъл на тази дума, ако сме осигурили своя утрешен ден. Ако знаем, че в България голяма част от болниците не точат пари. Ако знаем, че се раждат повече от 50-на хиляди деца, половината от които нямат майчин език български и това ги обрича на повече трудности на пазара на труда. Ако знаехме, че в очакваното разбъркване на Балканите България има какво да получи или поне няма какво да загуби. Защото знаете, че България преживя своите най-големи мобилизации, своята най-голяма национална покруса, именно с опита да изпълни своята национална програма. На Балканите сега, като че ли, се задават нови разбърквания. Ако бяхме спокойни за утрешния ден, можехме да говорим с чиста съвест за стабилност. Струва ми се обаче, че България се намира по-скоро в състояние на опит за стабилизация. България се опитва да печели време, да запълва пробойни, да постига още от същото, което ми се струва, че ще бъде за сметка на утрешния ни ден. Иначе ако погледнем така в по-ежедневен порядък, не се случва нещо чак толкова страховито. Имаме силна опозиция, критикуваща яростно управляващите, имаме управляващи, които си вдигат гарда, мъчат се да се мобилизират, мъчат се да устояват на протести, имаме формация на основното етническо малцинство в страната, имаме така националистическа формация, която разбира се, бидейки по-радикална произвежда скандали, има търсения за по-елитарни политически формации, защото е имало такива, а сега са извън парламента. Разбира се има търсения и за нови и нови протестни играчи, както в целият западен свят. В общи линии Българи не прави някакво рязко изключение на фона на нашата част от света, даже на моменти, изглежда малко по-разумно и малко по-здраво стъпила на земята. Може би, защото имаме горчив опит назад в годините.  ", "date": "2019.01.03", "title": "Първан Симеонов: Ако ГЕРБ загуби евровота, отиваме на предсрочни избори. Залогът е огромен!"}
{"url": "http://epicenter.bg/article/Valeriya-Veleva--2020-dumi--koito-razdeliha-obshtestvoto-/172060/11/0", "text": "  Точно толкова думи съдържа новогодишното обръщение на президента Румен Радев, прочетено пред нацията в последните минути на 2018. И от тогава коментарите не стихват.    Какво каза и какво излезе?  Вярно ли беше?  Навременно ли беше?  Това ли искахме да чуем?  -  -    Десетте изречения в нея, наситени с ярка критичност, са квинесенцията на казанато от Радев в интервютата му пред „Панорама“  ) и Дарик радио . В тях Радев ясно постави основните жалони на политическата 2019-а - категорично разграничаване от кабинета \"Борисов-3\" по линия на: оценка за развитието на демократичните процеси в България, корупцията, състоянието на медийната среда, изборните правила, задълбочаване на социалната несправедливост, работата на парламента и приеманите от мнозинството закони. Прав е в оценките си.    В момента той се явява като най-критично настроения към управлението, неговото слово е най-яростно срещу властта и лично срещу премиера и лидера на ПГ на ГЕРБ. Ответната реакция също носи оръдеен заряд. С всеки изминат ден натискът на президента върху управлението на Борисов се увеличава, летвата на критиките му срещу (не)случващото се в държавата и безобразията във властта се вдига.  Това не е изненада. Беше очаквано.   като носител на промяната и в това отношение няма отстъпление от заявените позиции. Нещо повече, забелязва се градация в критичността му; тонът се втвърдява все повече; критиката стига до обвинения в лобизъм, в разрушаване на демократичните норми и институци, в загърбване на националните интереси.  , защото износването на ГЕРБ във властта е факт; грешките, които правят се множат; решенията, които се взимат са спорни, често неадекватни; страната се задъхва от безпътица и липса на перспектива, а недоволството от всичко това расте.   \"Настъпването на педала докрай\" създава усещането като че ли се приближаваме до мига, в който той ще влезе в открит \"бой с врага\", така както е учен и възпитаван през целия си живот на военен. Това вече го позиционира като противников водач, като лидер на другия отбор, който влиза в схватка на \"живот и смърт\" с посочените от него като лоши.  . За мнозина от \"Баща на нацията\" той се превръща все повече в \"Лидер на опозицията\". Затова и словата му все повече ще разделят, вместо да обединяват. Двата оформили се лагера ще четат, всеки от своята камбанария, това, което той казва, и ще застават все по-открито и ожесточено един срещу друг. И оценките им никога няма да се припокриват.  Колкото повече говори това, което искат хората да чуят от него, толкова повече се отдалечава от възможността за общия поглед над нещата, лишава се от привилегията да стои на дистанция от всички и от тази позиция да дава оценки и предложения за решения, които касаят всички. Защото априори хората са недоволни от всяка власт, днес - особено много, утре вероятно ще е същото, но конституционните правомощия на българския президент не му дават никакви механизми да промени статуквото, освен оръжието на словото.    Когато критикуваш това, което всички не харесват - пътят пред теб е ясен. Първо те аплодират за смелостта да го кажеш на висок глас, а после ще те попитат - а ти какво предлагаш, ще поведеш ли реалната битка срещу неправдата, готов ли за нея и какво идва после?  Да, Радев спазва обещанието да не бъде послушният президент, ако трябва да го сравняваме с Плевнелиев. Но това не е достатъчно.  Има опасност бързо да изтече времето на позитивната реакция от силните слова на Радев, които все повече звучат като политически анализи.     . Истинската опасност за Радев е да се превърне в един неслучил се борец със статуквото.    През декември 2017-а за първи път социологическа агенция (Маркет линкс) тества нагласите към хипотетична партия на президента Радев, като бе отчетено, че „партия, оглавена от президента, би могла да окаже съществени промени върху политическата карта на страната“. Оттогава насам в публичните си изяви държавният глава е конфронтиран редовно с въпроса дали ще направи собствен политически проект.  Уловката тук е, че еднозначни отговори, независимо дали са „да“ или „не“, носят отрицателни последствия за Румен Радев.  В първия случай той рискува процедура за отстраняване от власт, защото влиза в противоречие с конституционната фигура на президента. Във втория - отлив на гражданско доверие, тъй като е възприеман масово като алтернативата на ГЕРБ. Ще го направи ли Радев или ще продължи да играе по ръба на бръснача - остра критика, без да стига до тази крайна фаза на конфронтация?  , а в интервюто пред БНТ това еволюира до понятието „убедителна стратегическа алтернатива“.  Много сложна и опасна за всеки президент игра. За него - още повече!    Неминуемо ще се конфронтира с Корнелия Нинова и с основната опозиционна сила, която го издигна и го направи президент.  Тогава кой е \"другият\" отбор, който припознава Радев като изразител на своя гняв?    Но тук влизат и десните, \"умните и красивите\", които отначало харесваха неговия призив за рестарст на съдебната система, за \"проветряване\" на прокуратарута по румънския модел, но днес вече го залепват като \"рекламен агент\" към Доган.   - ускорено развитие за справяне с бедността, догонване на другите страни в ЕС и това да стане обединителна линия за българските политици. Не коментираме въпроса дали при тази ожесточена конфронтациа това е възможно.   - също не коментираме дали е реална и как може тя да се случи.    Защото на него му отива след критиката да предлага решения, да събира около себе си политиците от различни цветове и да ги обединява в името на обща кауза.  , каза той в новогодишнато си слово.  Да излезем от кризата и безпътицата, вече е клише.  Целта е нещо голямо, вдъхновяващо, което може да грабне сърцата на всички, или на повечето в това раздирано от противоречия българско общество.   - ярък критикар, с огромна маса от поддържници в социалните мрежи, от която обаче не става армия.  А България има нужда от тази армия.    А този път е труден. Защото изисква умението да говориш с всички, силата да отваряш врати, да градиш мостове.  но политическият опит и такт изискват умението да знаеш какво, кога и как да го кажеш. Той дойде като отрицание на политическата класа и от него се изисква много повече от това да бъде опозиционер. Иска се да бъде визионер. ", "date": "2019.01.03", "title": "Валерия Велева: 2020 думи, които разделиха обществото "}
{"url": "http://epicenter.bg/article/Georgi-Markov--Novogodishnata-rech-tryabva-da-dava-svetal-horizont--mladite-da-ne-byagat-ot-Otechestvoto-/172068/11/0", "text": "  Това заяви за  историкът  в коментар за обръщението на президента Румен Радев на 31 декември, което предизвика полюсни коментари.   Казват, че словото на Радев било политическо – тези слова са политически, обръща внимание акад. Марков.    Той припомня, че Златният фонд на националното радио пази обръщението му към нацията от 1935 година. Тогава във Военния клуб се провеждали новогодишни офицерски балове, на които присъствал монархът с министрите от кабинета и най-видните политици. И от 30-те години обръщението на царя започнало да се предава по радиото. \"В онези години радиоапарати имало в отделни домове на по-заможни българи и в някои кръчми\", припомня Георги Марков.  Според него държавният глава – и царят, и  А това е политика.   Преди България да стане пълноправен член на ЕС и НАТО постиженията ни по този път задължително бяха изтъквани от президента на Нова година. Така правеха и д-р Желю Желев, и Петър Стоянов, и Георги Първанов.   Акад. Георги Марков обаче подчертава, че в  „Да се каже – ние преживяхме много, но лошото е зад гърба ни. Това беше стилът на Тодор Живков. Той отлично правеше това и умееше да весели народа“, продължава историкът.   За новата 1988 г., например, Тодор Живков се обръща към нацията със следните думи: „Това е час на надеждата. Вдигаме наздравица, посрещаме сурвакари, внуци и правнуци.“ Политиката, разбира се, слага отпечатък върху тогавашната реч на Живков. В Съветския съюз Михаил Горбачов вече е започнал перестройката и държавите от Източния блок са под силен натиск да следват този курс. „Преустройството е велик исторически шанс, да го превърнем в реални дела – такава е днес повелята“, ще каже Живков на 31 декември 1987 г.   Ако се върнем в наши дни, през 2010 г. Георги Първанов е в ситуацията на Румен Радев днес – управлява кабинет, който не е от неговия политически цвят. По-рано, през 2007 г., е критичен, като казва, че  \". \"Постигнатото не ни изпълва със самодоволство и все пак то е основание за по-високо национално самочувствие,   изтъква в същата новогодишна реч Първанов.   . Запитан редно ли е критиката да е основният акцент в едно новогодишно слово, акад. Марков е  Разбира се, не захаросана надежда, не да се обещават планини от щастие, но да се каже, че България ще се превърне в едно добро място за живеене.    Според него политиците трябва да се вземат в ръце и да знаят, че са отговорни да направят така, че     ", "date": "2019.01.03", "title": "Георги Марков: Новогодишната реч трябва да дава хоризонт, да има оптимизъм, да намери баланса"}
{"url": "http://epicenter.bg/article/Kevorkyan-i-negovite--Istorii-za-lichnosti-i-bubolechki----bezposhtaden-kam-kokilite-na-Prehoda/172072/11/0", "text": "    Томчето от 326 страници е събрало истории за Радой Ралин, Блага Димитрова, Стефан Димитров, Богомил Райнов, Генко Генков, Боян Радев Димитър Казаков, Стефан Данаилов, Невена Коканова, Иван Славков, Павел Писарев, Димитър Бербатов, Борис Димовски, Христо Стоичков, Лили Иванова, Емил Димитров, Татяна Лолова, Георги Константинов. Това са любопитни щрихи от живота на тези бележити наши съвременници, „кратки портрети на чувствата“, както ги нарича Кеворк, породени от конкретен факт, несъгласие или дори потресение. „Тези портрети са и опит да се изплати един дълг към някои хора – и всъщност един дълг към Общата ни Памет, която все повече е наскърбявана и унижавана“.   И това е първото впечатление, което оставя тази книга. Вандалското ни отношението ни към тази Памет в годините на Прехода позволи много от тези имена да бъдат хвърлени в прахта на забравата, недооценени като личности и творци.   Уж разказвайки леки истории от живота на „Всяка неделя“, където те са били гости, уж раздипляйки техните положителни или отрицателни черти,    „Една от основните повели на Прехода беше: „ “.   От тази позиция Кеворк ни връща в Миналото – там, където имаше и светли умове, където велики актьори пишеха историята на духовността ни, където запечатаха светли образи, недостижими и до днес. Но днес   пише авторът.    и отрицание на онова публично говорене, което днес е стигнало до мерзост и в което звуците на омразата са се превърнали в кресчендо.  “.   Той вижда „героите си в някакъв тунел от ярка светлина – и все по нужни ни. Героите на Призвание, което сякаш отминава завинаги.“   . Ще се смееш с Радой Ралин, но ще ти стане тъжно, че и той беше унижен и забравен; ще се чудиш как Стефан Димитров е могъл да нарече предложението да стане вицепрезидент на сините в двойка с Румен Христов „оферта“; ще се преклониш пред великия „каруцар от Мошино“ - Боян Радев и силата му не на ринга, а в студиото, когато казва в очите на властта, че всички идват от низината, а някои никога няма да я напуснат...“   Кеворк намира такива убийствени сравнения, извайва такива унищожителни образи, че , иска ти се да извикаш :“Не, не си прав! Не беше така, не сме били такива слепци, не сме толкова кръвожадни за себеподобните, не сме такива разрушители на собственото си Време“, а не можеш.  Правдата, която те взривява отвътре. Жестокото огледало, пред което сме изправени. Като хора, като народ, като общество, разпаднало се до последния атом.    „Забавлявайте се, препоръчва ни Кеворк, това поне не са ви отнели“. Нищо, че „ , както казал Йордан Радичков при едно от участията си във „Всяка неделя“. Защото „   Тъжно. Но все пак - пречистващо!      ", "date": "2019.01.03", "title": "Кеворкян и неговите „Истории за личности и буболечки“ - безпощаден към кокилите на Прехода"}
{"url": "http://epicenter.bg/article/Aleksandar-Urumov-v-1000-znaka--Dazhe-i-Gospod-si-ima-svoyata-Rodina/172073/11/0", "text": "И когато се навършиха осем дни и трябваше да обрежат Детето, му дадоха името Иисус,  както беше наречено от ангела, преди да беше заченато в утробата.  Лука 2:21  Йешуа ха-Машиях се роди в страна с конкретни традиции. Той не се роди като гражданин на света.  Роди се в семейство от мъж и жена – добрият модел за всяко дете.  Неговата цел беше конкретна – „изгубените овце от Израилевия дом“ /Матей 15:24/ На учениците си каза същото: „…отивайте при изгубените овце от Израилевия дом“ /Матей 10:6/. И трябваше да бъде отхвърлен от своите като странник, за да може странниците да го приемат като свой. Като непознатият Симон от Киринея /град Шахат, в днешна Либия/, поел кръста му по пътя към Голгота. Но дори и в небето Христос не се отказва от своя род.  „Аз съм коренът и потомъкът Давидов“ /Откровение 22:16/ Коренът – защото Словото бе в началото.  Потомъкът – защото Словото се роди в плът в рода на Давид. Роди се в Израил – малката провинция в голямата империя.  Защото даже и Господ има своята Родина.", "date": "2019.01.03", "title": "Александър Урумов в 1000 знака: Даже и Господ си има своята Родина"}
{"url": "http://epicenter.bg/article/Dimitar-Nedkov--Tochkata-na-nedovolstvoto-shte-pomete-v-tozi-mu-vid-ES/172079/11/0", "text": "Димитър Недков     Да ни е честита дочаканата 2019-а година!!!..  Днешният разбъркан, бих го нарекъл разпадащ се на съставните си части свят напълно преповтаря света от началото на ХХ век. Същото противопоставяне на т.н. «Велики сили», същите предреволюционни ситуации в резултат на все повече зейващата огромна пропаст между политико-олигархичните елити и обикновения човек. За огромно съжаление и усещането за «мирис на кръв» все повече насища и без това пренаситения от смъртоносни прахови частици озонов слой на планетата Земя. За пореден път човечеството преповтаря едни и същи грешки, напълно загърбило поуките на хилядолетната си история.   Основната причина е нарушеният баланс между мъдростта и богатството, между материалното и духовното. Битието ни е подчинено на див капитализъм в най-експлоататорския му вариант за арогантното разграбване на природните богатства в полза на малка група транснационални корпорации, лишила икономиките от моралните принципи. Тотална криза за демократичните ценности, натикани в дъното на килера на политическата система. Отнемането на исконни права и свободи на народите, чрез провалилия се неолиберален глобалистки модел. Лишаване на нациите от суверенитета им с оправданието, че тяхната национална сигурност е възможна, единствено ако бъде дадена «под аренда» на колективни военно-полицейски съюзи и структури, обслужващи имперските амбиции на самопровъзгласилите се за единствени Властелини на света самоназначили се елити.   Господства грубият, арогантният материализъм. Сбъдна се проповедта на Гордън Геко от кинолентата «Уолстрийт», че алчността не е порок, а основната ценност, задвижваща конкуренцията в надцакването на човек от човека. За съжаление сбъдна се и моето твърдение от трилогията «Знакът на българина», че в началото на третото хилядолетие в битката за енергия, вода и въздух човек за човека ще престане да бъде човек. Човешката съдба днес е вкарана в кутийките на екселските таблици на международните финансови институции, които са единствен инструмент в ръцете на управляващите елити. Специално за Европа, погубващият Стария континент елит се нарича брюкселска административно-олигархична система за тотален контрол върху житието и битието на европейските народи.   След изборите през 2019-а Европейският съюз няма да е същият. Европа няма да е същата. Точката на кипене е достигната и надигащото се цунами на гражданското недоволство ще помете този вид Европейски съюз. Ще бъде нещо като падането на Берлинската стена през 1989-а. Все още не мога да си представя какво ще представлява обединението на европейците след изборите и дали изобщо се нарича Европейски съюз. В едно обаче съм сигурен - т.н. системни партии, традиционните политически семейства ще претърпят пълен провал. Компрометирането на досегашните идеологии и политически елити в очите на избирателите е безвъзвратно. Добрата стра Англия логично се завръща у дома си - на Острова, където се чувства най-сигурна и защитена от болните амбиции за поредния европейски Райх. Англичаните просто зачеркват «континенталната закуска» от ежедневното си меню. Връщат се към традициите и ценностите си, които трябваше да заличават систематично под натиска на бюрократичната брюкселска машина. Такъв е моят прочит за Брекзита, който трудно би се поместил само в няколко реда.   Няма да се изненадам, ако и други европейски народи предпочетат отново да преоткрият себе си след проваления «брюкселски опит» за заличаване на самобитните им културни идентичности и постигането на авантюристичната цел на шепа високопоставени еврочиновници, а именно - един континент, едно население, една власт.   За съжаление България проспа досегашното си членство в ЕС. До българина достигнаха само трохите от европейската обща трапеза. Прословутите еврофондове бяха най-арогантно присвоени от почти престъпни по своя характер правителства.   Вместо да бъде създадена ефективно работеща икономика, самоизградила своя модерна средна класа, ние изкопахме със собствените си ръце най-злокобната пропаст, зейнала пред шепата останал все още по тия земи народ. Пропастта на крайната бедност и безверието в собствените ни сили.   България е най-неразказаната в света държава. Загърбила своето историческо достойнство и несъумяла да получи своята заслужена част от постиженията на европейската цивилизация, в наливането на т.н. основи е участвала от самото начало.   Българската държава превърна своя народ в обслужващия персонал на европейския континент. Българските 111 хиляди квадратни километра родна земя е най-обезлюдената територия по цялата пренаселена планета. Извън столицта и още четири-пет града, всичко е лунен пейзаж. Цялата тази картина бих нарекъл «Прокудената България».   Ще се стигне до по-сериозен конфликт между Русия и Украйна. Защото и Изтокът и Западът имат прагматични изгоди от един «окървавен сблъсък». Този конфликт тлее поне от няколко века и е разпалвал доста големи европейски пожари. Инструментариумът на модерната дипломация днес е в ръцете на глобален елит, който се нуждае от подобни конфликти, за да доказва систематично превъзходството си върху цялото човечество.   Не толкова Русия и Китай, а разпадането на модерния Запад, разрушаването на западната ценностна система е по-голямата заплаха за разпалването на глобална война.   Западът напусна територията на своята стабилност и разум, загуби моралното си превъзходство след имагинерната победа над комунизма и направи най-голямата си грешка - повярва на Фукуяма, че е дошъл «краят на историята» и светът вече се състои само от «победилия Империята на злото» демократичен Запад.   Като държава и народ, загубили самите себе си в този разпадащ се свят. Не съм сигурен вече, че ще съумеем да се приютим поне в някое ъгълче на новия Ноев ковчег, чието строителство конспиролозите предричат в най-скоро време. Извинявам се за тоталния песимизъм, който лъха от думите ми.   Но новината, че Апокалипсисът е вече на една ръка разстояние, не е фалшива новина.   По същество всички днешни правителства, овластени чрез «спонсорирана демокрация» са своеобразни диктатури спрямо народите, които управляват. Навсякъде властват режими, които аз определям като диктат на малцинството на «войнстващата посредственост» над разума и хуманизма.   Погледнете екрана на смартфона или таблетка си. Чисто по Оруелски, Големият Брат вече контролира ежеминутно съзнанието ни. Въвежда в речника ни «правоговора» и спуска директивите на Министерството на истината. Пълната цифровизация на битието ни приключва успешно. На дневен ред е съзнанието ни. Вече нямаме имена. Всички се превръщаме в IP-адреси.   А битката между народите и елитите им ще е жестока. Хората вече са обезумели от потискащата несправедливост и потъпканото им достойнство.   Ако овладеем екологичната катастрофа, идва на дневен ред неподозирания съвсем доскоро генерален въпрос с кодовото название «Изкуствен интелект». Или казано с други думи - машината ли ще властва над човека? Няма да се изненадам, ако човешкият род допусне това, след като всички хора вкупом се отказахме от разума си, подчинявайки съзнанието си на «шопинг терапията».   Българският политически истаблишмънт ежедневно доказва с поведението и решенията си, че е извън пространството и времето на сегашния световен ред. Българският псевдоелит мисли единствено и само за собственото си самооцеляване днес, употребата на властта днес и сега, и хич не му пука за някакъв си Нов световен ред. Най-лесното им оправдание за безхаберието им е, че «Нов световен ред» е конспиративна теория, съчинявана от такива празнодумци и фантазьори като моя скромна милост.  ", "date": "2019.01.03", "title": "Димитър Недков: Точката на недоволството  ще помете в този му вид ЕС"}
{"url": "http://epicenter.bg/article/Velizar-Enchev--V-kakvo-sagreshi-Rumen-Radev--ta-vbesi-obitatelya-na--Dondukov-1-/172080/11/0", "text": "Вече трети ден „Шайка“-та активира купените медии, за да бълват змии и гущери срещу новогодишното слово на президента, вменявайки му всички смъртни грехове.  В гербаджийската канонада се включиха социолози и професори, които ни убеждават, че президентските критики в новогодишната нощ били неуместни и даже вредни…  В какво съгреши Румен Радев, та вбеси обитателя на „Дондуков“1?  „Вината“ на президента е, че повдигна завесата пред тази еретична истина: Царят е гол, в България е в ход пълзяща диктатура, на власт е организирана престъпна група, под чието управление нацията се топи всяка година с 50 000 души…  Добре го каза политологът Калоян Методиев: \"Управлението на ГЕРБ е управление на смъртта“!  „В новогодишните слова политиката не трябва да доминира грубо, в тях трябва да има и празничност, тържественост, да има оптимизъм, въпреки трудностите“, сълзливо ни убеждава мастит историк и така приглася на щатните глашатаи на Борисов.  По тази сбъркана логика новогодишното обръщение на държавния глава трябва да е обилно захаросано с оптимизъм и щедри обещания за бъдещето, само не с горчилката на настощия живот.  Че по волята на Борисов стотици хиляди пенсионери останаха и без лев Коледна добавка, това не е повод за гняв в новогодишната нощ.  Че умиращи болни не могат да си платят лечението, защото Здравната каса не ги брои за хора, това е тема-табу в минутите преди 12.  В разгара на Втората световна война, когато Лондон гори в пламъци, от трибуната на Камарата на общините Чърчил каза на нацията тези жестоки думи: „Не ви предлагам нищо друго освен кръв, мъки, сълзи и пот“!  Румен Радев направи същото в навечерието на 2019-а – обърна се към опиянения от пиршеството народ, за да го отрезви с жестоката истина, че собственото му правителство е най-големият му враг. Че точно заради това правителство сме най-бедните и най-болните не само в ЕС, но и в цяла Европа.  Новогодишното слово на държавния глава трябвало да дава светъл хоризонт и надежда - така че младите да не бягат от Отечеството, поучава ни професорът.  Професоре, не от президентското слово бягат младите, а от десетгодишната тирания на ГЕРБ, превърнала България в Терминал 2.", "date": "2019.01.03", "title": "Велизар Енчев: В какво съгреши Румен Радев, та вбеси обитателя на „Дондуков“1?"}
{"url": "http://epicenter.bg/article/360-balgarski-shofyori-zaminavat-da-protestirat-v-Bryuksel-sreshtu-plana--quot-Makron-quot-/172050/4/0", "text": "С два чартърни полета сутринта на 10 януари ще отлетят за Брюксел 360 български шофьори, организирани от Съюза на международните превозвачи (СМП) у нас, за да участват в протеста на пл. \"Люксембург\" в белгийската столица.   На този ден заседава транспортната комисия, а с шофьорите, които в момента са в Европа, българската група се очаква да стигне до 600 души. Чартърните полети, са организирани от СМП, но протестиращите си заплащат двупосочния билет до Брюксел и обратно до София вечерта, обяви Йордан Арабаджиев, председател на Съюза на международните превозвачи, предаде Канал 3.   В протеста ще участват още превозвачи от Полша, Унгария, Румъния и Литва, които са потвърдили официално. Други евентуални участия ще има от Хърватия, Словения, Латвия и Естония. Протестите се подкрепят и от Ирландия и Малта, само Португалия в последния момент е променила решението си и според Йордан Арабаджиев това се дължи на факта, че всеки търси бизнес интересите си, а така нареченият план „Макрон” ще направи конкуренцията от Източна Европа значително по- слаба.   \"Ще пеем, ще говорим, искаме да информираме и обществото на Белгия по какъв начин са конструирани тези текстове и как под претекста, че това всичко е в полза на шофьорите, на социалните права, се приемат текстове, които целят да унищожат транспортния бизнес в Източна Европа\", каза Йордан Арабаджиев.   Протестиращите превозвачи ще бъдат последователни в действията си и ще изчакат да видят какво ще реши транспортната комисия, допълни той.   Предстои и гласуване в Европарламента, там също може да има промени в текстовете, а след това предстоят триалози между транспортната комисия, Европарламента и Съвета на Европа.", "date": "2019.01.03", "title": "360 български шофьори заминават да протестират в Брюксел срещу плана \"Макрон\""}
{"url": "http://epicenter.bg/article/IPI--Pravitelstvoto-e-izharchilo-7-mlrd-leva-za-dekemvri-2018-a/172082/4/0", "text": "  Заради въпросните разходи през декември бюджетният излишък се сви от 2,9 млрд. лв. в края на месец ноември до малко над 160 млн. лв. в края на годината, съобщават от И.П.И.   \"Ако изключим 31-ви декември, когато почти не са правени плащания, през последните три много активни работни дни – 21, 27 и 28 декември, са направени плащания за над 3,3 млрд. лв.\", допълват те. На таблицата са видими стойностите на транзакциите, направени от правителството, в резултат на разходните решения, които одобриха на заседанията си през декември. Повече по темата ще можете да видите в  , а данните от Министерството на финансите са достъпни чрез  . В сумата е включено плащането за изграждането на участъка на автомагистрала \"Хемус\" до разклона за Велико Търново с дължина 134 км в размер на  , което е отпуснато от Министерството на регионалното развитие и благоустройство на 27 декември.    От становище, което може да бъде намерено на  , стана ясно, че АПИ няма да обявява обществена поръчка, тъй като възлага проекта на държавното дружество \"Автомагистрали\" ЕАД. Това е възможно заради чл. 14, ал. 1, т. 6 от Закона за обществените поръчки, тъй като дружеството и Агенцията имат общ принципал - Министерството на регионалното развитие и благоустройството.    Само в рамките на заседанието си на 12 декември 2018 г. кабинетът раздаде и преразпредели близо 2 млрд. лева, като   от тях бяха извън предвидените в бюджета за годината разходи. Освен плащането за магистрала \"Хемус\", на Министерството на регионалното развитие и благоустройството бяха отпуснати още     за изпълнението на инфраструктурни проекти, сред които за реконструкцията на първокласния път Слънчев бряг - Бургас, обходният път на гр. Ахелой и Пловдив - Асеновград и др.     бяха отпуснати на държавните културни институти, осъществяващи дейности в областта на сценичните изкуства.   получи външното министерство за \"осигуряване на командировъчни средства на дългосрочно командированите служители в задграничните ни представителства и за обезпечаване на актуална софтуерна поддръжка за нуждите на Националната визова информационна система (НВИС) и на визовата дейност в консулските служби на България\".   Над   бяха дадени на Министерството на младежта и спорта за увеличаване на капитала на \"Национална спортна база\" ЕАД (НСБ ЕАД), като дружеството ще използва част от средствата за изграждане на многофункционална спортна зала в гр. Кърджали.    Близо   бяха добавени към бюджетите на Комисията за защита от дискриминация, Националната служба за охрана, Държавната агенция \"Разузнаване\", Националния статистически институт и община Марица за 2018 г. НСО ще ползва  за изплащане на обезщетения на служители, а   се дават на разузнаването за издръжка на задграничната му дейност.   На заседанието бяха одобрени и 25 868 400 лв. за допълнителни разходи по бюджета на Министерския съвет. Правителството одобри и допълнителни разходи по бюджета на Министерството на отбраната за 2018 г. в размер до  за строително-ремонтни дейности и доставка на медицинска апаратура. За поддържане на авиационна техника, комуникационни, информационни и навигационни системи от състава на Военновъздушните сили на Българската армия бяха отделени средства в размер до  .   Одобрени бяха също други разходи до  , които са необходими за изграждане на полеви апаратни за привързване на полевата комуникационна и информационна система към стационарната комуникационна система на Българската армия - \"Странджа-2\" и доставка на мобилни и ръчни абонатски терминали от система \"Автоматизирана мрежа за свръзка с подвижни обекти\" по стандарт TETRA.   На заседанието си на 19 декември 2018 г. пък кабинетът раздаде   на Министерството на вътрешните работи и на Министерството на младежта и спорта. Средствата за МВР са за \"предвидени плащания за персонал\", а с тези за спортното министерство ще бъде придобит мажоритарен брой акции от капитала на \"Арена Русе\" АД.   Преди това - на 5 декември, на МВР бяха отпуснати и над  , като от правителството обясниха, че те са за \"финансирането на проекти, свързан с изпълнението на неотложни мерки за 2018 г. за присъединяването на страната към Шенгенското пространство, както и допълнителни разходи за подобряване на административното обслужване на гражданите в отдел \"Пътна полиция\" при СДВР и секторите \"Пътна полиция\" при ОДМВР Пловдив, Варна и Бургас\".   С друго постановление беше увеличен бюджетът на здравното ведомство с плащания в размер на  , във връзка с увеличаване капитала на държавни лечебни заведения - търговски дружества, и за реализиране на инвестиционни намерения.    \"Такива излишъци показват, че съставителите на бюджета преследват скрити цели, които в най-скромния случай са да се обезпечи свобода на действие за изпълнителната власт\", коментира икономистът Румен Гълъбинов.   При гласуването на Бюджет 2019 депутати от \"БСП за България\" също обвиниха правителството, че умишлено залага бюджетен излишък и за следващата година, за да прави непрозрачни плащания в края на годината. По подобен начин бяха изхарчени излишъците и предните години.   ", "date": "2019.01.03", "title": "ИПИ: Правителството е изхарчило 7 млрд.лева за декември 2018-а"}
{"url": "http://epicenter.bg/article/Mazh-zagina-ot-voltova-daga-pri-smyana-na-bilbord-v-rayona-na-Kresnenskoto-defile/172027/3/0", "text": "Мъж е загинал от волтова дъга при смяна на билборд в района на Кресненското дефиле.   Инцидентът е станал малко преди 17.00 часа на 2 януари.   От Дирекция „Инспекция по труда“ – Благоевград казаха, че не става въпрос за трудова злополука, съобщи Радио „Фокус“ – Пирин.      ", "date": "2019.01.03", "title": "Мъж загина от волтова дъга при смяна на билборд в района на Кресненското дефиле"}
{"url": "http://epicenter.bg/article/Otkradnaha-9-kartini-na-Maystora-ot-apartament-v-Sofiya/172040/3/0", "text": "Шестнадесет картини, от които девет на Владимир Димитров-Майстора, са откраднати от частен дом в София, предаде БНР.   Другите са на известни български художници, като Димитър Киров, например, съобщи Павел Антонов – син на племенничка на Владимир Димитров-Майстора. Той е собственик на къщата, от която е извършена кражбата.   Липсва и цигулка – семейна собственост, както и предмети с нумизматична стойност, посочи Антонов, без да дава подробности.   Крадците вероятно са влезли през прозорец на къщата, като собственикът предполага, че това е станало на 30 декември. Той обаче заявил кражбата в полицията вчера, когато се прибрал от Унгария.   Къщата е с отворени прозорци, което изглежда странно с оглед на съхраняваните вътре неща, тъй като близък строеж взима ток от нея.   Извършителите на кражбата оставили 4 изключително ценни картини на Владимир Димитров-Майстора, съобщи Павел Антонов. Не е ясно дали са ги забравили, не са ги видели или не са осъзнавали тяхната стойност.   Не е ясна стойността на откраднатите картини, част от които са участвали в различни изложби. Павел Антонов каза, че е разговарял с колекционери, които му казали, че стойността на откраднатите картини е огромна. Той не успя да назове точна сума, тъй като не са били оценявани. Картините не са били застраховани.   Огледът на местопрестъплението е започнал вчера в късния следобед, като е продължил цяла нощ. Столичната полиция издирва извършителите, които засега са неизвестни.   Павел Антонов планирал след Нова година да премести част от картините, да направи охрана с аларма на къщата или да ги застрахова, но крадците го изпреварили.", "date": "2019.01.03", "title": "16 картини, от които 9 на Владимир Димитров-Майстора, са откраднати от частен дом в София"}
{"url": "http://epicenter.bg/article/MVR-izdirva-Svetoslav-Vushev-vav-vrazka-s-tezhko-prestaplenie/172048/3/0", "text": "Столичната полиция издирва Светослав Вушев във връзка с извършено на 21 декември 2017 г. в столицата тежко престъпление.   Мъжът е на 45 години и е от София. От полицията предупреждават, че е възможно Светослав Вушев да е въоръжен.   Столичните полицаи апелират гражданите, които имат информация къде може да бъде открит, да сигнализират на   при гарантирана анонимност.", "date": "2019.01.03", "title": "МВР издирва Светослав Вушев във връзка с тежко престъпление"}
{"url": "http://epicenter.bg/article/Pusnaha-17-godishniya-mladezh--ubil-bashta-si-vav-Varnensko---naragal-go--za-da-spasi-sebe-si-i-mayka-si/172059/3/0", "text": "Варненският окръжен съд реши да пусне от ареста 17-годишния младеж, обвинен за убийството на баща си село Осеново. Момчето, което е руски гражданин, ще бъде под надзора на инспектор от Детска педагогическа стая към Районното управление в Аксаково, съобщи Канал 3.   Той и майка му ще се върнат в дома си в село Осеново. Майката е длъжна да уведомява властите, ако двамата решат да напуснат населеното място.   Разглеждането на мярката за неотклонение на момчето се гледаше днес при закрити врата от състав на Окръжния съд. Искането на прокуратурата бе младежът да остане в ареста по повдигнатото му обвинение по чл. 116 от Наказателния кодекс.   Драмата се разигра на 1 януари следобед.   Адвокатът на момчето Юлиян Георгиев категорично заяви, че 17-годишният Владислав е действал при неизбежна самоотбрана. Майката Светлана беше в съда - тя отказа коментар, но по лицето ѝ личаха синини. Според адвоката - по тялото на Владислав също са установени следи от насилие. По думите на адвоката това, което клиентът му е разказал за станалото е, че 42-годишният баща под влияние на алкохола е нападнал майката, опитвайки се да я души. Така младежът е наръгал с нож баща си, но не е целял убийството му. Той подчерта, че майката и синът са били жертви на системен тормоз и физическо насилие в дома.   Убитият Антон пиел редовно и ги е пребивал, като в последните 5-6 месеца ситуацията се влошила.   В конкретния случай пристигналите на място полицаи също установили, че е имало физическа саморазправа, като в дома имало множество изпочупени мебели и вещи. Сигнал на 112 подала майката и двамата със сина ѝ изчакали полицията.   По първоначална информация семейството е от Москва, но преди 5 - 6 години продали жилището си там и купили имота в село Осеново. Убитият 42 годишен мъж е имал бизнес у нас.", "date": "2019.01.03", "title": "Пуснаха 17-годишния младеж, убил баща си във Варненско - наръгал го, за да спаси себе си и майка си"}
{"url": "http://epicenter.bg/article/Vandali-nadraskaha-tsarkvata--Sv--Sedmochislenitsi-/172062/3/0", "text": "Църквата \"Свети Седмочисленици\" в столицата е надраскана вандалски от всички страни, предаде БГНЕС. Кръстове, пентаграм, очи и надписи \"красят\" цялата сграда.   Пространството около църквата е в ремонт заедно с обновяването на „Граф Игнатиев“.   По време на ремонтните дейности избухна скандал около вида на новите плочки, които бяха определени като безвкусни. В социалните мрежи пък изобилстваха колажи, които иронизират строителите, че са избрали плочки за баня. Критики бяха отправени и към качеството на изпълнението.   Минувачите недоволстват от неравно поставените плочки и капаците около храма, в които се препъват. Заради общественото недоволство кметът Йорданка Фандъкова заяви, че ще глоби със 100 000 лева консорциума, който изпълнява обществената поръчка.   В договора за основен ремонт на ул. „Граф Игнатиев“ са заложени санкции до 4 млн. за забавяне или по 224 хил. лв. на ден.   Ремонтът на „Графа“ и пространството около „Свети Седмочисленици“ придоби скандални размери и се стигна до оставката на заместник-кмета Евгени Крусев. Причината е, че след разследване на сдружението „Спаси София“ бяха показани драстични нарушения при обществената поръчка. Според документи, показани от сдружението, общината е променила в нарушение на закона параметри на поръчката.   След оставката на Крусев продължиха ремонтите на принципа „проба – грешка“. Изпълнителите поставиха колчета по дължината на трамвайната линия,които отново придобиха комични измерения и насмешки, тъй като наподобявали надгробни плочи. Дни след поставянето техният дизайн беше променен.   След поредица от отлагания най-после в края на годината тръгнаха и трамваите по „Графа“. От общината уверяват, че цялостният облик на емблематичната улица ще се види през пролетта, когато завърши ремонтът.  ", "date": "2019.01.03", "title": "Вандали оскверниха църквата „Св. Седмочисленици“"}
{"url": "http://epicenter.bg/article/Gen--Shivikov-e-opravdan-i-ot-vtori-sad/172064/3/0", "text": "Военно-апелативният съд (ВоАпС) е оправдал и на втора инстанция бившия командир на 61-ва Стрямска механизирана бригада ген. Димитър Шивиков по делото, по което е подсъдим за присвояване и документни престъпления.   Проверка показа, че в края на миналата година състав на ВоАпС с председател полк. Цаньо Ангелов е потвърдил присъдата на Софийския военен съд, съобщи .   Според обвинението Шивиков е присвоил военно имущество за 10 225 лева през лятото на 2010 г. като национален командир на 18-ти контингент на България в Афганистан. Става дума за одеяла, якета, панталони, зимни комплекти, спортни екипи, футболни екипи, които били предоставени на всеки контингент и трябвало да бъдат раздадени като безвъзмездна помощ за местното население. В края на мисията част от това имущество останало нераздадено и вместо да бъде предадено на следващия контингент, генералът разпоредил да бъде транспортирано с военен полет до България. На 24 август 2010 г. на летище Пловдив пристигнали 104 одеяла с емблемата на ИСАФ, 87 зимни комплекта - яке с панталон, ръкавици, шал и шапка на ИСАФ, 104 зимни якета, 135 спортни екипи с надпис Афганистан, 20 топки и 18 походни легла.   Нарушенията били установени от Военната полиция, последвала и проверка от Министерството на отбраната, според която е налице \"нелегален внос на имущество, принадлежащо на коалиционен партньор\", но това останало без последствия, посочиха от прокуратурата при внасянето на делото в съда. В хода на разследването били проверени и отхвърлени версиите, че имуществото е било предоставено на домове за деца в България.   Бившият командир на карловската бригада е обвинен още, че е извършил и документно престъпление, като в описа на товара записал, че това е доставка по линия на \"Гражданско-военното сътрудничество\". Военният съд в София два пъти връща делото на прокуратурата, защото в обвинителния акт не било посочено ясно времето на извършване на престъпленията, нито в чия полза се е разпоредил генералът.   През март м.г. военните съдии вече оправдаха Шивиков и въпреки протеста на Военноокръжната прокуратура, присъдата е потвърдена. Решението все пак не е окончателно и може да бъде протестирано и пред Върховния касационен съд.   Миналата година самият Шивиков коментира, че заради тези обвинения е развил диабет и е била прекратена военната му кариера.   През юли 2018 г. той беше оправдан на първа инстанция по още едно дело - за длъжностни престъпления, с които причинил имуществени вреди на Сухопътните войски за близо 44 000 лева. Става дума за предоставено от него полево оборудване на общините в Карлово, Клисура, Калофер и на местното ловно дружество. Според обвинението генералът е предоставял палатки, тави, черпаци и друга посуда, за която не бил искан наем.   Военнослужещи пък били изпращани да помагат в приготвяне на храна за тържества, като той ги компенсирал с почивни дни.   Едно от обвиненията беше свързано с това, че Шивиков изпратил войници да ремонтират апартамента му. След това от защитата му обясниха, че генералът е кум на единия от военните, които са помагали и това е станало в неработно време.", "date": "2019.01.03", "title": "Ген. Шивиков е оправдан и от втори съд"}
{"url": "http://epicenter.bg/article/Ivancheva-i-Petrova-s-zhalbi-do-Evropeyskiya-sad-po-pravata-na-choveka-v-Strasburg/172069/3/0", "text": "Международен екип от адвокати е внесъл две жалби на отстранената кметица на квартал „Младост” Десислава Иванчева и заместничката ѝ Биляна Петрова в Европейския съд по правата на човека в Страсбург. Това съобщи БТВ. Жалбите са огромен обем, посочва медията в свой материал, позовавайки се на източник от кантората на адвокат Ирен Савова. В тях се засягат няколко текста, по които са допуснати нарушения на човешките права.  B двете жaлби cа посочени нapyшeния нa някoлкo тeкcтa oт eвpoкoнвeнциятa по време на зрелищния арест в центъра на София, унизителното отношение по време на задържането, както и по време на цялото разследване.  Посочени са и условията в килиите на двете подсъдими, както и четирите месеца необоснован арест на базата на решенията на Специализирания съд за мерките за неотклонение от есента до днес.  Тези дни Апелативният специализиран съд ще трябва да вземе окончателното си решение дали да върне Иванчева и Петрова в ареста или не. Делото вече е в съда, но назначено заседание все още няма. Адвокатите поясниха, че настояват за открито съдебно заседание.  Иванчева и Петрова многократно са се позовавали на чл. 5 от Европейската конвенция за правата на човека и на кoнкpeтни дeлa, включитeлнo cpeщy Бългapия, в кoитo пpи cxoднa фaктичecкa oбcтaнoвкa Европейският съд по правата на човека e ycтaнoвил нapyшeниe.  Bъпpeĸи тoвa Aпeлaтивният cпeциaлизиpaн нaкaзaтeлeн cъд нeeднoкpaтнo oткaзвaл дa ce cъoбpaзи c пocoчeнoтo възpaжeниe или кoгaтo ce e пoзoвaвaл нa пpaктикaтa нa cъдa в Cтpacбypг, гo e пpaвил чacтичнo и e пocтaнoвявaл зaдъpжaнeтo нa отстранената кмeтицa и нeйнaтa зaмecтничкa в нapyшeниe нa Koнвeнциятa, cпopeд aдвoкaтитe.    ", "date": "2019.01.03", "title": "Иванчева и Петрова с жалби до Европейския съд по правата на човека в Страсбург"}
{"url": "http://epicenter.bg/article/Karakachanov--Ako-SASht-se-izteglyat-ot-Afganistan--ne-smyatam--che-imame-rabota-tam/172052/2/0", "text": " Американският президент Доналд Тръмп анонсира в средата на декември предстоящо изтегляне на половината от 14 хиляди американски военнослужещи от Афганистан.   „Както виждате, Доналд Тръмп взема решения, които съответстват на неговото разбиране за външна политика. Той обяви и изтеглянето на контингента си от Сирия. Как ще си отрази на НАТО – аз лично смятам, че България направи достатъчно. Този контингент, който посрещнахме беше първият по-голям от 158 човека. Този контингент, който замина сега е от 160 човека.  категоричен е вицепремиерът и министър на отбраната Красимир Каракачанов, предаде  bTV.   Попитан дали тогава и ние трябва да свием участието си, той отговори: „   На следващата среща на военните министри от НАТО този въпрос да се обсъди и \"ако някои държави смятат да изтеглят контингентите си от Афганистан аз смятам че и ние трбва да преразгледаме позиция\", допълни военният министър.   България участва в Афганистан с 160 души, които охраняват летището в южния град Кандахар и изпълняват инструкторски задачи за местните сили за сигурност. НАТО продължава ангажимента си към тренировъчната мисия \"Решителна подкрепа\", в която беше преобразувана най- дългата бойна мисия на алианса от 2002 година до 2015 година.   Предстои да се обсъди как изтеглянето на близо 7 хиляди американски военни ще се отрази на останалите нации които поддържат военно присъствие от 16 хиляди инструктори.   Към момента остават заплахата от ракетни атаки към летището в Кандахар, което се охранява от българите, отбеляза старши националният командир на 36-ия контингент Веселин Василев. Днес контингентът беше посрещнат официално след успешно завършилата мисия. ", "date": "2019.01.03", "title": "Каракачанов: Ако САЩ се изтеглят от Афганистан, и ние нямаме повече работа там"}
{"url": "http://epicenter.bg/article/Vitsepremierat--Tsenata-na-iztrebitelite-tryabva-da-bade-namarena/172054/2/0", "text": "„Т , посочи министърът на отбраната Красимир Каракачанов, предаде bTV.   Тогава според него следва да се направи предложение, ако офертата отговаря на нашите интереси, да има предложение за подписване на договор и ратификацията му в народното събрание.   Според Каракачанов,    На въпроса дали не е проблематично да се пипа фиксираната цена за самолетите в проекта за инвестиционен разход, защото тогава и други компании, които предлагат, например „Юрофайтър” и „Рафал”, биха могли да влязат във финансовата рамка, Каракачанов обяви, че под пипане разбира цената да се свали надолу. Той обясни, че като мине процедурата през Народното събрание, е   „На много от въпросите с техническите параметри не са подадени отговори, с аргумента, че решението се взима от конгреса на САЩ и поради факта, че информация се подава след започване на преговори”, така министърът аргументира предложението да се започнат преговори за превъоръжаване с Ф16 от САЩ.    уточни той. Дали парламента ще подкрепи предложението му, ще стане ясно след края на депутатската ваканция, допълни Каракачанов.   Министърът очаква да има консенсус по въпроса за самолетите и да се направи най-добрият избор за бойната авиация, като става дума не само за мисията по така наречения Air Policing (охрана на въздущните граници на НАТО), но и за най-лошия вариант бойни действия.  ", "date": "2019.01.03", "title": "Министърът на отбраната: Цената на изтребителите трябва да бъде намалена"}
{"url": "http://epicenter.bg/article/Rumen-Petkov--Balgariya-tryabva-da-reagira-na-vaorazhavaneto-na-Kosovo-ot-SASht/172058/2/0", "text": "Искам да декларирам готовността на ПП АБВ да започне подписка за иницииране на референдум против разгръщане на допълнителен военен контингент на територията на България.   Това каза председателят на ПП АБВ Румен Петков по време на пресконференция в централата на партията, предаде репортер на Агенция „Фокус“. България трябва да реагира на въоръжаването на Косово от САЩ, заяви още лидерът на лявата партия.   „Имаме основание да считаме, че България е подложена на натиск за разполагането на допълнителни военни контингенти на територията на страната“, подчерта Петков. „Ние имаме договор, с който на наша територия са разположени бази за обучение и подготовка. Те могат да обучават 2500 армейци, за не повече от 3 месеца - 5 000“, посочи той, като обясни, че каквито и други допълнителни ангажименти да се предприемат, това е престъпление за икономиката на страната. Ако се предприемат определени стъпки това може да срине нашия туризъм“, каза още лидерът на АБВ.   Като член на НАТО страната ни трябва да реагира за въоръжението на Косово от САЩ, изтъкна още председателят на ПП АБВ Румен Петков. „Косово обяви създаването на армия, НАТО и ЕС с едни плахи декларации обявиха такава стъпка за крайно неприемлива. Тя противоречи на всички международни актове, с които голяма част от държавите признаха Косово. САЩ преминаха към въоръжаването на Косово, към доставката на оръжие и бронетехника. Как НАТО има една позиция, а ключовият член на НАТО има други действия? Това са двойни стандарти, които са унизителни за НАТО\", заяви Петков. \"Като член на НАТО трябва да реагираме, защото това е в нашия регион. Никой нормален човек няма съмнение, че между Сърбия и Косово напрежението ескалира до степен военен конфликт“, коментира той.   „Косово и Албания обявиха създаването на единни гранично-пропусквателни пунктове. Албания е член на НАТО. Накъде отиваме? Имаме определена система за сигурност, Албания е кандидат член на ЕС, това означава пряк достъп на Косово до тези база данни. Никой не се противопоставя, обявява се като първа стъпка за премахване на границите. Двойните стандарти достигат своя връх“, коментира Румен Петков.   Той припомни как преди 10 години страната ни е приела закон, който според него е унищожил разузнавателната ни система. „Извадихме имената на хора, които са заложили живота си в името на България, защо НАТО тогава не реагира? Тогава всичко това беше подминавано. Като член на НАТО днес какво правим? Не е тайна, че разузнаването и контраразузнаването в България имат тежки проблеми в набирането на кадри, защото никой не знае кой утре ще извади списъците“, посочи лидерът на АБВ.   Напрежението в региона рязко ескалира и АБВ е единствената политическа партия в страната, която реагира, каза Румен Петков в първата за годината пресконференция на АБВ.   „Анализът ни показва,че последните години дават основание за тревожния извод, че действащите от Втората световна война насам инструменти за решаване на международните конфликти не работят. Това води до срив на доверие в институциите, недоверие към организациите и примерите за това не са малко. Системната криза в Близкия Изток, сблъсъкът Косово-Сърбия, проблемът в Йемен, конфликтът между Украйна-Русия, случаят Хашоги в съседна Турция. За съжаления изводът е, че част от тези неща практически са в нашия регион и България е пряко потърпевша. Напрежението в региона рязко ескалира и единствената политическа партия, която реагира в страната ни е АБВ“, коментира Петков. По думите му не са предприети никакви действия, които да доведат до стъпки за гарантиране на сигурността на Европа и на света. \"Заплахата от възстановяване на ядреното въоръжение и противопоставяне се превръща във все по-голяма реалност“, посочи той и припомни, че на 7 ноември 2018 г. партията е предупредила, че страната ни може да е обект на контрамерки. „Нито една институция, нито една парламентарно представена политическа сила не взе отношение по въпроса. Нещо по-лошо парламентът и правителството подминаха въпроса, а това идва да покаже, че всъщност в Народното събрание реалните проблеми, свързани със сигурността на държавата и на нашите граждани, не са коментирани“, подчерта лидерът на АБВ.    ", "date": "2019.01.03", "title": "Румен Петков: България трябва да реагира на въоръжаването на Косово от САЩ"}
{"url": "http://epicenter.bg/article/Godishna-konferentsiya-provede-MIG--Mineralni-bani---Chernoochene-/172061/2/0", "text": "При засилен интерес към работата на Местна инициативна група „Минерални бани – Черноочене” премина първата Годишна конференция организирана от Сдружението с нестопанска цел. Активно участие имаше от представителите на бизнеса, неправителствените организации, земеделските производители и ръководствата на Общините Черноочене и Минерални бани.   На срещата в Минерални бани присъстваха и екипите на МИГ „Харманли“ и МИГ „Кирково – Златоград“. Председателят на Управителния съвет Ферхад Ферхад и изпълнителният директор Юджел Лютви представиха дейността на Сдружението за 2018 г. Дадоха актуална информация за отворени процедури за кандидатстване с проекти към Стратегията за водено от общностите местно развитие /СВОМР/ на МИГ „Минерални бани – Черноочене”.   Очертаха и основните насоки на плана за дейностите и приоритетите за настъпващата 2019 година. Лектор на Конференцията бе Здравко Сечков, който запозна присъстващите с мерките, заложени в СВОМ, с етапите на подготовка, основните правила и изисквания за кандидатстване с проекти. Той припомни и мерките, заложени в стратегията на МИГ „Минерални бани – Черноочене”, за да бъдат запознати хората, които биха участвали с проекти.   Водени от потребностите на малкия и средния бизнес при изработването на стратегията, ние заложихме мерки за земеделски стопанства, като развитие на нови технологии, вкарване на машини в сектора и трайни насаждения. За всяка мярка има определени прагове и размери, с които кандидатите за финансиране трябва да се съобразяват. На първо място всеки проект трябва да е допустим, отбеляза Здравко Сечков. Освен това проектите трябва да са насочени към чувствителни сектори – създаване на работни места и млади фермери.   Друга мярка е свързана с преработването на земеделски продукти, стана ясно още по време на конференцията.", "date": "2019.01.03", "title": "Годишна конференция проведе МИГ „Минерални бани – Черноочене”"}
{"url": "http://epicenter.bg/article/Ogranichavat-dvizhenieto-prez-prohoda-Prevala-zaradi-zimnata-obstanovka/172063/2/0", "text": "Заради зимната обстановка временно ограничение на движението на тежкотоварни автомобили е въведено на прохода Превала в Родопите, съобщи на дирекция \"Поддръжка на пътищата\" в    , на терен работят 300 почистващи машини и 1200 души, а още 700 машини са в готовност да се включат в дейностите по почистването, обясни Рашков след заседание на кризисния щаб по зимната обстановка. От дирекция \"Национална полиция\" призоваха   Синоптиците прогнозираха умерени валежи от сняг на места в страната. Ще има условия за виелици и навявания.   Източник: дарик", "date": "2019.01.03", "title": "Ограничават движението през прохода Превала заради зимната обстановка"}
{"url": "http://epicenter.bg/article/API-i-MVR-obyaviha--che-sa-v-gotovnost-da-se-spravyat-s-patnata-obstanovka-v-stranata/172066/2/0", "text": "Всички областни пътни служби са предупредени още от вчера за изпълняване на превантивни мероприятия срещу очакваните снеговалежи в страната. Имаме готовност – готвим се за ниските температури и поледиците, снегът няма да е чак такъв проблем. Но като цяло службите са в готовност. Това обяви инж. Михаил Рашков, директор на Дирекция \"Пътно поддържане\" към АПИ на брифинг във връзка с актуалната пътна обстановка в страната и предприеманите мерки за очакваните снеговалежи, предаде Novini.bg   По думите му към момента са налични 300 машини, тъй като предвид ситуацията повече не са необходими, но все пак увери, че в готовност са още над 1000 машини, които биха могли да се включат в случай че обстановката се влоши. Инженер Рашков допълни още, че около 1200 души ще се грижат за обстановката в страната.   ,,Обстановката в момента е добра. Единственото ограничение, което въведохме преди малко, е за тежкотоварни автомобили на Превала. Защото там се получи обледяване поради ниските температури. Снеговалежът не е интензивен, но бяхме принудени да ограничим временно движението за тежките автомобили'', посочи Рашков.   ,,Бих желал да отправя апел към всички участници в движението – нека винаги да тръгваме добре подготвени, да се следи техническото състояние на автомобила и трябва да пазим живота на всички около нас. Разбира се, ние ще подпомагаме движението, където е необходимо. В тази връзка превозни средства над 12 тона ще бъдат спирани, ако е необходимо да се разчисти пътното платно. Знаете, денят е по-кратък, така че пешеходците да носят по-ярки и цветни дрехи, за да бъдат забелязвани отдалеч'', заяви на брифинга инсп. Илия Георгиев от \"Пътна полиция\".   ,,Служителите са вкарани в национална система за оповестяване и готовност за подобряване движението на пътищата на национално и регионално ниво. Създадени са необходимите координационни центрове. Нашите структури имат готовност да реагират, работим и с областните управители, с кметовете на общините. Организацията от наша страна е създадена. Имаме готовност и за временно настаняване на хора в места за пренощуване, ако случайно се затворят пътни артерии през следващите дни'', увери инсп. Георги Гатев от главна дирекция Пожарна безопасност и защита на населението.", "date": "2019.01.03", "title": "АПИ и МВР обявиха, че са в готовност да се справят с пътната обстановка в страната"}
{"url": "http://epicenter.bg/article/Spirat-konvertiraneto-na-hartieni-vinetki-v-elektronni-zaradi-opiti-za-izmami-/172070/2/0", "text": "От днес спира  , съобщи проф. Олег Асенов, ръководител на отдел \"Информационно обслужване\" в агенцията, цитиран от Дарик. Спирането се налага, тъй като  Проверката за валидността на винетките ще се извършва от тол-полицията и Пътна полиция.     Заради сложността й не можаха да уточнят дори колко ТИР-а са преминали през България днес, като са си платили. Но пък и пътните полицаи не могат да проверяват за нарушители, защото още не са оборудвани технически.   \"Пътна полиция на техните таблети в кратък срок ще имат достъп до тази информация. Днес имат осигурени технически средства, които ще заработят в най-кратък срок\", обещаха Антонов и Асенов.   Някои от хората злоупотребявали и входните данни се изкривявали при превръщането на хартиените винетки в електронни при регистрацията им онлайн. В 33 на сто от случаите хората залагали на измами с регистрационния номер. Иначе нямало бъг в онлайн системата. От обещаните 500 терминала за електронни винетки към момента има инсталирани едва 150.   Антонов призова гражданите за търпение и обеща от 7 януари, понеделник, хората да могат да си купуват електронни винетки на гише от всички големи търговски обекти, включително и от пощите. Липсата на винетки по ГКПП обаче ще продължи по-дълго време. \"Само на \"Капитан Андреево\" има поставени терминали, днес се поставят на Дунав мост, на Дуранкулак, а до края на месеца на всеки ГКПП ще има терминал за самотаксуване\", обеща Антонов. Обещаните 8 езика за удобство на чужденците също щели да бъдат активни следващата седмица.   В отговор на въпрос за затрудненията с винетките, които изпитват влизащите в България чужденци, шефът на ТОЛ-управлението успокои, че са провели информационна кампания през чуждите посолства.   Проверката на Канал 3 по пунктовете от днес обаче показа, че чуждите граждани, които напразно търсеха винетки на ГКПП Калотина и Кулата, предимно гърци, румънци и сърби, изобщо не бяха информирани.   . Шофьори се оплакват, че на много бензиностанции или няма терминали, или не работят. Освен това били допуснати десетки грешки при покупката на новите стикери. От АПИ обещаха да възстановят парите.  ", "date": "2019.01.03", "title": "Спират конвертирането на хартиени винетки в електронни заради опити за измама"}
{"url": "http://epicenter.bg/article/Angel-Dzhambazki--Germaniya--Frantsiya-i-Belgiya-rushat-Evropeyskiya-sayuz/172071/2/0", "text": "Германия, Франция и Белгия рушат Европейския съюз в момента, заяви евродепутатът и зам.-председател на ВМРО Ангел Джамбазки. Втрещен съм от тази чудовищен наглост, тези хора ни гледат в очите и си договарят мнозинствата, каза Джамбазки в предаването \"Лице в лице\" по БТВ. Той коментира подготвяния протест на български превозвачи пред европейските институции заради пакта за мобилност.   Те искат да приложат командно-административна принуда, действат като съветски съюз, бе категоричен Джамбазки. Когато у нас влизаха техните вериги, казваха, че конкуренцията е нещо добро, изтъква той. Сега искат да фалират нашите фирми и да вземат работниците, посочва евродепутатът и зам.-председател на ВМРО.   \"Става дума за 150 000 семейства, 400 000 души ще бъдат заети. Това означава да \"изселим\" целия Пловдив. Това е конкурентен бизнес. Хората работят, теглили са кредити - работят и произвеждат\", посочи евродепутатът.      ", "date": "2019.01.03", "title": "Ангел Джамбазки: С пакта за мобилност Германия, Франция и Белгия рушат Европейския съюз!"}
{"url": "http://epicenter.bg/article/Prof--Georgi-Mihaylov--Nyama-da-ima-detska-bolnitsa-/172077/2/0", "text": "Бюджетът на НЗОК не представя нова философия и остава в рамките на статуквото. Той решава много проблеми по начин, по който не бива. С преходни и заключителни разпоредби се приеха неща, които нямат нищо общо с НЗОК. Прокараха се допълнителни 15-16 закона. Това заяви в предаването „Лице в лице” проф. д-р Георги Михайлов. С тези преходни и заключителни разпоредби се закри Фондът за лечение на деца, като той отде в НЗОК. Няма обществен контрол, което обрича на закриване този Фонд.  Преди Нова година се заговори за детска болница в рамките на болница „Лозенец”. Няма да има педиатрично лечебно заведение. Навремето бивш приют беше замислен за това. НДСВ се опита да направи детска болница и си тръгна техен представител. Не се намери един ръководител в областта на здравеопазването, който да създаде национална педиатрия.  Обърнахме се към Конституционния съд, за да попитахме кога ще свърши този театър. Кой предложи тези решения, НС да открива и закрива болници. Германците ни наричат демографска пустиня. След години ще бъдем 10 човека на квадратен метър, посочва проф. д-р Георги Михайлов.", "date": "2019.01.03", "title": "Проф. Георги Михайлов: Няма да има детска болница "}
{"url": "http://epicenter.bg/article/Balgarska-aplikatsiya-podobryava-evropeyskoto-zdraveopazvane-/172078/2/0", "text": "“Добре информираният пациент е ключът към по-добро здравеопазване” това е мотото на нова безплатна апликация за Андроид наречена THE SPINE APP. Създадена от известния неврохирург доц. Марин Генчев и неговия международен екип, апликацията за броени дни зае челни места в класациите на GOOGLE за страни като Германия, Австрия и Великобритания в категорията “нови безплатни апликации в областта на медицината”.  За момента апликацията покрива заболяванията на гръбначния стълб и е достъпна на четири езика - български, английски, немски и руски.   На достъпен език тя представя предоставя специализирана информация, както за самите заболявания така и затова в какви ситуации какво лечение е препоръчително.   Апликацията дава практична информация и напътствия на пациентите за улесняване на контакта им с лекуващия лекар.  Ръководителят на екипа доц. Марин Генчев повече от 20 години се занимава с лечението на пациенти с гръбначни заболявания. Според него в последните десетилетия се набляга изключително много на обучението на лекарите за подобряване медицинските услуги.   Добре информирания пациент е също толкова съществен фактор за повишаването на качеството на медицинските услуги, смята доц. Генчев. Това важи както за България така и за всички останали страни по света.  Екипът се надява, че усилията вложени в тази апликацията ще се възвърнат многократно помагайки на хора страдащи от гръбначни заболявания.  Апликацията може да бъде инсталирана тук https://play.google.com/store/apps/details?id=com.THESPINEAPP", "date": "2019.01.03", "title": "Българска апликация подобрява европейското здравеопазване "}
