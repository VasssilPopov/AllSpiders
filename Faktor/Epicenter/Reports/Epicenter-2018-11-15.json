{"url": "http://epicenter.bg/article/Borisov-i-Tsipras-otkriha-Tretata-sreshta-na-visoko-ravnishte-v-Solun-/168277/2/0", "text": "Министър-председателят Бойко Борисов е в Солун за участие в Третата среща на високо равнище, посветена на европейската перспектива, свързаността, индустриалното развитие и сътрудничеството със Западните Балкани. Това съобщи правителствената информационна служба.  Форумът се организира от Съюза на индустриалците на Северна Гърция и се домакинства от премиера на южната ни съседка Алексис Ципрас.  При старта на срещата на високо равнище премиерите Борисов и Ципрас дискутираха конкретни проекти в секторите транспорт и енергетика, които са от жизнено значение за целия регион.  А преди форума българският министър-председател проведе двустранна среща с вицепремиера на Румъния Ана Бирчал, на която обсъдиха увеличаването на перспективите за развитие на бизнеса и икономическия растеж в страните от Балканите.  ", "date": "2018.11.15", "title": "Борисов и Ципрас откриха Третата среща на високо равнище в Солун "}
{"url": "http://epicenter.bg/article/Zapochvat-kolednite-posti/168178/2/0", "text": "От днес започват 40-дневните коледни пости, които ще завършат на Бъдни вечер (24 декември). Коледният пост се нарича още Малка Четиридесетница. От днес до празника Въведение Богородично (21 ноември) са забранени венчавките. Преди Коледа вярващите постят, за да се подготвят да посрещнат материализираното Божие слово - Божия Син Исус Христос. По време на постите вярващите християни не ядат месо и месни продукти, както и други храни от животински произход - мляко, сирене, яйца. На Никулден - 6 декември, е разрешена консумацията на риба и вино. Изключение се прави за деца, бременни жени, болни и възрастните хора, на които са разрешени мляко и млечни продукти. Човек, който се готви за изповед и св. Причастие, е необходимо предварително да уточни с изповедника си начина и степента на постене. Който е болен или има хронични заболявания, непременно трябва да се посъветва с изповедника си, като му съобщи и мнението на лекаря. Според духовници не е толкова важно да се спазва стриктно физическият пост, а човек с делата си да покаже, че искрено се е разкаял за волните и неволните грехове, и да потърси опрощение. 40-дневният Рождественски пост често е наричан още Четиридесетница на апостол Филип, тъй като се празнува веднага след Деня на апостол Филип - 14 ноември. Установен е сравнително късно - в чест на Раждането на Спасителя, за да се очистят християните чрез покаяние, молитва и пост и с чисто сърце, душа и тяло благоговейно да посрещнат явилия се в света Син Божий.    ", "date": "2018.11.15", "title": "Започват коледните пости"}
{"url": "http://epicenter.bg/article/Boyko-Borisov-/168182/2/0", "text": "  Това заяви премиерът Бойко Борисов в интервю за БТВ, давано от кабинета си в МС на Антон Хекимян, на въпроса как се чувства, когато дни наред под прозорците му викат \"Оставка\".   Интервюто, дадено в кабинета на Борисов в Министерския съвет, бе придружено с припомняне на успехите на Борисовото правителство и тежкото наследство от последното такова на БСП. Рафтовете на премиерския кабинет, както вече е известно, са пълни единствено със снимки от негови срещи и посещения, най-прясната от които от Обединените арабски емирства, както сподели самият Борисов. В кадър често попадаше и бюст на Васил Левски.   \" . Още повече с темата с майките с деца увреждания, с които доста поработихме. И се разбрахме и за времето и за законите, и за промените.  . Извиних се няколко пъти от негово име. Но не е приятно“, каза той с тъжна физиономия по отношение на скандалното изказване на вицепремиера Валери Симеонов.      Аз се надявам, че той го е осъзнал, че с това „Уж болни деца“ – то е видно, че са болни“, каза още Борисов.   Той уточни, че на Коалиционен съвет той и целият съвет помолили Валери Симеонов да се извини за изказването си,  което след това той направил.  „Според мен беше искрен, защото има човек с увреждания в семейството и знам колко тежко и трудно го понася“, коментира премиерът.    Премиерът за пръв път коментира обстановката в страната след обхваналите я масови протести в телевизионно интервю. В началото на правителственото заседание вчера той за пръв път изрази отношението си към избухналото недоволство в страната. Но заедно с това обяви и, че над два милиона от най-бедните пенсионери ще получат коледни бонуси.    \"Оставката му не се обсъжда\", подчерта той.    обясни той. С поглед, в който се чете отчаяние,  Борисов подчерта, че в момента не се обсъжда оставката на Симеонов.  На въпроса дали кабинетът се крепи на него, Борисов отговори:   каза той относно протестите на майките.    изповяда премиерът.     \"Ще има, разбира се, просто сега не е моментът да правя такива (рокади - б.р.).    Цените на горивата падат не заради протестите, а защото цената на петрола пада, каза още той.   \"Всичко е завързано, цените на горивата падат. Тези държави, които добиват петрол и газ са богати - те държат пазара. Редно е да помолим КЗК да накара компаниите да публикуват всеки ден как си формират цените. Такова решение виждам аз\", коментира Борисов пред бТВ проблемът с цените на горивата.   \"Цените се вдигат, но и заплатите се вдигат. Мерки са взети. В новия бюджет е заложено 10% увеличение на заплатите - 150 млн. повече за хората с увреждания, 20 млн. повече за култура, няма какво тук да изброявам.\", обясни той. \"За 10 път ще кажа. Извиних се за думите на Валери Симеонов. С какво да се припознавам вече. Във всяка една сфера се повишават доходите. \"    Относно протестите срещу цените на горивата, прераснали в искания за оставки на правителството, Борисов заяви, че в момента с 20 стотинки са паднали цените на горивата и ще продължат да падат, защото цената на петрола пада.    \"... .\"   - за учители, за бюджетни заплати, за хора с увреждания и т.н.   \"Като става въпрос - коя партия върза електромерите на хората с \"Мариците\", кога падна КТБ?  Ако един от параметрите на държавата не беше добър, тогава можеше да се говори за оставка.\", обоснова се премиерът.     \"Две години управляваме и две години не могат да ни стигнат. - Кой е първа политическа сила, попита настъпателно премиерът. - ГЕРБ!, отговори му като ученик отличник Хекимян. - Благодаря!, отвърна доволен Борисов и подчерта:    И добави по повод протестите:  \"...   Помолен да коментира   \" , каза Борисов, който призова БСП да не се крие зад Орешарски, а да си припомнят какво са направили.    Нинова припознава ли се в това, че нейните депутати нарекоха 80% от хората за дебили, коментира още Борисов изказване на лидера на БСП, че щом премиерът не иска оставката на Симеонов, значи се припознава в него.  , категоричен бе министър-председателя.    , отговори министър-председателят на въпрос за рейтингите на партиите.    От миналия вторник до вчера президентът Румен Радев напада правителството всеки ден, коментира Борисов има ли война на институциите.   каза още премиерът.    Какво общо има Визия за България на БСП с президента? Ама той приема Нинова, тя излиза и казва: Радев харесва много неща от визията...  да чуе доводите защо кметовете искат по-висок данък за старите коли. Затова им казах \"отидете и говорете вие с президента на сдружението на общините, допълни премиерът.   ", "date": "2018.11.15", "title": "Борисов: Оставката на Валери Симеонов стои пред Патриотичния фронт! И ми е мъчно, и ме е яд!"}
{"url": "http://epicenter.bg/article/Deputati-ot-NFSB-po-stapkite-na-lidera-si--Detsata-s-uvrezhdaniya---v-domove--za-da-rabotyat-maykite-im/168238/2/0", "text": ".  , съобщи Канал 3   \"Тези деца, моето дълбоко убеждение е, че трябва да бъдат дадени в домове, където с тях да се занимават специалисти. Аз самият съм виждал това чудо, как тези деца, ненормални, изнасят концерти, рисуват...\", дава пример той с дом между Мездра и Луковит\". В интервюто Петров критикува майките, които протестират, че отказали да им се дадат ваучери, с които да ползват специализирана медицинска помощ, а поискали парите. \"Системата ни убива с 1200 всеки месец\", пък е неговото предложение за мото на протеста на майките, което е публикувал преди дни в профила си във Фейсбук.   Часове по-късно в парламента Петров негодува, че думите му били извадени от контекста и не е бил цитиран правилно.     \"Аз мисля, че това е поредната манипулация. Аз изобщо не съм казвал такова и не съм мислил да го кажа по начина, по който ми го цитирахте. Това, че някой си е измислил и си е написал нещо си, оттук думичка... Като кажа деца, като кажа училища, домове, родители, свободно време, работа и да направиш от всичкото това нещо изречение - моля ви се!\", отрече на въпрос на Канал 3 в присъствието и на други медии в парламента депутатът от НФСБ.   \"Аз казах следното и ще го повторя, и ще го казвам навсякъде. Че смятам, че е правилно това, което в момента се прави, децата да бъдат гледани от родителите си, но държавата да си поеме своите задължения и тези деца да бъдат поставени в ръцете на специалисти. Специалисти, които да се занимават с тях, които да им организират времето и да дават възможност на родителите да се трудят\", каза Петров. И той обясни, като Валери Симеонов, че е гледал болен родител с деменция в продължение на три години и е изпитал същото на гърба си.   \"Аз знам какво е това. И човек се побърква. И трябва да се даде възможност на тези родители да могат да дадат децата си в ръцете на специалисти, да ги развиват\". Той уточни, че е имал предвид дневни центрове. Аз да не би да съм здрав, оплака се още Петър Петров и обяви, че има 8 пирона в гръбнака.   Съпартиецът му Валентин Касабов отказа да коментира думите на Петров с аргумента, че не е чул точно какво е казал и не се е замислял по въпроса дали децата с увреждания трябва да идат в дом. И той като съпартиеца си обаче смята, че майките получават достатъчно помощи, за да ги гледат. \"Кои са майките? Доколкото знам малка част от майките са там на протеста, другите ги няма. Други се правят на майки.\"     Помолен за позиция по повод поредното грубо говорене от страна на коалиционния партньор, лидерът на ПГ на ГЕРБ Цветан Цветанов припомни, че премиерът вече се е извинил за думите на Симеонов, направил го е и днес сутринта, а казаното от Петър Петров отказа да коментира. Два часа по-рано пък лидерът на \"Атака\" разкри по въпроса за оставката на Валери Симеонов, че трябва да се пита Цветанов, защото между двамата имало не топла, а направо \"гореща връзка\".  ", "date": "2018.11.15", "title": "Депутат от НФСБ по стъпките на лидера си: Децата с увреждания - в домове, за да работят майките им"}
{"url": "http://epicenter.bg/article/Valentin-Kasabov--Vizhte-kakvi-hora-protestirat---lumpeni-i-mutri-blokirat-patishtata-/168239/2/0", "text": "„Вижте за какво става въпрос – кои са и какви са тези, които протестират. Голяма част са лумпени, другата част са мутри.” Това каза депутатът и зам.-председател на НФСБ Валентин Касабов пред репортери в парламента по повод демонстрациите в страната през последните дни, пише „Флагман“. Той уточни, че говори за тези, които блокират пътищата и магистралите. По отношение на протеста на майките Касабов попита: „Кои са майките? Доколкото знам, малка част от майките са на протеста. Другите ги няма. Други се правят на майки и т.н., които не са.” След въпрос какво мисли за коментарите, че „системата убива за 1200 лева на месец”, депутатът изрази недоумението си. Касабов припомни, че се увеличават пенсиите, както и че част от тях ще получат коледни добавки. „Тези пари убиват ли или създават радост? Това правим, така че няма нужда от тези провокативни въпроси”, добави депутатът. След това коментар направи колегата му от НФСБ Петър Петров по друга тема. Той заяви, че е бил цитиран неправилно от медии – че децата с увреждания трябвало да се отглеждат в домове. „Какви са тия домове, какви са тия комунистически истории, моля ви се”, възропта Петров и обясни: „Аз казах следното и ще го повторя. Смятам, че е правилно това, което се прави в момента – децата да бъдат гледани от родителите си, но държавата да си влезе в своите задължения и тези деца да бъдат поставени в ръце на специалисти - специалисти, които да се занимават с тях, които да им организират времето и да дават възможност на родителите да се трудят, защото аз зная какво е това, да си с човек в неравностойно положение”, коментира Петър Петров. Той гледал три години майка си, която била с деменция и на 90 години всъщност била като дете. Петров добави: „Трябва да се даде възможност на тези родители, да могат да дадат децата си в ръцете на специалисти, които да ги развиват. Аз съм правим проекти с такива деца.”", "date": "2018.11.15", "title": "Скандал! Валентин Касабов: Вижте какви хора протестират – лумпени и мутри блокират пътищата!"}
{"url": "http://epicenter.bg/article/Zhivko-Todorov-pita-grazhdanite--Haresvate-li-tova--koeto-pravim-za-Stara-Zagora-/168244/2/0", "text": "Кметът на Стара Загора попита във фейсбук съгражданите си дали харесват това, което общината прави за града. Публикацията му, в която той разказва и как на излизане от общината са го посрещнали протестиращи младежи с качулки, събра много лайкове и коментари \"Благодаря!\" Не липсваха и предложения да се направи митинг в негова подкрепа.     За 19 часа постът му събра над 2200 реакции и над 460 коментара. Старозагорци демонстрираха масова подкрепа за своя кмет, припомняйки направеното за града през мандата му.  „Аз подкрепям Zhivko Todorov:)  П.С.: Ще си направя труда да чуя протестиращите, когато съм убеден, че зад тях не стоят пари и партийни интереси…“, пише един от тях.  „Стара Загора страшно много се промени през последните години ! Спорни зали , училища и детски градини бяха обновени, Централния пазар, междублоковите пространства, стадион “Берое”, парковете…. И всичко това продължава благодарение на най-добрия кмет ,който е имал града ни г-н Ж.Тодоров Zhivko Todorov !!!“, припомнят от местен спортен клуб.  „Днес след отчета за работата на Zhivko Todorov видях протестиращи… 4-5 видимо здравички момчета и общо около 30 деца в ученическа възраст ( съжалявам че съм олд скул и не ги снимах)…., добре бе хора, сигурно „не всичко е цветя и разцъфнали рози“ и „винаги може по-добре“, но защо ТЕЗИ КОИТО ГИ ОРГАНИЗИРАТ не се качиха на събитието, да си зададат въпросите или да си кажат мнението….???? Да стане някаква дискусия …дебат…странна работа е тази политика …“, пита старозагорец.  Спортист, състезател по ММА и активен футболен фен пък признава, че често получава оферти за участие в „скалъпени протести“:  „Г-н Zhivko Todorov не съм от Стара Загора, но често посещавам града Ви и имам лични наблюдения за Вашето управление.  Убеден съм във Вашия професионализъм и в стремежа Ви да направите Стара Загора едно още по-хубаво място за живеене.  Според мен кметове като Вас са за пример!  Аз и мои приятели, като футболни фенове, често получаваме предложения да участваме в скалъпени протести с политически цели, с цел да се дискредитира нечие управление.  По този повод искам да кажа: Не всичко е пари!  Считам, че като зрели хора, ние трябва да гледаме реално на това кой какво прави и дали помага, за подобряване начина на живот в малките и големи градове.“  „Подкрепям Zhivko Todorov за сбъднатите мечти на всички Старозагорци, градът ни да се преобрази за близо два кметски мандата – над сто нови, реновирани, ремонтирани обекта, инфраструктура, сгради, улици, площади, детски градини, училища, с обновеният и прекрасен Парк с Национално значение „Митрополит Методий Кусев“ – Аязмото, това е огромен, всеотдаен, и пълноценен труд в полза на Обществото, в полза на Родината ни! Той и неговият екип са строителите на модерна Стара Загора! Благодаря Ви, Кмете!“, пише друг мъж.  „Така, за протестите ,които вървят, за оставката на Валери и стандартът на живот то е ясно! Това, че Живко Тодоров става жертва на системата и моментното тежко икономическо състояние е очевадно! Да, той прекрасно изпълнява задълженията си в ролята на градоначалник,какво не е променил, на кой е отказал разговор, какво не се е опитал да промени и направи?“, пита старозагорец. ", "date": "2018.11.15", "title": "Живко Тодоров пита гражданите: Харесвате ли това, което правим за Стара Загора?"}
{"url": "http://epicenter.bg/article/Nad-150-detsa-se-vklyuchiha-v-sastezanieto-po-leka-atletika-za-III-IV-klas-vav-Varna/168247/2/0", "text": "Над 150 деца от 10 училища се включиха в състезанието по лека атлетика за III-IV клас, част от ученическа „Купа Варна“ - 2018, организирано от дирекция „Спорт“ към Община Варна. Надпреварата се проведе в залата на спортен комплекс „Локомотив“. Учениците на възраст 9-10 години премериха сили в дисциплините: 50 м. гладко бягане, 200 м. гладко бягане, дълъг скок от място, хвърляне на малка плътна топка за момичета, хвърляне на плътна топка 2 кг. за момчета и щафета. Резултатите бяха изготвени на база броя точки от всички дисциплини, а класирането е следното: При момчета първо място заеха ОУ „Васил Априлов“. На второ и трето останаха ОУ „Черноризец Храбър“ и СУ „Димчо Дебелянов“. При момичетата първенци са ОУ „Христо Ботев“, последвани от ОУ „Захари Стоянов“ и СУ „Димчо Дебелянов“. Всички призьори в спортовете получиха предметни награди, осигурени от дирекция „Спорт“ към Община Варна. На 20-ти ноември продължават състезанията „Бързи и сръчни“ за III клас. Всичко за ученическия спорт може да намерите тук. ", "date": "2018.11.15", "title": "Над 150 деца се включиха в състезанието по лека атлетика за III-IV клас във Варна"}
{"url": "http://epicenter.bg/article/Terariumat-na-Mineralni-bani-shte-se-bori-za-nay-dobra-turisticheska-atraktsiya/168248/2/98", "text": "Националният курорт Минерални бани е номиниран в четири категории за Третите годишни награди в туризма.   Призовете се връчват от Министерството на туризма.  Първата категория е \"Община на 2018 година за балнео и спа туризъм\" , където миналата година Минерални бани стана победител. В тази категория са номинирани общо четири общини.   Конкуренцията е повече от силна, тъй като другите участници са утвърдени дестинации като Велинград, Сандански и Сапарева баня.   Втората номинация е \"Туристическа атракция\" /обект/. В нея Минерални бани ще бъде представена от терариума. В тази категория със свои обекти ще се състезават общо 22 общини.   Третата номинация, с която Минерални бани влиза в надпреварата, е фестивалът \"С хоро на гроздобер\" в категорията \"Духът на България\". Минерални бани ще се състезава и в категорията \"Община за културно-исторически туризъм\". Гласуването вече е стартирало в интернет. Всеки който желае, може да подкрепи Минерални бани с гласа си на този интернет адрес:  ", "date": "2018.11.15", "title": "Терариумът на Минерални бани ще се бори за най-добра туристическа атракция"}
{"url": "http://epicenter.bg/article/Sadat-opravda-podsadimite-za-sgradata-ubiets-na--quot-Alabin-quot--/168173/3/0", "text": "12 години след рухването на сградата-убиец на столичната улица \"Алабин\" съдът оправда подсъдимите 12 години след смъртта на две млади жени, Софийски градски съд се произнесе - всичките искове са неоснователни, предаде репортер на БГНЕС.  На подсъдимата скамейка застанаха четирима обвиняеми: Георги Кирчев, Петър Петров, Николай Симеонов, Манчо Иванов.  Съдът се произнесе, че собственикът на сградата Георги Кирчев, инженерът, контролирал ремонта Петър Петров, Николай Симеонов, управител на фирмата, ангажирана с ремонта строителят Манчо Антонов са невиновни.  Присъдата на Софийски градски съд, прочетена тази вечер, може да се обжалва.  БГНЕС припомня, че ход на делото бе даден през октомври 2016 година - 10 години след трагичния инцидент. 5-етажната сграда в центъра на София се срути на 19 септември 2006 година. Под руините й загинаха 26-годишната Деница Ченишева и 24-годишната Петрина Христова.  ", "date": "2018.11.15", "title": "Съдът оправда подсъдимите за сградата-убиец на \"Алабин\" "}
{"url": "http://epicenter.bg/article/Tomislav-Donchev-obsadi-s-predstaviteli-na-biznesa-merki-za-namalyavane-na-tsenite-na-gorivata/168209/4/0", "text": "Вицепремиерът Томислав Дончев и представители на големите вериги бензиностанции обсъдиха днес мерки за намаляване на цените на горивата, предаде БНР.   След срещата изпълнителният директор на Българската петролна и газова асоциация Андрей Делчев коментира, че се търси начин да дадат своя принос за нормализиране на пазара.   „И ние сме българи и при нас работят българи… Идеята, че гледаме отвисоко на това, което се случва, не е вярна. Обратно - отговорни сме, търсим начин да дадем своя принос за нормализиране на пазара“, каза той.   „Предложихме няколко мерки: предложение за намаляване цената на горивата, анализи на пазара и т.н. Това, което обсъждаме, включително мерки, които изискват държавна намеса . В смисъл, някои от тях, промяна в законодателството. Т.е. не е нещо, което може да се случи в рамките на ден-два“, добави Андрей Делчев.   По думите му след разговора с вицепремиера Дончев предстоят обсъждания за намаляване на цените в рамките на петролната и газова асоциация.   Срещата става на фона на масовите протести в страната срещу високите цени на горивата и започналата проверка от Комисията за защита на конкуренцията за спазване на ангажиментите за ефективна конкуренция на пазара.   Вчера от правителството обявиха намерение компонентите, които формират цените на бензина и дизела да се изписват на касовите бележки от бензиностанциите.   Пред Би Ти Ви тази сутрин премиерът Бойко Борисов заяви, че се надява евентуално намаляване на цените на горивата да спре масовите протести в страната. Той обаче допълни, че цените не зависят от правителството, а от пазара.  ", "date": "2018.11.15", "title": "Томислав Дончев обсъди с представители на бизнеса мерки за намаляване на цените на горивата"}
{"url": "http://epicenter.bg/article/Kevork-Kevorkyan--Kakvo-se-sluchva-/168191/11/33", "text": "Властниците все се оплакват от фалшивите новини. Но заобикалят – или парфюмират – най-фалшивата: Прехода.  Сега, когато Хората се събудиха – по случайност това се случи около светлата дата 10 ноември – никой вече не претендира за бащинство на Прехода.  И той се оказа едно копеле, което си беше ясно още от началото, заченато и дундуркано с пазарлъци и компромиси.  Проект, лишен от Народната енергия и участие.  На Народа бе отредена ролята, която винаги му отреждат – да сърба отровната попара, която други са я надробили, да сърба резултата от гламавите упражнения на случайни хора с Властта, това и нищо повече.  Така постепенно Народа съвсем го изключиха от играта, която играят от 30 години - да си седи настрани и да оскотява, колкото си ще.  В това имаха успех, грандиозен при това – накъдето и да погледнеш, виждаш само знаци на Погрома, а Народът се е превърнал в истинска развалина.  Няма статистика, в която да не му е отредена скотска роля – но и с това Властниците свикнаха, ако изобщо са му обръщали внимание.  Те дори не схващат, че когато българските деца се очертават като най-неуките и най-гладните, това има отношение към тях.  Сякаш някой друг е причинил катастрофата, а не те самите – всички, от всички политически котила.  Погледът им е забит в плочките на улица „Граф Игнатиев“, или малко по-нависоко – към джоба на някой апашор, крал извън всяка мярка, нищо повече.  Колкото повече Пропадането става все по-очевидно, толкова повече става ясно – отново и отново – че две свети думи липсват от речника на Властта: Народ и Бъдеще.  Властта винаги се е свивала в „своето“ Време, в това микроскопично убежище, рие на място с копита, без честна представа за Миналото - и без никаква за Бъдещето.  А Народецът е унижаван с дребни милостини, по-скоро гнусливи, отколкото нещо друго. 5 лева на тия, 20 на други - лафове обаче на корем.  Истината е, че изобщо забравиха Народа.  И затова се чудят, защо той скача за „две кутии цигари“, колкото щяло да бъде увеличението на данъка за старите коли.  Скача не заради увеличението – а заради отношението към него.  И добре, че пустият соц вкара в гена на българина конски дози послушание. Всеки наркотик обаче по някое време изфирясва.  И какво се случва сега, поне с това наясно ли са?  Радев спомена нещичко – а пък Цветанов веднага се обади, че толерира „хаоса“.  Хаос ли искат хората?  Че какъв по-голям хаос от този, в който обитават?  Какъв по-голям хаос от мизерията, в която са затънали?  Безсмислени са упражненията на тема, кой се бунтува, дали това не е „средната класа“ – и това се чу, каква е причината – горивата, данъците или нещо друго.  Отговорът е пределно прост: Бунтува се Животът.  Най-често това се чува и от улицата: не ви щем живота, не искаме живот по ваше предписание, той е продънен отвсякъде.  Хаосът е в друго – не в неподчинението, а в нещо съвсем различно, в пълното разминаване на реалностите: живата и фалшивата, която ни налагат.  Например, не се умориха да повтарят, че тук бензинът е най-евтин.  И едва накрая се сетиха, да го съпоставят с доходите – най-простите неща сякаш са непостижими за тях – и се оказа, че, разбира се, тукашният бензин е най-скъп; дори в Гърция, където уж е най-скъп, е два пъти по-евтин, сравнено с доходите.  Така е и с всичко останало: играят си на пропаганда, но Народът усеща/проумява истината през собствения си живот.  Във всеки срез на Българския Живот сравненията с европейската нормалност са убийствени.  Хвалят се с някаква „средна класа“, понеже я сравняват с милионите тукашни бедняци – но не и с европейските средняци.  Разликата в доходите на най-бедните и богатите българи била осем пъти – казват го, сякаш е някаква хвалба.  А, всъщност, пак подритват милионите ни клетници.  „Средната класа“ никого няма да удържи на власт.  Нито пък преторианските гвардии: Властта може да обогати някои хора, но това не означава, че ще ги направи трайно предани.  Вижте им фасона – това не са хора на идеите, а на портфейла.  На Улицата се изсипаха много млади хора, това е очевидно.  Сега мазните глави ще се опитат, и вече го правят, да ги политизират, дори мафиотизират, още не са се сетили да спекулират с черните знамена, които преобладават на места.  А те са напълно естествени: на черния живот му се полагат черни знамена.  Дали обаче не сме свидетели на нещо ново: Младите най-сетне да са осмислили геноцида, на който са подложени родителите им?  Схванали са, че това ще се случи утре и с тях /то и днес се случва/, ако не потърсят/огласят/ причините за Хаоса?  Може би започват да осъзнават моралният дълг, който имат към предишните поколения?  Абсолютно печално е, когато разни типове продължават да се чудят от екрана, защо хората се изсипаха на Улицата.  Между другото, утре може и да се приберат – но не бързайте да се радвате: Гневът ще си остане там, навън, дори безпризорен и никога няма да се превърне в нещо друго, ще си остане гняв.  А пък безпризорният гняв е най-опасният.  И какво ще се случи накрая?  Най-вероятно Властта ще заиграе казачок, и ще се скрие в пашкула си.  Може би това ще се случи и с Бунта – и той ще се свие в собствения си пашкул.  Пашкул срещу пашкул, мълчание срещу глухо ръмжене - по пътя за Голямото Българско Никъде…  ***   ", "date": "2018.11.15", "title": "Кеворк Кеворкян: Какво се случва "}
{"url": "http://epicenter.bg/article/Turski-fotograf-obuchava-balgarcheta-snimat-Zhelyaznata-tsarkva-v-Istanbul-/168264/6/0", "text": "Курсът по “Кино и телевизия” в българското училище в Истанбул ще завърши през май с изложба на фотографии и клипове от Желязната църква.   Ръководителят на курса Стилиян Иванов и един от асистентите му - турският фотограф Кенан Кахраман вече започнаха работа и децата и техните родители получиха първите уроци по композиция на кадъра.   Кенан Кахраман е носител на отличия във фотографски конкурси от САЩ, Русия, Великобритания, Финаландия, Испания, Дубай и др.   Първите снимки за предстоящата изложба са в събота, 17 ноември, когато в българския храм край Златния рог ще се състои концерт за пиано. Инициативата за това обучение по “мислене в картини и звук” е на генералния консул г-н Ангел Ангелов.   Меценат на проекта е Гергана Ташкова, която от години подкрепя проекти в областта на образованието, културата и спорта.", "date": "2018.11.15", "title": "Турски фотограф обучава българчета да снимат Желязната църква в Истанбул "}
{"url": "http://epicenter.bg/article/Poyaviha-se-novi-dokazatelstva--che-Ronaldo-i-Dzhordzhina-sa-se-sgodili/168225/8/16", "text": "Кристиано Роналдо ще мине под венчило с приятелката си Джорджина Родригес, пише многотиражният португалски вестник \"Корейо да Маня\". \r\n \r\n Двамата бяха забелязани с еднакви пръстени по време на изискана вечеря в Лондон.   Звездата на Ювентус предложил брак на испанската красивица и тя казала заветното \"да\" по време на кратката романтична ваканция в британската столица, на която двойката се наслаждава през последните дни. Джорджина дори вече започнала да обикаля бутици и да пробва сватбени рокли, пише още изданието.   Кристиано среща Джорджина в магазин на \"Гучи\" в центъра на Мадрид през юни 2016 година и оттогава двамата са неразделни. Дъщеря им Алана-Мартина се роди преди година, като Роналдо и Родригес отглеждат заедно общо четири деца.   Източник: Дир.бг  ", "date": "2018.11.15", "title": "Появиха се нови доказателства, че Роналдо и Джорджина са се сгодили"}
{"url": "http://epicenter.bg/article/Arestuvaha-Selin-Dion/168192/10/100", "text": "Притисната до земята и закопчана с белезници се озова Селин Дион при челен сблъсък с органите на реда. Сцената не е част от криминалните хроники отвъд Океана, а част от рекламната кампания на новата й модна линия Célinununu, пише \"Монитор\".  Идеята, около която гравитира колекцията на прочутата певица, е половият неутралитет сред децата. „Модата има силата да формира човешките нагласи. Вдъхновете децата си да бъдат свободни и да намерят своята индивидуалност чрез дрехите“, гласи мотото на кампанията. Сред артикулите, които могат да бъдат намерени в сайта на бранда, са детско кожено яке за 290 долара, клин и пантофи за по 44 долара и др.  За важността на модата в живота на един човек, Дион е говорила неведнъж. „Невероятно е как малко фантазия може да оправи настроението ти. Винаги съм обичала модата, откакто се помня. Но както всеки знае, преминах през големи трудности последните години и напоследък разпервам отново крила, благодарение на красивите дрехи и аксесоари“, изповяда се тя скоро след смъртта на брат си и съпруга си Рене Анжелил преди повече от година. ", "date": "2018.11.15", "title": "Арестуваха Селин Дион"}
{"url": "http://epicenter.bg/article/Kak-da-se-hranim-zdravoslovno-prez-kolednite-posti---vkusni-retsepti/168216/9/25", "text": "На днешния 15 ноември започнаха Коледните пости. Сега е моментът за пречистване на тялото и духа.   Според учените постенето е полезно както за тялото, така и за духа, но независимо дали го правите от чисто религиозни причини или от желание да намалите приема на калории преди празниците, важно е внимателно да подбирате храната си. По време на пости тестените храни са разрешени, но не се опитвайте да заместите липсата на месо с консумацията на повече хляб, например. Обърнете специално внимание на бобовите култури, тъй като съдържанието на белтъчини в тях е голямо. Хапвайте фасул, леща, грах, нахут. Много протеини има и в ядките - фъстъци, кашу, бадеми, сусам, тиквени семки, слънчоглед. По време на пости е важно да си набавяте достатъчни количества сезонни плодове и зеленчуци. Зеленчуците може да не са само в пресен вид, но и във вид на супи, яхнии. Организмът ви ще се нуждае и от желязо и калций през този период. Затова хапвайте сушени плодове, броколи и моркови.     Начин на приготвяне: Бобът се намачква с помощта на вилица. На ситно се нарязват сварените картофи, краставички, зелето и лукът. Всички изброени продукти се омешват и овкусяват.     Лукът и чесънът се задушават в мазнина. Картофите се сваряват и правят на пюре, което се разстила в тавичка. Покрива се със сместа от запръжката и нарязаните чушки, омесена с ориза. Подправя се на вкус. Залива се с вряща вода. Пече се на умерена фурна до готовност.      Необходими продукти: Начин на приготвяне: Нахутът се накисва за денонощие, след това се оставя да поври до готовност. В друг съд се запича лукът със зелето и подправките. Прибавя се нахутът със сухите чушки. Премества се в тава и се запича във фурната.     \r\n \r\n Необходими продукти: \r\n 1 чушка \r\n 300 г тиква \r\n 250 г зелен боб \r\n 2 картофa \r\n 2 тиквички \r\n сол \r\n магданоз \r\n   \r\n Приготвяне: \r\n Зеленчуците се порцират. Попарват се в литър гореща вода. Оставя се да ври около 20 минути, след което се пасира. \r\n   \r\n   \r\n \r\n Необходими продукти \r\n Начин на приготвяне \r\n Лукът и чесънът се нарязват. В тенджера се сипват 2-3 ч.ч. вода. Добавят се зеленчуците и се варят 15-20 минути. Посоляват се и се пасират. Супата се поднася поръсена с бял пипер и крутони. \r\n   \r\n", "date": "2018.11.15", "title": "Как да се храним здравословно през коледните пости - вкусни рецепти"}
{"url": "http://epicenter.bg/article/Mishel-Obama-za-priyatelstvoto-si-s-Dzhordzh-Bush--Toy-e-krasiv-i-zabaven/168193/10/99", "text": "Бившата първа дама на САЩ Мишел Обама каза, че приятелството ѝ с бившия президент Джордж У. Буш е едно напомняне как трябва да изглеждат човешките отношения във време, в което Америка вижда само \"гадните елементи\" на политическия дискурс. \r\n \r\n В интервю, излъчено по телевизия NBC, Мишел каза на дъщерята на Буш - Джена Буш Хейгър, която водеше интервюто за Today, че връзката ѝ с Буш    допълва Мишел. Буш Хейгър показа стара снимка от 2016 г., на която президентът Джордж Буш и Мишел Обама се прегръщат и я попита за отношенията ѝ с баща ѝ.   каза Буш Хейгър и попита:   отговори Мишел. \r\n \r\n \r\n \r\n Въпреки че Обама и Буш не винаги са били на едно мнение, тя каза, че все още смята бившия президент за \"красив, забавен, мил и приятен човек\".   Мишел Обама в момента прави промоционално турне на мемоарите си \"Becoming\", които излязоха на пазара във вторник. Книгата вече е бестселър в Amazon. В книгата 54-годишната Мишел Обама разказва за трудното си забременяване, за незаинтересоваността си от политиката и неспособността да прости на Доналд Тръмп за полемиката около гражданството на съпруга ѝ Барак Обама. ", "date": "2018.11.15", "title": "Мишел Обама за приятелството си с Джордж Буш: Той е красив и забавен"}
{"url": "http://epicenter.bg/article/Karayancheva--Ne-tryabva-da-sme-zriteli-na-domashnoto-nasilie--doshlo-e-vremeto-za-realni-deystviya/168194/2/0", "text": "Трябва да сме не зрители на домашното насилие, а участници в предотвратяването му. Това каза председателят на Народното събрание Цвета Караянчева в дебатите по първото четене на промените в Наказателния кодекс за защита на жертвите на домашно насилие, на които тя е инициатор, предаде  а генция „Фокус“.   „Дошло е времето за реални действия“, заяви тя. „Домашното насилие е страшно явление, удря по достойнството на хората“, коментира Цвета Караянчева и уточни, че предлаганите промени целят борба с домашното насилие като цяло, не само срещу жени.   „Всяка жена има право да влезе във връзка и да излезе от нея, когато сама реши. Всеки гражданин има това право“, посочи председателят на парламента. „Жертвите трябва да знаят, че ще има начин, по който да сезират органите на реда“, обяви Цвета Караянчева.   „Момче и момиче имат любовна връзка за няколко месеца, без брак. Момичето решава, че трябва да излезе от връзката. Момчето всеки ден й оставя по една роза на колата. Момичето е в стрес и истерия, когато излиза и вижда розата. Пред МВР той казва, че нищо не прави като й поставя роза на колата. Да, но това е системно и психическо насилие. Ако не се вземат мерки - това може да прерасне в убийство или самоубийство“, даде пример тя.", "date": "2018.11.15", "title": "Караянчева: Не трябва да сме зрители на домашното насилие, дошло е времето за реални действия"}
{"url": "http://epicenter.bg/article/Anton-Stankov--Veche-mozhem-da-govorim-ne-za-rumanski--a-za--balgarski-model--/168196/2/0", "text": "Много правителства през годините са положили усилия, за да бъде свалено частично наблюдението на Европейската комисия над България. От друга страна механизмът на наблюдение е давал възможност на неправителствени организации да дават оценки за ситуацията в страната, без пряко да са ангажирани в политическите процеси. Това коментира в предаването „Тази сутрин” по бТВ бившият правосъден министър в правителството на НДСВ Антон Станков.  По думите му в правосъдната система са направени сериозни крачки, едната от които е функционирането на Висшия съдебен съвет в двете му колегии – прокурорската и съдийската. Другият фактор, който е повлиял на оценката на ЕК – арестите на лица от големия бизнес.  „Свидетели сме на много активни действия на прокуратурата тази есен. В тази връзка бих искал да кажа, че този доклад, който е по-лош за Румъния, подчертава още нещо. На нас дълго време ни беше натрапван т. нар. „румънски модел”. Комисията дава оценка и на това – вече може да се говори за „български модел”, посочи Станков.  В Европейския парламент дори се обсъждала възможността за налагане на мониторинг върху всички държави членки на Евросъюза.  „В плана на ЕС и ЕП на първи план излизат проблемите, които създадоха държави, които не са били под мониторинг – Полша, Унгария, Малта, Словакия. Дали спечелихме или загубихме – това е една страна. Другата страна е, че трябва да имаме сурова самооценка – нашите проблеми не са решени”, каза Станков.  Европейската комисия е готова да свали изцяло наблюдението над България, но при условие, че има осъден за корупция политик.  ", "date": "2018.11.15", "title": "Антон Станков: Вече можем да говорим не за румънски, а за „български модел” (ВИДЕО)"}
{"url": "http://epicenter.bg/article/Rashidov--Shte-predlozha-tsarkvata--Sv--Stefan--v-Istanbul-da-vleze-v-spisaka-na-YuNESKO/168199/2/0", "text": "Скоро имам среща с президента на ЮНЕСКО и ще предложа „Свети Стефан“ – църквата в Истанбул за списъка със световно културно наследство на ЮНЕСКО, защото това е една перла на пъпа на Балканите. Това каза депутатът от ГЕРБ и председател на парламентарната комисия по култура и медии по време на 2-рия Международен конгрес на световните цивилизации и историческите маршрути, предаде агенция „Фокус“.   „Много е хубаво името на днешния конгрес. Световни цивилизации и туристически маршрути – две понятия, които не могат едно без друго. Ние, българите, колкото сме и добри, толкова и непознати – непознати, защото живяхме дълго време в една друга система, която имаше своята капсула. И светът още не ни познава – ние сме нови за него. И от 15 години усилено водим политика светът да види една много стара държава с много наслоени култури“, каза още Рашидов.   Той посочи, че малка България е щастлива държава, защото има и византийска, и римска, и ислямска култура. „Притежаваме един от най-големите архиви на ислямски документи, което също е едно от големите богатства на България. Показваме и хиляди експонати в \"Лувъра\", с което малко държави могат да се гордеят. А в момента там има и втора българска изложба – Преславското злато. И когато открихме тази изложба, президентът на \"Лувъра\" възкликна: „Защо досега не сме знаели, че има такава култура?“, каза още Рашидов и посочи, че за тези постижения е работил дълго с настоящия министър на туризма Николина Ангелкова.   „Много е важен този форум, но всички ние трябва да разберем нещо много важно – визитната картичка на всеки туризъм е неговото културно наследство. България заслужено има своето място в световната култура“, посочи още Рашидов.  ", "date": "2018.11.15", "title": "Рашидов: Ще предложа църквата „Св. Стефан“ в Истанбул да влезе в списъка на ЮНЕСКО"}
{"url": "http://epicenter.bg/article/Tomislav-Donchev-pregovarya-s-targovtsite-na-goriva/168200/2/0", "text": "Представители на големите вериги бензиностанции и на петролната и газова асоциация се очаква днес за имат разговори с вицепремиера Томислав Дончев, предаде БНР.   Срещата става на фона на масовите протести в страната срещу високите цени на горивата и започналата проверка от Комисията за защита на конкуренцията за спазване на ангажиментите за ефективна конкуренция на пазара.   Вчера от правителството обявиха намерение компонентите, които формират цените на бензина и дизела да се изписват на касовите бележки от бензиностанциите.   Пред Би Ти Ви тази сутрин премиерът Бойко Борисов заяви, че се надява евентуално намаляване на цените на горивата да спре масовите протести в страната. Той обаче допълни, че цените не зависят от правителството, а от пазара.   Премиерът каза още, че няма да прави нов кабинет в този мандат. Няма нужда и от предсрочни избори, след като има увеличение на доходите, мотивира се Бойко Борисов.", "date": "2018.11.15", "title": "Томислав Дончев преговаря с търговците на горива"}
{"url": "http://epicenter.bg/article/Borisov--Na-Balkanite-byahme-parvi-po-iztochvane-i-hakerstvo--neka-vpregnem-potentsiala-si-gradivno/168201/2/0", "text": "С моите колеги тук предлагаме да впрегнем потенциала, заложен в ДНК-то на младите хора от Балканите, за нещо градивно. Благодаря на Душко (Маркович), на Ана (Бърнабич), на Зоран (Заев), че са тук. Благодаря на вицепремиера на Косово и другите, които са с нас. Така започна встъпителното си слово премиерът Бойко Борисов на откриването на четвъртото издание на Startup Europe Summit в Интер Експо център в София, предаде Канал 3.   До него бяха премиерите Ана Бърнабич (Сърбия), Душко Маркович (Черна гора) и Зоран Заев (Македония), както и българският еврокомисар Мария Габриел.   \"Балканите години наред бяха наричани барутен погреб, през какви ли не войни и събития не минахме. Но не на последно място бяхме и сред първенците по източване на касови апарати, банкомати, хакерски атаки и какво ли не. Което показа, че имаме огромен потенциал\", започна премиерът, с което предизвика усмивки в залата.   \"Но това, което предлагаме с моите колеги в момента, е да впрегнем потенциала на младите на Балканите, защото техни връстници на Запад с много по-малко умения направиха компании, които печелят честно милиарди долари\", продължи Борисов.   \"Искаме Балканите да се превърнат в наистина такъв подобен център с хъбове, но и на цифровизацията, цифровата икономика и всичко, което искаме да изградим. Когато говорим за пристанища, магистрали, говорим и за дигитална инфраструктура, което е бъдещето\", подчерта премиерът.   Той припомни, че Европа е далеч зад Съединените щати и Китай в тази сфера. \"Така че с днешната среща, на всички над 500 участници казваме \"добре дошли!\" Искаме да създадем платформата, за да имат сръбските, черногорските, македонските, българските и всички останали граждани, създадена мощна балканска цифрова икономика.   Това е огромна възможност за кадърните. Тези стартиращи компании могат да предложат решения, за да ги направят богати, от една страна, и да подпомогнат целия обществен живот Още веднъж - братя и сестри, да използваме деня да свършим добра работа, защото и нашето присъствие тук е с цел да дадем политическа подкрепа по тази тема. Още веднъж - да сте ми живи и здрави, благодаря ви!\", завърши българският премиер, след което един от организаторите подкани четиримата балкански министър-председатели да си направят селфи на подиума.    ", "date": "2018.11.15", "title": "Борисов: На Балканите бяхме първи по хакерство, нека впрегнем потенциала на младите в градивното"}
{"url": "http://epicenter.bg/article/Borisov-obsadi-s-premierite-na-Sarbiya-i-Cherna-gora-infrastrukturnite-proekti-na-Balkanite-/168204/2/0", "text": "Министър-председателят Бойко Борисов проведе двустранни срещи с премиерите на Черна гора и на Сърбия – Душко Маркович и Ана Бърнабич. Това съобщиха от правителствената информационна служба.  По време на разговорите високо бе оценена дейността на България, която и след своето първо председателство на Съвета на ЕС активно продължава да работи за европейската перспектива и свързаност на страните от Западните Балкани.  „Европейският проект няма да е завършен без държавите от Западните Балкани, а техният успех по пътя към ЕС зависи преди всичко от политическата воля на лидерите. България ще продължи да им оказва подкрепа за осъществяване на насочените към ЕС реформи и проекти“, каза премиерът Борисов.  В разговора си с Бърнабич българският министър-председател посочи, че сред факторите, допринасящи за политическа стабилност и сигурност в региона, първостепенно значение има нормализирането на отношенията между Сърбия и Косово. А възобновяването на диалога между двете страни трябва да се реализира с посредничеството на ЕС.  По време на двустранната среща премиерите Борисов и Маркович обсъдиха устойчивия напредък в преговорите за присъединяване на Черна гора към ЕС. Борисов подчерта, че тя остава добър пример и лидер в региона по пътя към европейското семейство.  Фокус в двустранните разговори бяха също енергийната свързаност и инфраструктурните проекти, които са от ключово значение, както за Балканите, така и за Европа.  ", "date": "2018.11.15", "title": "Борисов обсъди с премиерите на Сърбия и Черна гора инфраструктурните проекти на Балканите "}
{"url": "http://epicenter.bg/article/Lyubcho-Neshkov--Gruevski-i-Orban-udariha-Balgariya--kakto-ne-e-udryana-30-godini-/168210/2/0", "text": "\"  Българската държава не е понасяла такъв удар през последните 30 години. Това става ясно от новината за потърсеното убежище от Груевски в Будапеща.  Унгарското издание се е обърнало към съответния служител, който отговаря за молбата за получаване на убежище на Никола Груевски в Унгария и отговорът бил кратък: По този въпрос се обърнете към българските власти. Това подсказва, че вероятно или възможно Груевски да е използвал български паспорт, за да стигне до Будапеща\". Това заяви журналистът Любчо Нешков по БНТ.   \"  В продължение на 10 години Груевски рушеше историческото минало в Македония, започна да руши икономиката на страната чрез тоталната корупция, рушеше държавните институции, за да не стане Македония истински независима държава. Той тотално блокира евроинтеграцията на страната с цел Македония да бъде подчинена. Ненапразно той минава през Белград. Т \", допълни Нешков.  Всички медии, които критикуват България, са собственост на Виктор Орбан. Тези медии са известни с тежка пропаганда срещу България, срещу договора, който подписаха миналата година двамата премиери, срещу договора от Преспа и срещу евроинтеграцията на страната, категоричен е журналистът, издател на БГНЕС.  Как ние харесваме Орбан като режим и управление и пропускаме да споменем това, което се случва в Македония от медийната индустрия на Виктор Орбан.     Миналата година избягаха двама от най-важните служители в македонските служби с български паспорти. Те бяха арестувани в Солун, съобщи сензационна новина Нешков.   Това пише унгарското издание \"Непшава\" по повод бягството на Груевски в Будапеща и подаването на молба от негова страна за получаването на политическо убежище. \"Направете проверка при българските власти\". Това е краткият отговор пред журналист от \"Непшава\" на представител на унгарското правителство, който отговаря за правните въпроси свързани с молбата на Груевски за получаването на политическо убежище в Будапеща.   Журналистът попитал висшият държавен служител следното: \"Как бившият македонски министър-председател е пристигнал до центъра на Будапеща без документи, след като те са му отнети?\". Г  поради отношението на властите към Груевски. Публикацията в \"Непшава\" е озаглавена \"ВИП отношение от страна на правителството към Груевски\". Изданието нарича бившият македонски лидер \"македонският Орбан\". В публикацията се припомнят корупционните практики от времето на Груевски и антизападните му политики. Груевски е осъден на две години затвор по делото „Танк“ за закупуването на служебния му „Мерцедес“ за 650 000 евро, пише БГНЕС.    ", "date": "2018.11.15", "title": "Любчо Нешков: Груевски и Орбан удариха България, както не е удряна 30 години "}
{"url": "http://epicenter.bg/article/Fandakova--Shte-uchastvame-v-targa-za-kashtata-na-Yavorov--no-ne-mozhem-da-kupuvame-kotka-v-chuval/168213/2/0", "text": ". Това каза пред журналисти кметът на София Йорданка Фандъкова, предаде агенция „Фокус“.   „  отбеляза Фандъкова. „За мен къщата на Яворов е изключително ценен културен и архитектурен обект в София, ценен за всеки софиянец и всеки българин. Затова бих искала да потвърдя нашето желание, както и подкрепата от страна на правителството, за финансиране на участието за закупуване на къщата на Яворов.  “, заяви тя. „  Съществуват множество неясноти, които трябва да бъдат уточнени преди да се включим и да участваме в публичната продан“, посочи столичният кмет. „ , който доведе до тази публична продан, не е завършил. Рискът за всеки евентуален купувач, докато не се произнесе ВКС да реши окончателно случая, е огромен“, уточни тя. „  допълни Фандъкова, като отбеляза, че има поредица разминавания в документите за собственост. „Така че на първо място трябва да се изчистят от собствениците всички тези въпроси, всички спорове и възбрани трябва да бъдат окончателно уредени преди или поне по време на продажбата. Ние сме готови след изчистване на всички тези въпроси да участваме с финансовата подкрепа на държавата в закупуването на тази къща“, заяви Йорданка Фандъкова.   , каза още кметът на София.   „ , отбеляза Фанъдкова. „Не бих могла категорично да кажа дали няма да бъде интересна за някого, но аз лично смятам, че всеки сериозен купувач би следвало да разсъждава като нас и да знае, че най-напред би трябвало да се изчистят всички спорни неясноти и тогава вече да може да се участва в търг“, коментира тя.   „ , заяви кметът на София.   , заяви още Йорданка Фандъкова.  . С плана от 2015 година не се разширява надстрояване и дострояване, а се изисква само запазване, още повече че Министерството на културата вече ги обяви за паметник от местно значение.  “, заяви Фандъкова.   „  Доста сериозна кореспонденция направих. В момента съм в много тесен контакт с министъра на вътрешните работи, който гарантира, че като собственик на част от изгорялата сграда, предприемат мерки за възстановяване на покрива. Имат нужда от съдействия. Обещала съм им цялото, което е възможно, така че в най-скоро време, в предвид и приближаващият зимен сезон, да бъде покрита сградата и да не допусне нейното разрушаване. След което разбира се тя трябва да бъде напълно възстановена“, обясни още кметът на София.", "date": "2018.11.15", "title": "Фандъкова: Ще участваме в търга за къщата на Яворов, но не можем да купуваме котка в чувал"}
{"url": "http://epicenter.bg/article/Tsvetan-Tsvetanov--Nay-golemite-opasnosti-za-detsata-sa-v-internet-prostranstvoto-/168214/2/0", "text": "Най-големите опасности за децата са в интернет пространството. Вече от много ранна възраст децата ни имат добри дигитални способности и тук е предизвикателството пред родителите, държавните институции и неправителствените организации – да информираме децата ни за потенциалните опасности в интернет. Това заяви председателят на ПГ на ГЕРБ и председател на Комисията по вътрешна сигурност и обществен ред Цветан Цветанов по време на конференцията „Превенция и борба срещу насилието и сексуалната експлоатация на децата“. Събитието се провежда в София и се организира съвместно от Сдружение „Пренебрегнати деца“- ЕСРАТ България и Национална мрежа за децата. В конференцията участват 45 експерти от България и още 12 от Албания, Босна и Херцеговина, Гърция, Македония, Турция, Румъния и Сърбия, съобщиха от пресцентъра на ГЕРБ.  Цветан Цветанов информира, че най-често жертви на насилие и сексуална експлоатация стават деца от ниските социални слоеве, където има деградация на семейните ценности. Той отбеляза, че децата от семейства със статус над средния за България също са застрашени.  „Ако едно добре образовано дете със светло бъдеще попадне в тези престъпни схеми, неговата психика ще се срине и дори да го изкараме от тази система, то много трудно ще се върне впоследствие към нормалния ритъм на живота. Ето защо с такива информационни кампании ние трябва да стигнем както до децата, така и до техните родители. Проблемът с насилието на деца трудно ще бъде решен, но ние трябва да показваме добрите практики и да работим по превенцията“, коментира председателят на Комисията по вътрешна сигурност и обществен ред.  По думите на Цветанов идентификацията на жертвите е ключът към успеха в борбата с това явление. Според него липсата на идентификация е равносилна на отричане на проблема. Той обясни, че в последните години се наблюдава ново явление – трафик на бебета и бременни жени, които раждат своите деца в чужбина.  „Голяма част от децата, станали жертви на трафик и насилие, впоследствие се възприемат не като жертви, а като престъпници. Като законодатели винаги сме се стремили да подобряваме законодателството и да завишаваме санкциите към насилниците“, информира Цветанов.  Председателят на Комисията по вътрешна сигурност и обществен ред посочи, че голямо предизвикателство за държавните правоохранителни органи в борбата им с трафика и насилието над деца е била визовата либерализация.  „Според данните на Върховния комисариат на ООН над 34 милиона деца под 20-годишна възраст са станали жертва на трафик. За съжаление, днес миграцията допринася за задълбочаването на този проблем“, уточни Цветан Цветанов.  ", "date": "2018.11.15", "title": "Цветан Цветанов: Най-големите опасности за децата са в интернет пространството "}
{"url": "http://epicenter.bg/article/Politsai-svaliha-kaski-v-znak-na-solidarnost-s-protesta--video-/168215/2/0", "text": " информира телевизия Bulgaria ON AIR.   След тези действия протестът беше прекратен.   Вчера за поредна вечер хиляди граждани излязоха на протест в няколко български града. Повод за недоволството им са лошите условия за живот в страната. Освен в София и Перник протести имаше и в Стра Загора, Шумен, Бургас. Около 200 служители на жандармерията са командировани на различни места в страната заради протестите. До момента са изпратени допълнително екипи в Кюстендил, Перник, Благоевград и Пловдив.", "date": "2018.11.15", "title": "Полицаи свалиха каски в знак на солидарност с протеста (видео)"}
{"url": "http://epicenter.bg/article/Borisov--Gruevski-nito-e-iskal--nito-mu-e-izdavan-balgarski-pasport-/168217/2/0", "text": "Българският премиер Бойко Борисов заяви след срещата с македонския си колега Зоран Заев в Министерски съвет, че   както съобщи унгарски вестник.  \" , каза Борисов по повод публикация на унгарски вестник, че Груевски е избягал в Будапеща с наш паспорт, предаде Канал 3. Преди това от Министерството на правосъдието и от ДАНС също потвърдиха, че няма издаден български паспорт за беглеца, поискал политическо убежище в Унгария, за да не излежава в родината си 2-годишна присъда за злоупотреби. \"В началото на декември ще има съвместно заседание на правителствата на България и Македония. Заедно ще открием участъка от АМ Струма „Сандански-Кресна”, заяви още премиерът Бойко Борисов на съвместния брифинг със Зоран Заев в Министерски съвет, излъчен на живо от Канал 3. От своя страна македонският премиер Зоран Заев заяви, че са провели една близка приятелска среща с Борисов. \"Това беше полезна среща с конструктивни диалози. Всичко това е в резултат на подписания двустранен договор за приятелство, подчерта Заев.   Македонският премиер отбеляза, че икономическите взаимоотношения между двете страни се развиват изключително добре. Търговският стокообмен се оценява на 500 млн. евро, като според Заев са си поставили за цел да стигне 1 млрд. евро. Работи се по отварянето на нови гранични пунктове, сред тях на Делчево- Невестино и при Симитли. Развива се и проектът за жп линия София-Скопие, както и за газова инфраструктура от разпределителния център в Петрич по посока Струмица.", "date": "2018.11.15", "title": "Борисов: Груевски нито е искал, нито му е издаван български паспорт "}
{"url": "http://epicenter.bg/article/Britanskiyat-kabinet-podkrepi-proektodogovora-za-Brexit/168177/7/0", "text": "Правителството във Великобритания одобри текста на проектоспоразумението с ЕС по условията за излизане на Обединеното кралство от общността. Това заяви премиерът Тереза Мей след петчасово среща с членовете на кабинета си, предадоха световните агенции, цитирани от Нова телевизия. \"Колективното решение на кабинета е, че правителството трябва да одобри проектоспоразумението\", заяви Мей в кратко изявление пред журналисти, което направи пред \"Даунинг стрийт\" 10. \"Това е решителна стъпка, която ще ни позволи да постигнем напредък и да финализираме споразумението\", каза още тя.    ", "date": "2018.11.15", "title": "Британският кабинет подкрепи проектодоговора за Brexit"}
{"url": "http://epicenter.bg/article/Putin-razgovarya-s-Pens-i-Boltan-v-Singapur-/168202/7/0", "text": "Президентът на Русия Владимир Путин преди началото на пленарното заседание на Източноазиатската среща на върха в Сингапур поговори за кратко с вицепрезидента на САЩ Майк Пенс и съветника на Белия Дом по национална сигурност Джон Болтън, съобщават ТАСС и Агенция \"Фокус\".  Участниците във форума се събраха в зала в сингапурския конферентен център „Сантек“, при което местата на руската и американската делегации се оказаха едно до друго. Към момента на появяването на руския президент в залата, вицепрезидентът на САШ вече е бил на масата. Путин, заемайки мястото си, се е поздравил с Пенс и те са говорили няколко минути „на крак“ в присъствието на преводач, а веднага към разговора се е включил и Болтън.  По-рано, по пътя към залата, Путин, също за кратко, си е поговорил с премиера на Индия Нарендра Моди. На тази беседа е присъствал и външният министър на Русия Сергей Лавров.  Както е пояснил прессекретарят на руския лидер Дмитрий Песков, няма необходимост от отделна среща между Путин и Пенс в Сингапур, тъй като в момента вече се подготвя пълноформатната среща между държавния глава и президента на САЩ Доналд Тръмп на срещата на Г-20 в Буенос Айрес, която ще се проведе в периода 29 ноември – 1 декември.  ", "date": "2018.11.15", "title": "Путин разговаря с Пенс и Болтън в Сингапур "}
{"url": "http://epicenter.bg/article/Zam-savetnichka-napuska-Beliya-dom-sled-skandal-s-Melaniya-Tramp/168206/7/0", "text": "Заместникът на съветника за национална сигурност на президента Тръмп – Мира Рикардел, напуска Белия дом след спор с първата дама Мелания Тръмп, предаде агенция „Ройтерс“.   Рикардел \"ще продължи да подкрепя президента в нова роля в администрацията след напускането на Белия дом\", съобщи говорителят на Белия дом Сара Сандърс, без да уточни каква ще е новата длъжност на досегашния заместник-съветник за националната сигурност.   Според информирани източници по-рано тази седмица Мелания Тръмп се е оплакала на президента от отношението на Рикардел, която е бивш ръководен кадър на Боинг и е работила в предизборния екип на Тръмп.   По-рано тази година Рикардел бе избрана от съветника за националната сигурност Джон Болтън за негова заместничка. Спорът между двете се изострил след обиколката на първата дама в Африка през октомври, когато Рикардел се опитала да намали отпуснатите държавни средства за тази обиколка.   Запознат с работата на Рикардел в Съвета за национална сигурност източник заяви, че тя е в лоши отношения с повечето служители на съвета и е настроила срещу себе си всички освен самия Болтън, който е неин пряк ръководител.   Говорителка на Мелания Тръмп потвърди, че първата дама е поискала Рикардел да бъде уволнена. \"Канцеларията на Първата дама смята, че Мира Рикардел повече не заслужава честта да работи в Белия дом\", каза говорителката Стефани Гришъм.", "date": "2018.11.15", "title": "Зам.-съветничка напуска Белия дом след скандал с Мелания Тръмп"}
{"url": "http://epicenter.bg/article/Toma-Bikov--Ima-organizatsionen-tsentar-zad-protestite-v-stranata/168222/2/0", "text": "Има организационен център зад протестите в страната, смята  депутатът от ГЕРБ  Тома Биков. Той прогнозира, че европейските избори ще бъдат загубени от опозицията и това ще гарантира четиригодишен мандат на правителството на ГЕРБ и \"Обединени патриоти\".   Тома Биков беше помолен да коментира днешното телевизионно интервю на министър-председателя Бойко Борисов, в което той заявява, че няма причина правителството да подава оставка и изразява надежда протестите да престанат, след като цените на горивата падат.   \"Да, има хора, които не са доволни, това е нормално, но очевидно има организация, има организационен център, ядро и то си личи\", каза Биков на журналистически въпрос дали има платени протестиращи. Виждат се и хората, които са в този център - част от тях са криминално проявени, посочи той.   Има заинтересовани хора, които целят дестабилизация на държавата. Някои от тях са снимани, хора с прякори, част от тях с криминално минало, не мисля, че това са хората, които ще решат проблема на България, каза Биков. Той даде пример, че   Относно евентуални рокади в кабинета, Биков коментира, че такива се случват много често. По думите му всеки министър носи персонална отговорност и когато има необходимост от смяна, никой не е вечен министър.", "date": "2018.11.15", "title": "Тома Биков: Има организационен център зад протестите в страната"}
{"url": "http://epicenter.bg/article/Parlamentat-odobri-po-tezhki-nakazaniya-za-domashno-nasilie--Do-5-godini-zatvor-za-psihicheski-tormoz/168223/2/0", "text": "Парламентът единодушно подкрепи днес на първо четене промените в Наказателния кодекс, които предвиждат по-строги санкции за домашно насилие. Законодателните промени бяха предложени от председателя на Народното събрание Цвета Караянчева. От БСП настояха преди окончателното приемане на текстовете част от тях да се прецизират ,  предаде БНР .   Приетите промени предвиждат до 5 години затвор за психически тормоз и преследване в условията на домашно насилие. Според тях наказанията за престъпления, извършени от близки роднини, стават по-тежки от тези за лица извън тесния семеен кръг. Тормозът извън семейството ще се наказва със затвор до 1 година или пробация.   Освен за физическо посегателство, лишаване от свобода се предвижда и за деяния като преследване, включително нежелано посещаване на работното място или други места за контакт и отдих на жертвата, заплашително поведение с цел всяване на страх или принуда за сключване на брак.   „Жертвите трябва да знаят, че ще има начин, по който да сезират органите. Сега правим промяна, в която може не само жертвата да сезира. Може да сезира майка ѝ, близките в семейството, може прокуратурата и полицията да се самосезират“, каза Караянчева.   Димитър Стоянов от БСП посочи, че семейните отношения са деликатна област:   „Взаимоотношенията в едно семейство обикновено остават скрити. Много често съседите могат да чуват, че в семейството има скандал, но те не виждат, че вечерно време под завивките взаимоотношенията се изглаждат“.   Данаил Кирилов от ГЕРБ не изключи възможността, че може да има и особени случаи:   „Ще натоварим държавното разследване с един огромен обем от случаи, адвокати ще злоупотребяват. Важното тук е, че се опитваме да отворим тези отношения със защита чрез принудата на държавата, която да обхване невинните жертви“.   Проектът за промени в Наказателния кодекс бе представен на 25 октомври, а преди седмица бе приет от правната комисия. Тогава Цвета Караянчева обяви, че приема борбата срещу домашното насилие като лична кауза и призова „държавата да извади сопата“.  ", "date": "2018.11.15", "title": "Парламентът одобри по-тежки наказания за домашно насилие. До 5 години затвор за психически тормоз"}
{"url": "http://epicenter.bg/article/Deputati-ot-BSP-predstaviha--Viziya-za-Balgariya--na-moshten-desant-v-Severozapadna-Balgariya/168174/2/0", "text": "Депутати от БСП представиха „Визия за България“ на мощен десант в Северозападна България. „Искаме достоен живот!“ и „Спрете обезлюдяването!“ бяха призивите в Мизия, Вършец, Чипровци.   Ж ителите на Мизия изразиха убеденост в нуждата от държавна политика в подкрепа на работещите родители, като мярка за преодоляване на демографската криза. Гражданите посочиха и необходимостта от превенция на зачестилите случаи, в които деца раждат деца. Те заявиха, че икономиката в региона е силно зависима от земеделието и е необходима силна реформа в сектора. Според тях това е единственият път към съживяване на Северозападния регион. В тази връзка, те изразиха подкрепа към предлаганите от левицата мерки за справедливо разпределение на субсидиите между зърнопроизводители, зеленчукопроизводители и животновъди. Като основен проблем посочиха и липсата на достъпно здравеопазване и споделиха, че затова им се налага да пътуват до плевенската болница.  Зам.-председателят на ПГ на левицата Антон Кутев обясни, че целият смисъл на „Визия за България“ е повече държава във всеки един от различните сектори на държавата, по различен начин. „Имаме нужда от повече държава в икономиката - в части от нея, като енергетиката, става въпрос за пряко участие при собствеността – ЕРП-тата и атомната централа да са държавни, а в други, като фармацефтиката, да се участва през по-силна регулация“, обясни социалистът. По думите му държавата трябва да влезе във функциите си и да гарантира сигурността на всички български граждани, защото в момента съдебната система и полицията не работят така, както гражданите искат. „Нуждаем се от повече държава и в областта на здравеопазването – парите не да следват пациента, а да отиват в общинските и държавните болници, а не в частните. Същото важи и за образованието – публичният ресурс да се насочва към държавните и общински училища, а не в частните“, категоричен бе Антон Кутев..  Народният представител от ПГ на „БСП в България“ Милко Недялков подчерта, че когато говорим, че държавата трябва да си е на мястото, това не значи правителството, не всяка отделна институция, а всички институции заедно, в  синхрон- така, че да постигнат това, което хората искат. „Трябва да работим за такова държавно устройство, в което интересите на хората и интересите на институциите да съвпадат“, каза още той. По думите му основен проблем на хората в малките населени места, като Мизия, е задоволяването на основните човешки потребности. „Визия за България“ се обръща към българите в цялата страна, а не само в големите населени места. Основен приоритет в нея ще бъдат и мерки за подпомагане на Северозападна България“, заяви Милко Недялков.   Областния председател на БСП-Враца Ивайло Лилов подчерта, че социалистите от цялата област ще събират направените предложения, критики и мнения, за да допълнят Визията с мерки за региона на Северозападна България.    „ Преди години в Чипровци имахме Професионална гимназия по художествен текстил и килимарство. Сега е останало училище, в което има само 70 деца. Градът изчезва заради лошата демографска политика.” Това казаха пред народните представители от ПГ на „БСП за България” Веска Ненчева и Йордан Младенов хората по време на представянето на „Визия за България”. Те изтъкнаха, че в момента населеното място буквално изчезва, а чипровските килими ще останат в историята, защото няма на кого да бъде предаден занаятът. „Младите хора отиват в големите градове, а тук оставаме само пенсионери, които едва свързваме двата края”, алармираха още хората. Според тях, заради лошия климат есенните насаждения няма да дадат добра реколта. Народните представители се ангажираха да отправят на парламентарен контрол питане към земеделския министър- каква е грижата на държавата за хляба на българина. Чипровци бяха категорични още, че здравеопазването е в пълен колапс. Веска Ненчева представи пред тях промените, които предлага левицата за стабилизиране на здравеопазването и грижата за здравето на всеки българин. Йордан Младенов сподели с тях намерението на левицата да бъдат подпомогнати малките производители. Чипровци са обърнали особено внимание на депутатите, че е време да бъдат актуализирани списъците за гласоподаватели в ГРАО.   Жителите от село Георги Дамяново представиха на народните представители от ПГ на „БСП за България” проф. Светла Бъчварова и Славчо Велков Стратегия за развитие на Северозапада и настояха да влезе в проекта на левицата „Визия за България”. Пред Славчо Велков те обясниха, че местният полицейски участък работи от 9 сутринта до 16 ч. следобед, като това не може да гарантира сигурността им. Той се ангажира да сезира вътрешния министър още утре. Пред проф. Светла Бъчварова хората сигнализираха за нагласените и престъпни търгове за общинска земя, като настояха да бъде сезирана прокуратурата. Като следващ, абсурден проблем те посочиха ненужното инвестиране на средства в инфраструктурни проекти. В околните села са били построени четири стадиона, като в тях няма изобщо деца, а същевременно пътищата в района се разпадат. Хората от Георги Дамяново  поискаха да бъде оправен пътя Ботевград – Монтана – Видин.    „ Спрете демографската криза. Ако не го направим, нищо друго няма значение, изчезваме като нация“. С тези думи се обърнаха гражданите на Вършец към народните представители от ПГ на „БСП за България“. Те подчертаха, че град Вършец е бил с население от над 10 000 души, а сега е едва 5 600. Като свои основни проблеми гражданите поставиха ниските доходи, лошата пътна инфраструктура, липсата на достъп до здравеопазване и до лекарства, закриване на учебни заведения в общината. „Не може да се остави всичко да се решава от пазара. Държавата да се върне при народа си и да се погрижи за него“, заявиха хората. Те поискаха държавна помощ за малките производители и за закупуване на продукцията им. След редица срещи с граждани, Областният съвет на БСП връчи на народните представители съставената по време на разговорите с гражданите Визия за Монтана.  „ Държавата е в криза, а народът е в безпътица. Във „Визия за България“ залагаме на  завръщане на държавата в своята основна роля в социално-икономическия живот на България“, заяви народният представител от левицата от региона  Атанас Костадинов. Той подчерта, че ако продължи моделът на управление на ГЕРБ, ще ни трябват 40 години, за да достигнем средното ниво на Европа към 2018г. Чуждестранните инвестиции са спаднали 4 пъти, но и български фирми не искат да инвестират тук и търсят нормална среда навън.  Костадинов коментира, че всяка държава има 5-7 конкретни предимства, които я правят уникална и тя трябва да развива приоритетно, за да се постигне догонващ растеж. „За България не бяха намерени към момента. Сега ние предлагаме“, заяви той и поясни, че става въпрос за зелена икономика, транспорт, енергетика, земеделие и туризъм. Костадинов обясни, че когато се определят и фиксират държавните приоритети, който и да дойде на власт, ще трябва да ги развива. По думите му това важи в още по голяма степен за регионите. Той подчерта, че във Визията е заложена помощ за изоставащите региони и намаляване на диспропорциите между отделните региони.  Депутатът д-р Илиян Тимчев подчерта, че все повече частни болници  се разкриват в близост до общинските и областните болници и ги обезкървяват. Като пример той посочи, че частната болницата в Монтана се е появила като специализирана болница за неврологични заболявания, по които България е на първо място и това й осигурява повече средства отколкото на общинската болница в Берковица. По думите му с годините тя е започнала да прибавя отделения за скъпоструващо лечение, които да й гарантират най-много ресурс от касата, както и кадри от общинските и областните болници. Социалистът подчерта, че не случайно болниците във Видин, Враца, Ловеч и други болници са в много тежно финансово състояние. Тимчев коментира, че като основни мерки за справяне с проблемите в здравеопазването БСП предлага: общинските и държавни болници да не са търговски дружества; създаване на здравна карта на регионален принцип, да се намали данъчната ставка на лекарствата на 9%, електронен регистър на лекарствата, предлагани у нас и наличността им, както и мерки за запазване на младите медицински кадри. Преди срещата за представянето на „Визия за България“, социалистите във Вършец, начело със своя председател Атанас Маджарски, откриха свой нов клуб на БСП.    ", "date": "2018.11.15", "title": "Депутати от БСП представиха „Визия за България“ на мощен десант в Северозападна България"}
{"url": "http://epicenter.bg/article/4805-lv--e-nay-visokiyat-bonus--izplaten-v-Agentsiyata-po-vpisvaniyata/168175/2/0", "text": "4805 лв. е най-високият бонус, изплатен в Агенцията по вписванията за периода на блокирането на Търговския регистър през лятото, пише в. „Сега“. Изданието посочва, че разполага с документи, които доказват това. Според вестника още четирима души от ръководството са взели от 4046 до 4301 лв. Не е ясно кои точно са служителите, които са работели денонощно по време на срива, но тлъсти премии са получили в цялата администрация на Агенцията по вписванията, включително и служители в отдел \"Счетоводство\", \"Протокол\", \"Човешки ресурси\", юристи, пише вестникът.   Миналата седмица Агенцията по вписванията и министерството на правосъдието посочиха, че чистата сума на раздадените хонорари е 599 000 лв. Върху тях обаче са платени още 90 590 лв. във вид на осигуровки, с което общата сума от парите на данъкоплатците доближава 700 000 лв.   От документи, с които \"Сега\" разполага, се вижда, че премиите не са \"между 700 и три хиляди и нещо\", както беше заявено от шефа на Агенцията по вписванията на пресконференция миналия петък. Напротив - ръководният състав на агенцията е получил над 4000 лв. Изпълнителният директор Габриела Козарева отказа да назове размера на своята премията, а правосъдният министър Цецка Цачева обяви, че това било нейно право. В случая обаче става дума за информация от висок обществен интерес, тъй като парите са раздадени точно за работата през периода, когато Търговският регистър бе блокиран и това причини множество неудобства и финансови загуби за бизнеса.   Шестима души са получили премии между 3000 и 4000 лв., като сред тях е и началникът на отдел \"Информационни системи на регистрите\". 14 души са взели между 2000 и 3000 лв. Болшинството от останалите 486 служители са си разделили между 1000 и 2000 лв. Сред тях е дори експерт от дирекция \"Информационно обслужване и технологии\".   Интересен е и друг факт - по старите вътрешни правила за заплатите в агенцията право на допълнително възнаграждение са имали само служителите, които имат стаж поне 45 дни от 90-те дни на тримесечието, за което се плаща. Козарева беше назначена на 20 август, тоест тя има само 40 дни за този период. От заповедта й за изплащане на бонусите с дата 22 октомври се вижда, че вътрешните правила са били променени два пъти през октомври - на 8-и и на 17-и. \"Сега\" няма отговор от агенцията защо се е наложило това спешно изменение, но логично може да предположи, че е намален размерът на необходимия стаж. Правосъдният министър Цецка Цачева обяви, че няма отношение към раздадените бонуси, нито знае размера им. Това също не е така, тъй като точно тя е поставила оценка \"Много добри резултати\" на Козарева на 5 октомври, която служи за определянето на размера на бонуса. Цачева защити подчинената си, че е поела агенцията „в най-критичния момент” и свършеното в краткия период „заслужава да бъде оценено”, но премълча факта за променените вътрешни правила, за които в министерството са наясно.   Цачева оправда бонусите с \"положени невероятни усилия да се навакса със закъснението”, причинено от 18-дневния срив на Търговския регистър. Сред наградените не са само хора, които са възстановявали регистъра в извънработно време, както твърдят Цачева и Козарева, а служители от администрацията, които няма причини да са работили по нощите. По информация на министерството и агенцията със срива се бореха японски специалист, IT експерти на фирмите \"Лирекс\" и \"Си ен сис\", както и програмистите на агенцията. Според Козарева трима служители от дирекция \"Информационно обслужване и технологии\", които имали преки отговорности по безпроблемното функциониране на регистъра, не са получили бонуси, защото били виновни за срива. Цачева обаче твърди, че все още няма информация кои са отговорните за срива, защото проверката щяла да приключи чак в края на годината.   Няма информация какъв извънреден труд са положили например деловодителите, служба \"Протокол\", \"Човешки ресурси\" и много други централни дирекции. Факт е, че служителите на гишетата посрещаха гнева на засегнатите от блокирането на Търговския регистър, но те също спазваха работното си време и не става дума за извънреден труд. Според Наредбата за заплатите на служителите в централната администрация допълнителното възнаграждение за постигнати резултати се определя за „точно и в срок изпълнение на поставените задачи“. В заповедта за изплащане на сумите обаче няма нито дума по въпроса в какво се състоят и постигнатите им резултати, а това очевидно е необходимо, иначе всяка една администрация може да си раздава премии за несъществуващи постижения. Което вероятно е и масовата практика.  ", "date": "2018.11.15", "title": "В. \"Сега\": 4805 лв. е най-високият бонус, изплатен в Агенцията по вписванията"}
{"url": "http://epicenter.bg/article/Borisov-shte-se-sreshtne-s-premiera-na-Makedoniya/168176/2/0", "text": "Премиерът Бойко Борисов ще се срещне с министър-председателя на Република Македония Зоран Заев, който е на посещение в България. Двамата ще разговарят в Министерския съвет.   Фокус на срещата ще бъде задълбочаването на двустранното сътрудничество между България и Република Македония в различни области, както и развитието на инфраструктурните проекти в региона.    ", "date": "2018.11.15", "title": "Борисов ще се срещне с премиера на Македония"}
{"url": "http://epicenter.bg/article/Parlamentat-glasuva-promenite-v-NK--koito-predvizhdat-zatvor-za-psihicheski-tormoz/168179/2/0", "text": "Първа точка в дневния ред на парламента са промените в Наказателния кодекс, които предвиждат до 5 години лишаване от свобода заради психически тормоз в семейството. Измененията бяха внесени от ГЕРБ. Според данните на вносителите всяка четвърта жена у нас става жертва на тормоз.   Насилието извън семейството ще се наказва с 1 година лишаване от свобода. Жертвите ще бъдат предупреждавани и ако насилникът им избяга или бъде пуснат предсрочно от затвора. Законът ще преследва и принудителните бракове.  ", "date": "2018.11.15", "title": "Парламентът гласува промените в НК, които предвиждат затвор за психически тормоз"}
{"url": "http://epicenter.bg/article/Zastudyavaneto-zapochva--skoro-shte-ima-i-snyag/168180/2/0", "text": "От днес започва по-сериозно застудяване, ще превали на места слаб дъжд, в планините сняг. Температурите ще се понижат с около 5-7 градуса и ще бъдат между 7 и 12 градуса.   В петък ще бъде предимно слънчево над западните и южните райони, но студено. Ще превали слаб сняг в Северна България. Дневните температури още ще се понижат и ще бъдат между 3 и 8 градуса. Сутрешните температури почти навсякъде ще бъдат отрицателни – между минус 4 и 0 градуса. През почивните дни ще бъде студено, валежи не се очакват. Минималните температури ще бъдат между минус 5 и минус 1 градуса, а максималните между 2 и 7 градуса, за София минимална температура около минус 5 градуса, максимална около 3 градуса над нулата. В неделния ден съществена промяна на времето не се очаква, остава студено, през нощта срещу понеделник ще се заоблачи и ще започнат валежи. Новата седмица ще започне с валежи от мокър сняг в западните райони, а в източните валежите ще бъдат все още от дъжд. Дневните температури ще бъдат между 2 и 9 градуса, в западните райони около 2-3 градуса, в източните до около 8-9 градуса. Във вторник отново почти навсякъде ще вали дъжд и сняг, максималните температури ще бъдат между 1 и 8 градуса, а сутрешните ще паднат до около минус 6 градуса в Западна България. В сряда валежи не се очакват, но ще остане предимно облачно над по-голямата част от страната, температурите остават без съществена промяна. В четвъртък и петък другата седмица ще има разкъсана облачност, валежи не се очакват, а дневните температури ще бъдат между 5 и 9 градуса в повечето райони.      ", "date": "2018.11.15", "title": "Застудяването започва, скоро ще има и сняг"}
{"url": "http://epicenter.bg/article/Kristian-Vigenin--/168181/2/0", "text": "„Подкрепяме протестите. Виждаме всички, че те не намаляват. Щом толкова хора излизат по улиците, значи наистина положението не е добро. Нека да оставим на гражданите да покажат докъде са докарали страната.“ Това коментира в сутрешния блок на Нова телевизия Кристиан Вигенин, депутат от БСП и председател на Комисията по европейските въпроси и контрол на европейските фондове. „Въпросът е, че решение на проблемите има, но някой трябва да ги види“, добави социалистът. Относно това дали протестите са платени и има професионални протестиращи на тях, Вигенин обясни, че има хора с нисък праг на търпимост. „Опитът да се дискредитира протеста, няма да спаси положението“, категоричен бе отново Кристиан Вигенин.    ", "date": "2018.11.15", "title": "Кристиан Вигенин: Опитът да се дискредитира протеста, няма да спаси положението"}
{"url": "http://epicenter.bg/article/Borisov-za-Radev--Da-me-kritikuva-kolkoto-shte--no-da-kazhe-i-za-partiyata-darzhava-BSP-/168183/2/0", "text": " заяви премиерът Борисов в интервю за БТВ. Министър-председателят отговори така на критиката на държавния глава Румен Радев в словото му в навечерието на 10 ноември.   Запитан дали се припознава в критиките на соцлидера Корнелия Нинова,  \"Коя партия подписа за „Белене“, в кой мандат падна КТБ, кой върза електромерите за „Мариците“. Съберете трите цифри и ще получите 7 милиарда\", продължи Борисов.     \"Надявам се да спрат протестите, след като падат цените на горивата\", каза той. А на въпрос възможна ли е друга конфигурация в Народно събрание отвърна категорично   Доверието към ГЕРБ пада, разликата с БСП се топи, припомни водещият Антон Хекимян, а Борисов отвърна: \"ГЕРБ е първа политическа сила и то след две години управление с яростни атаки всеки ден. И след две години те не могат да ни стигнат. Нищо различно от това, което хората са ни подредили преди две години, няма!\"     Търговският регистър с бонуси от 4000 лв. на фона на 40 лв. коледна добавка, посочи Хекимян. \"Тече проверка. Като променим закона, ще изпаднем в следващия казус – как да привлечем специалисти. Близо половин милиард по наше време като управляващи сме дали за коледни добавки. Нашият проблем е как да привлечем добри специалисти\", отвърна министър-премиерът.   \" Къде е острата полемика?! Това е все едно някой да ти удря шамари и да казват – те се бият!\", каза още Борисов за президента и неговите критики. Според   Това въпрос към мене ли е – имам вестник, телевизия?\", каза премиерът.   В хаотичното задаване на въпроси се стигна и до изявлението на президента, свързано с четвъртата власт, при което Борисов влезе в дискусия с Хекимян.  \" \"  Така Борисов прехвърли темата към полето на журналистите и че едва ли не те са си виновни за състоянието на медийната среда в България, която непрекъснато се срива в класациите за свобода на словото. А Хекимян гледаше безмълвен и не намери начин да реагира.          \"Трябва да излезете и да кажете с какво ви пречим, каза Борисов по отношение на оценката на влошаващата се медийна среда в мониторинговия доклад на ЕК и думите на президента Румен Радев, че има връщане на авторитарни практики и медиите страдат.   Борисов се отрече от думите си от вчера (14 ноември), че е казал, че имало олигарх, който си използвал телевизията, за да се брани. Казах \"олигарси\", измъкна се лидерът на ГЕРБ. Той не пропусна да каже и как карикатуристи като Христо Комарницки вземат \"огромни заплати\" за карикатурите си.   възнегодува премиерът. Той заяви, че няма да спори с президента, но не може, \"когато говориш за партия държава, да не споменеш БСП или че за 50 години управление на БСП да не би да сме били по-богати\". Освен това подчерта, че досега не си е позволил нито една квалификация към президента Радев. натърти Борисов.   Според него всеки заслужавал, и президента включително, но ако сега хората счупели държавата, нямало да може да се мултиплицира ефекта на увеличение на доходите, който ГЕРБ била постигнала.   \"Президентът какво общо има с „Визия за България“, но се срещна с БСП. А в същото време не иска да се срещне с финансовия министър. , изреди Бойко Борисов.    И не отговори \"колко ни писа Европа\", като каза, че България ще влезе в Шенген \"по въздух и вода\", след разговор с Холандия.    Запитан защо по време на българското председателство на Съвета на ЕС гостите са били настанявани в хотел на фамилията Арабаджиеви, които са сред обвиняемите, Борисов заяви: \"Ми тези хотели само имаме, всичко беше препълнено, имаме 3-4 големи хотела.\"  Десетима са задържани при акцията в хотелите на Ветко Арабаджиев, той - в чужбина, синът му в ареста  В действителност фирма ВГ АД бе определена за изпълнител на обществената поръчката с предмет \"Хотелско настаняване за ръководителите на делегации и техните придружители при провеждане на българското председателство на Съвета на Европейския съюз през 2018 г.\". Поръчката бе обявена от Министерството на европейското председателство, ръководено от Лиляна Павлова, което продължи да работи и след края на юни т.г. - до края на 2018 г. Дружеството, спечелило търга, е собственост на Вълчо и Маринела Арабаджиеви.  Самите Арабаджиеви, както и семейство Николай и Евгения Баневи, така и не са върнати в България. , който припомни този факт.  Относно акцията с арестуваните над двайсетина по повод аферата с българско гражданство в Държавната агенция за българите в чужбина Борисов    На въпрос, че има твърдения, че ВМРО, чийто човек е бившият шеф на ДАБЧ Петър Харалампиев, се финансират от корупционните схеми, премиерът отговори:  \"    Истински се надявам процесите срещу политици и кметове да се доведат докрай. Съдебната система е независима. Баневи ги задържаха, ще задържат и другите (бел. ред. – Арабаджиеви) – някои процеси отнемат години.  \"20 арестувани, постоянна мярка \"задържане под стража\", нека купуват пак\", обобщи Борисов скандала с българските документи в ДАБЧ. От думите му стана ясно, че пак \"Обединени патриоти\" ще предложат ръководител на ДАБЧ.     Премиерът настоя да подчертае, че \"България е единствената държава, която успя да се справи с миграционния поток, благодарение на нейните служби, граничари и двустранното ни споразумение с Турция\"   Припомняме, че в Агенцията по вписванията бяха раздадени сериозни бонуси, но Цецка Цачева увери, че нямало възнаградени служители, отговарящи за поддръжката на регистъра.    (бел. ред. – Семов стана конституционен съдия, а срещу него върви проверка – дали през 2016 година е било отказано законосъобразно разследване по сигнал срещу бившия депутат от РЗС).   Борисов припомни, че по време на втория му кабинет е бил предложен за \"европейски адвокат\".  Припомняме, че в началото на ноември 2015 г. тогавашният правосъден министър Христо Иванов инициира оттеглянето на бългаската кандидатура за генерален адвокат в Съда на Европейския съюз в Люксембург на доц. Атанас Семов. След изслушване на 30 октомври органът на ЕС, който дава становище по годността на кандидатите за съдии и генерален адвокат в Европейския съд, е дал отрицателно становище по кандидатурата на доц. Семов поради липсата на достатъчен професионален опит на високо ниво.  \"Ние го предложихме за адвокат в Европейския съд, Европа не се съгласи, добави премиерът. Това е все едно някой да ти удря шамари и да казва „те се бият”, обобщи Борисов неприятната ситуация.   Разбира се, началото на разговора беше традиционно за участията на Борисов в bTV. „Добро утро”, беше поздравът на Хекимян към премиера, който отвърна: „Добър ден” и обясни, че днес станал в 6:00 часа сутринта, а обикновено сутрин не ставал по-късно от 6:30 часа. Имал и 1 час за футбол, защото иначе щял да откачи - всеки ден му бил свръхнапрегнат.  ", "date": "2018.11.15", "title": "Борисов за Радев: Да ме критикува колкото ще, но да каже и за партията-държава БСП!"}
{"url": "http://epicenter.bg/article/Rosen-Plevneliev--Ne-sam-ubeden-v-avtentichnostta-na-protestite--prezidentat-Radev-e-populist/168184/2/0", "text": "\"Виждам паралели и виждам разлики в протестите сега и тези, които доведоха до оставка на кабинета „Борисов“, заяви в сутрешния блок на Нова телевизия Росен Плевнелиев, президент в периода 2012 – 2017 година. „Протестите мимикрират в исканията – бяха горивата, „Гражданска отговорност” и т.н. Гражданите имат право на протест, те да бъдат по демократичен начин и да ги чуят. Очаквам институциите да се отворят и да чуят гражданите. Президентът в момента се държи като опозиционен лидер и донякъде като подбудил на протестите. Подобни и по-мащабни протести имаше и по мое време, имаше случаи и на самозапалили се граждани. Както направих аз при протестите? Отидох при тях, поканих ги в президентството, организирах дебати там, заедно с протестиращи, синдикати, работодатели, неправителствени организации и др.”, даде пример Плевнелиев със своя мандат и за пореден път нападна президента Румен Радев.  „Държавният глава не бива да стои отстрани и да подбужда протестите. Единственият начин да се реализират исканията на гражданите е през институциите, другото е хаос.” „Аз тогава стартирах диалог”, изтъкна отново Плевнелиев своя подход.    Плевнелиев коментира и казуса с думите на Валери Симеонов за майките на деца с увреждания и оставането му на поста.   Какви са въможностите на министър-председателя да се раздели със своя вицепремиер и как това ще се отрази на коалиционната конструкцията, аз не мога да коментирам. Не съм запознат в детайли. Вярно е, че премиерът губи от това, че не взе оставка\".  На въпрос какви би направил, ако е на мястото на премиера, Плевнелиев заяви: „Щях да го помоля (бел. ред. - Валери Симеонов) да помисли какво да направи. Защото всички ние, които сме действащи политици, трябва да даваме пример на хората.” Според него е възможно да има и чужда намеса в протестите. Това си твърдение подплати с примера за наличието на кола с руски номера на протеста в Бургас. Плевнелиев дори призова службите да проучат въпроса, защото се съмнява, че България е част от една геополитическа война.   каза бившият държавен глава.   „Ако този кабинет продължи да работи, механизмът на за наблюдение ще отпадне, ще влезем в Шенген и в еврозоната. Точно това е голям проблем за всички русофили“, каза той.   Във връзка с качеството на строителството на магистралите, Росен Плевнелиев припомни как, когато е бил министър на регионалното развитие и благоустройството, Сергей Станишев е ходил с буркани, пълни с пепел и тогава той заедно с журналисти е отишъл, на която магистрала те са поискали и се оказало, че пепелта на Станишев е била от рудник и се използвала като съставка на асфалт, а не е, че е самият асфалт. „Бедността не е порок, това е състояние, от което не трябва да се отчайваме, а трябва да работим“, каза още той и призова всички институции да работят в името на промяната. „Аз съм единственият български президент, избран без подкрепата на ДПС. Президентът Радев беше избран с подкрепата на ДПС”, подчерта още Плевнелиев. ", "date": "2018.11.15", "title": "Росен Плевнелиев: Не съм убеден в автентичността на протестите, президентът Радев е популист"}
{"url": "http://epicenter.bg/article/D-r-Miroslav-Nenkov--Donorite-ne-se-realizirat--zashtoto-horata-ni-nyamat-doverie/168185/2/0", "text": "Има готови екипи в две болници, които да могат да правят в България белодробни трансплантации. Това заяви д-р Мирослав Ненков в сутрешния блок на БНТ. Обединен екип между два такива мощни центъра като Военно-медицинска академия и болница “Света Екатерина” може да даде резултат, но този процес ще отнеме време, каза той.   С кого ще си сътрудничим в областта на белодробната трансплантация - дали с Турция или Индонезия, ще реши политическото ръководство на министерство на здравеопазването, каза Ненков. По думите му на лекар извън ЕС, който да практикува у нас му трябва специално разрешително.   Смяната на ръководни кадри в нашата система е унищожителна, каза Мирослав Ненков. Донорите не се реализират, защото хората ни нямат доверие. От другата страна е нужна сериозна реформа, посочи той.", "date": "2018.11.15", "title": "Д-р Мирослав Ненков: Донорите не се реализират, защото хората ни нямат доверие"}
{"url": "http://epicenter.bg/article/Ministerstvo-na-pravosadieto--Nikola-Gruevski-ne-e-balgarski-grazhdanin/168190/2/0", "text": "Никола Груевски не е български гражданин и не е подавал документи за българско гражданство. Това съобщиха от пресцентъра на Министерството на правосъдието във връзка с публикации на медии, че Никола Груевски е избягал в Унгария с български паспорт.   От министерството посочват също, че по данни на МВР Груевски няма издаден български паспорт.   По-рано унгарското издание \"Непшава\" съобщи, че най-вероятно бившият премиер на Македония Никола Груевски е избягал в Унгария, използвайки български паспорт. От унгарското правителство отговориха кратко пред журналистите - \"Направете проверка при българските власти\".  От лятото на 2017 година бившият премиер е без паспорт и има забрана за напускане на Република Македония. Груевски е осъден на две години затвор по делото „Танк“ за закупуването на служебния му „Мерцедес“ за 650 000 евро.  ", "date": "2018.11.15", "title": "Министерство на правосъдието: Никола Груевски не е български гражданин"}
{"url": "http://epicenter.bg/article/GERB--Predsrochni-izbori-nyama-da-ima--Siderov-sas-zayavka-zayavka-za-rokadi/168227/2/0", "text": ". Така ГЕРБ бяха категорични, че наистина няма условия за предсрочен вот, пише „Монитор“.   Депутатът от партията   коментира той и добави - „Ако някой мисли, че може да предизвика предсрочни избори, си е направил грешен анализ на ситуацията”. Биков не изключи рокади в правителството, каквато заявка даде сутринта министър-председателят. Много често се случват рокади в кабинета, обясни той и отсече: \"Никой не е вечен министър\". По думите му всеки министър носи персонална отговорност и когато има необходимост от смяна, никой не е вечен министър.   Той коментира и протестите в страната, като заяви, че протестите има организационен център, които стои зад тях.   По думите му се виждат и хората в този център -  част от тях са криминално проявени и добави, че има заинтересовани хора, които целят дестабилизация на държавата.   „Някои от тях са снимани, хора с прякори, част от тях с криминално минало, не мисля, че това са хората, които ще решат проблема на България,     Патриотите пък дадоха да се разбере, че не чакат рокади в кабинета от тяхната квота.   и добави, че  коалицията не се е отклонила от програмата си и тя се изпълнява. Той обаче отказа да посочи имена, които биха били сменени или от които са недоволни.   Лидерът на „Атака” и шеф на парламентарната група на патриотите   Сидеров даде да се разбере, че е недоволен и има забележки към работата на външния министър Екатерина Захариева.   По думите му  . Той даде пример с Пакта за миграцията на ООН, за който патртиотите са против, на Коалиционния съвет било решено България да не се присъединява на него, а само преди ден на заседанието на външна комисия имало завой. „Това е лош знак към хората и външните ни партньори“, заяви Сидеров и определи Пакта за опасен.  „ , каза още той.   Иначе за оставката на вицепремиера Валери Симеонов,   Те имали програма, която щяла да продължи да се изпълнява. Въпреки това той намекна, че Цветан Цветанов подкрепя Симеонов и стои зад него. „Питайте Красимир Каракачано и Цветан Цветанов, най-вече Цветанов, защото там има една не топла, а гореща връзка”, каза лаконично той.   Относно протестите   По думите му когато има недоволство, трябва да се разбере причината за него. „Да се опиташ подействаш върху нея, а не да излезеш и да кажеш – „Това е пазар”. Има тогава защо сте във властта. Тогава станете домоуправители.”, аргументира се той.    Според Сидеров в момента няма обществени нагласи за предсрочен вот, но едни предсрочни избори не бива да ни плашат. Според него кабинета трябва да подобри ПР стратегията и тактиката си относно някой решения. Той даде пример с данъка за старите коли. Така на последния коалиционен съвет предложил данъкът за старите коли да бъде оттеглен, но това не било прието.   „Заради едни 20 млн.лева приходи, караме 2 млн, българи  да се бръкнат в джоба , няма значение 2 или 5 лева. Не се вслушаха”, каза Сидеров. Относно доверието между коалиционните партньори Сидеров заяви – „Аз съм отговорен човек.    Лидерът на \"Воля\" Веселин   „Не можем да ги хванем и с бой да ги изкараме от там, но няма да ги оставим на мира, подчерта той. Протестите според него не били масови и това давало сила \"на Каракачанов и Симеонов да се държат като удавници за кокала\".", "date": "2018.11.15", "title": "ГЕРБ: Предсрочни избори няма да има, Сидеров дава заявка за рокади"}
{"url": "http://epicenter.bg/article/Unikalna-12--chasova-operatsiya-v-UNG-klinikata-na-VMA--Spasiha-zhena-s-tumor-obhvashtasht-uhoto-i-shiyata/168228/2/0", "text": "Съвместен екип от специалисти по „Ушни, носни и гърлени болести” и „Лицево-челюстна хирургия” извършиха уникална по рода си операция за отстраняване на карцином на 49-годишна жена. Това съобщиха от пресцентъра на ВМА.   Пациентката потърсила помощта на професор Венцислав Цветков – ръководител на УНГ-клиниката на ВМА, след като близо година е лекувана от различни специалисти в страната, като окончателното им мнение е било, че не могат да й предложат адекватно оперативно лечение.   След направен обстоен преглед от професор Цветков и екипа му, жената е диагностицирана с карцином, обхващащ ушния канал, средното ухо, мастоида, вътрешното ухо, черепната база, темпоро-мандибуларната става, паротидната жлеза и съдово-нервния сноп на шията.   Отстраняването на такъв вид тумор е крайно сложно и рисково, тъй като ангажира лицевия нерв, големите съдове на шията и близко разположените мозъчни обвивки, коментира професор Цветков.   Направена е и консултация с водещия специалист в областта на лицево-челюстната хирургия доцент Николай Янев, който се ангажира за съвместна оперативна интервенция с екипите на ВМА.   В рамките на продължилата 12-часова операция туморът не само бе отстранен изцяло, но бе извършена и реконструкция на големия дефект на шията, като за целта бе използвана тъкан от гръдния мускул на пациентката.   Пациентката се възстановява нормално.   Професор Цветков благодари за професионализма на всички участници в изключително сложната операция и на екипа на доцент Николай Янев, д-р Гълъбена Йорданова и д-р Александрина Малинова за перфектната колаборация.", "date": "2018.11.15", "title": "Уникална 12- часова операция в УНГ-клиниката на ВМА! Спасиха жена с тумор обхващащ ухото и шията"}
{"url": "http://epicenter.bg/article/ES-investira-nad-290-mln--evro-v-zhp-liniyata-Plovdiv-Burgas-/168229/2/0", "text": "Европейският съюз инвестира 293,4 млн. евро по линия на Кохезионния фонд в по-модерни, по-бързи и по-безопасни железопътни връзки между градовете Пловдив и Бургас, свързващи някои от най-големите градове на България с едно от най-важните пристанища на Черно море. По този начин инвестициите допринасят за изграждането на високоскоростната железопътна линия по коридора Ориент/Източно Средиземноморие от трансевропейската транспортна мрежа (TEN-T), свързващ Централна с Югоизточна Европа, съобщиха от ЕК.  Комисарят по въпросите на регионалната политика Корина Крецу заяви, че благодарение на този проект, финансиран от ЕС, българските граждани ще могат да пътуват за по-кратко време и при повишена безопасност.  „Те също така ще усетят и ползите от по-доброто качество на въздуха, тъй като проектът насърчава екологосъобразната мобилност в страната”, добави Крецу.  Проектът ще доведе до намаляване с 40 минути на времето за пътуване както за пътниците, така и за товарите, като влаковете ще достигат скорост между 130 и 160 км/ч по участъка с дължина 293 км. Това ще направи пътуването с влак конкурентно на автомобилния транспорт и ще насърчи по-екологосъобразна мобилност в страната.  В същото време редица мерки ще доведат до повишаване на безопасността по линията благодарение на новите системи за сигнализация и телекомуникации и заменянето на съществуващите железопътни прелези с 29 надлеза, пешеходен надлез и подлез.  ", "date": "2018.11.15", "title": "ЕС инвестира над 290 млн. евро в жп линията Пловдив-Бургас "}
{"url": "http://epicenter.bg/article/Zoran-Zaev--Minahme-500-mln--evro-v-targoviyata-mezhdu-Makedoniya-i-Balgariya-/168231/2/0", "text": "Нашите две държави са пример за новата реалност на Балканите, защото успяхме да създадем дух на приятелство и доверие. Това каза премиерът на Македония Зоран Заев на съвместния брифинг с Бойко Борисов, излъчен на живо от Канал 3 от Министерски съвет..  \"Току-що завърши близка приятелска среща с моя близък приятел и приятел на Македония Бойко Борисов. Честите ни срещи са пълни с конструктивни договори и плановe, като в резултат на това е и Договорът за приятелство и добросъседство, който подписахме.  Сработването ни в икономиката никога не е било по-добро – минахме 500 млн. евро в търговията между двете държави и няма да спрем, докато не стигнем 1 млрд. евро“, каза още Заев.  Той посочи, че през декември ще дойде отново в България. \"И ще разговаряме за идните перспективи и ще констатираме завършени проекти. Продължаваме да работим интензивно и по разширяването на граничните пунктове и за отварянето на нови такива“, каза още македонският премиер и обясни, че продължава да се изгражда и жп инфраструктурата, която свързва Македония и България.  \"Цялата ни работа е мотивирана от голямата подкрепа, която България дава на държавата ни и за нейното евроатлантическо бъдеще. Македония остава посветена на реформите. Благодарни сме на София и за помощта, която оказва на Западните Балкани за интеграцията в ЕС и в НАТО“, каза още Заев.  \"Нашите две държави са пример за новата реалност на Балканите, защото успяхме да създадем дух на приятелство и доверие. Заедно отбелязваме празници и личности – заедно честваме 24 май, заедно отбелязваме и Илинденско-Преображенското въстание. Продължаваме да работим заедно в търговията, образованието, науката, културата и т.н.“, изброи македонския премиер.  ", "date": "2018.11.15", "title": "Зоран Заев: Минахме 500 млн. евро в търговията между Македония и България "}
{"url": "http://epicenter.bg/article/Prezidentat-Rumen-Radev-shte-uchastva-v-otbelyazvaneto-na-praznika-na-Suhopatni-voyski/168232/2/0", "text": "На 16 ноември президентът и върховен главнокомандващ на Въоръжените сили Румен Радев ще участва от 10.00 часа в тържественото събрание във Военна академия „Георги Стойков Раковски“ по повод празникa на Сухопътни войски.   Това съобщиха от Прессекретариата на държавния глава.", "date": "2018.11.15", "title": "Президентът Румен Радев ще участва в празника на Сухопътни войски"}
{"url": "http://epicenter.bg/article/Monika-Lyuinski-progovori-za-aferata-si-s-Bil-Klintan/168195/10/100", "text": "Моника Люински проговори за първи път за аферата си с американския президент Бил Клинтън през 1998 г.   Тя разказва за ужаса и страха, които я обзели, когато разбрала, че трябва да сътрудничи в разследване на ФБР срещу Бил Клинтън или трябва да влезе в затвора.   В новите документални серии The Clinton Affair Люински разкрива, че е трябвало да сътрудничи, за да избегне обвиненията. Тя разказва, че е трябвало да провежда подслушвани телефонни обаждания, както и че е трябвало да ходи с подслушвателно устройство на срещи. За нея това било толкова трудно, че само няколко часа по-късно тя започнала да обмисля самоубийство. Във видеото тя плаче, въпреки че това се е случило преди 20 години.   , разкрива Моника в интервюто. Агент от ФБР потвърждава думите ѝ като казва, че се лутала в крайности като хистерия и ярост.   Люински споделя, че за нея е било изключително трудно, защото в онзи момент все още е била влюбена в Клинтън.   Преди премиерата на документалния филм Люински разкрива в есе за Vanity Fair, че чувства разочарование, че Клинтън не е смятал, че трябва да ѝ се извини, както и че изпитва желание да каже на Хилъри колко съжалява.     След това тя изброява видовете скръб, които е изпитала, завършвайки със    Тя споделя и разочарованието, което е изпитала от коментарите, които той прави през юни, попитан дали дължи лично извинение на Люински и това, че не може да повярва, че е нужно толкова много време някой да зададе този въпрос.   Клинтън тогава отговаря:   В отговор на това Люински пише:    След това добавя:   , пише Люински.   Тя също така признава, че има хора, на които иска да се извини за действията си. , пише Люински.    допълва тя.", "date": "2018.11.15", "title": "Моника Люински иска да се извини отново на Хилари заради аферата си с Бил Клинтън"}
{"url": "http://epicenter.bg/article/Keyt-zalozhi-na--quot-zvezdna-quot--roklya-na-semeynite-snimki-s-Charlz--snimki-/168198/10/84", "text": "Тази сутрин британското кралско семейство разпространи две нови семейни снимки по случай 70-ия рожден ден на принц Чарлз. \r\n \r\n На кадрите той позира със съпругата си - херцогинята на Корнуол, Камила, синовете си принц Уилям и принц Хари, съпругите им Катрин и Меган и тримата си внуци - принц Джордж, принцеса Шарлот и принц Луис в градините на Клерънс Хаус.   Снимките са чудесни, излъчващи празнично настроение, всички са усмихнати. Въпреки че за принц Луис това е едва втора поява след раждането, погледите отново са приковани в етървите Катрин и Меган, и по-точно в техния моден избор.   Меган бе избрала рокля без ръкави Givenchy с контрастно деколте тип \"лодка\", типично за херцогинята на Съсекс. Катрин бе с тъмносиня рокля с контрастна яка и маншети в бяло, както и едри копчета и точки в същия цвят. Тя е на дизайнерката Alessandra Rich.   Ако сте следили с интерес кралската сватба на принц Хари и Меган, роклята може да ви се стори позната, но не защото Кейт е била с нея и на събитието, а тъй като тя бе модния избор на колежката на Меган от сериала \"Костюмари\" Абигейл Спенсър. \r\n \r\n \r\n \r\n Това обаче не е единственият път, когато въпросната рокля се е появявала на червения килим. Тази година такъв тоалет бе носен и от Сара Джесика Паркър, както и от Кристин Бринкли. А дъщерята на американския президент Доналд Тръмп - Иванка, се яви с нея на събитие с баща си в края на месец юли.   Източник: Дир.бг", "date": "2018.11.15", "title": "Кейт заложи на \"звездна\" рокля на семейните снимки с принц Чарлз (снимки)"}
{"url": "http://epicenter.bg/article/Geri-Malkodanska-razkaza-za-prezhdevremennoto-razhdane--Strahat-go-ima-postoyanno-/168205/10/100", "text": "Манекенката и водеща на \"Нова\" Гери Малкоданска разказа за тежката си бременност и каузата на Фондация \"Нашите недоносени деца\". \r\n \r\n Тя ражда сина си Лео преждевременно:   Малкоданска още се бори с травмата от този труден за нея период:   Гери подкрепя каузата на Фондация \"Нашите недоносени деца\" и иска хората да говорят по темата и даряват за изграждане на повече отделения по неонатология в България. \r\n \r\n \r\n \r\n  припомни водещата.", "date": "2018.11.15", "title": "Гери Малкоданска разказа за преждевременното раждане: Страхът го има постоянно!"}
{"url": "http://epicenter.bg/article/Otryazaha-niskiya-Tom-Kruz-za-rolyata-na-giganta-Dzhak-Richar--VIDEO-/168208/10/0", "text": "Екшън-героят Джак Ричър ще се рестартира за малкия екран с нов актьор в главната роля, след като Лий Чайлд призна, че Том Круз, който е изиграл образа в два филма, е твърде нисък, предава Канал 3.  В книгите на някогашния редактор от английската телевизия раздаващият правосъдие из Щатите Джак Ричър е висок 190 сантиметра с ръце като лопати, а Том Круз е с 20 см \"по-къс“.  \"Круз, въпреки целия си талант, няма това физическо излъчване\", отчита Лий Чайлд пред Би Би Си. Авторът заяви, че миналата седмица е подписана сделка, за да се направи ново шоу за стрийминг.  Читателите се оплакали от пригодността на Круз да играе внушителния бивш офицер от американската военна полиция, откакто участието му във филма беше обявено през 2011 г.  \"Наистина ми харесваше да работя с Круз. Той е наистина много приятно момче. \"Но в крайна сметка читателите са прави - размерът на Ричър е наистина, наистина важен, и е основна характеристика на това кой е той.“  \"Идеята е, че когато Ричър влиза в стая, вие ставате малко нервен още в тази първа минута, а Круз, въпреки целия си талант, няма това физическо излъчване. Така че това, което реших да направя, е, че няма да има повече филми с Том Круз“, категоричен е Лий Чайлд.  ", "date": "2018.11.15", "title": "Отрязаха ниския Том Круз за ролята на гиганта Джак Ричър (ВИДЕО)"}
{"url": "http://epicenter.bg/article/Prodadoha-bizhuta-na-familiya-Burbon-za-rekordnite-53-2-mln--dolara/168224/10/99", "text": "Сто бижута на фамилията Бурбон-Парма се продадоха за рекордните 53,2 млн. долара на търг в Женева, съобщи аукционната къща \"Сотбис\", цитирана от Ройтерс и АФП. Това е световен рекорд за кралска колекция от бижута.  Десет от бижутата са принадлежали на Мария Антоанета, съпругата на френския крал Луи XVI. Те са се продали за общо 43 млн. долара при оценка 3 млн. долара, предаде АФП. Например диамантена брошка, оценена преди търга на 80 000 долара, е достигнала 1,75 млн. долара.  Звездата на търга бе диамантеното висящо украшение (пендатив) с внушителна естествена перла, което бе оценявано между 1 до 2 млн. долара. То бе продадено за 36,427 млн. долара, което е световен рекорд за перла. Купувачът е частно лице, пожелало да запази анонимност. Наддаването за този конкретен накит е продължило 10 минути.  През март 1791 г., когато крал Луи XIV, съпругата му и децата им се подготвят за бягство от Франция и Революцията, опитът за което впоследствие е осуетен, кралските бижута са изпратени в Брюксел, където пребивава доверено лице на Мария Антоанета. Довереникът ги приема и ги предава на австрийския император и племенник на кралицата. По-късно императорът ги връща на дъщерята на Мария Антоанета, Мария Тереза Френска.  Мария Антоанета е гилотинирана на 16 октомври 1793 г.   Източник: Новини.бг", "date": "2018.11.15", "title": "Продадоха бижута на Бурбоните за рекордните 53,2 млн. долара"}
{"url": "http://epicenter.bg/article/Pishtna-bolivudska-svatba-se-sastoya-v-Italiya--snimki-/168235/10/0", "text": "Боливудските звезди Дипика Падукон и Ранвир Сингх сключиха брак във вила на езерото Комо в Италия. \r\n \r\n Младоженците и гостите пристигнаха във вила Балбианело с корабчета. Колоните на сградата бяха украсени с бели рози.   Падукон и Ранвир Сингх се запознават на снимачната площадка преди пет години. Първият им филм е модерна трактовка на \"Ромео и Жулиета\".   Във вила Балбианело са заснети много филми, включително за Джеймс Бонд и от сагата \"Междузвездни войни\". Някога в нея са отсядали писатели и художници. Тя е завещана от собственика й на италианска фондация, опазваща културното наследство.   Падукон е единствената индийска актриса, включвана в списъка с най-влиятелните хора в света на списание \"Тайм\". Тя е една от най-високоплатените звезди в Боливуд и е печелила много награди. Дъщеря е на състезателя по бадмингтон Пракаш Падукон.   Източник: Дир.бг", "date": "2018.11.15", "title": "Пищна боливудска сватба се състоя в Италия (снимки)"}
{"url": "http://epicenter.bg/article/Ronaldo-poharchil-31-000-evro-za-dve-butilki-vino/168242/10/100", "text": "Кристиано Роналдо похарчил около 31 000 евро за две бутилки вино, на които той и половинката му Джорджина се насладили в прочутия лондонски ресторант \"Скот'с\", Мейфеър. Първата бутилка - \"Ришбург гран Кру\", струвала 20 000 евро, а втората - \"Померол Петрус '82\" била на стойност близо 11 000 евро.  Роналдо нарушил стриктния си режим и опитал виното.  Повод за изключението станал рождения ден на дъщеричката му Алана Мартина, предава БТВ.  Португалецът е на почивка в английската столица заради финалния тенис турнир за годината.  Звездата на \"Ювентус\" глези приятелката си и харчи огромни суми. В Торино Роналдо изкарва по 2,5 млн. евро на месец, 576 000 евро на седмица. Това прави по 82 417 евро на ден, 3 434 евро на час и 57,23 евро на минута.", "date": "2018.11.15", "title": "Роналдо похарчил 31 000 евро за две бутилки вино"}
{"url": "http://epicenter.bg/article/Diamanten-shtit-za-kozhata-sreshtu-vrednite-zamarsyavaniya-i-sinyata-svetlina-ot-smartfona/168271/10/0", "text": "Грети Гарсия, представителка на испанската козметика Natura Bisse Barcelona за България,  демонстрира на камерно дамско парти най-драгоценното попълнение на портфолиото на марката.   Присъстващите в резиденция „Анастасия“ осъзнаха, че всекидневно причиняват на кожата си хиляди неприятности ,дори само като минат по улицата или се взрат в смартфона.   Много са козметичните производители, които наблягат на борбата със замърсяването на въздуха, но за първи път Natura Bisse Barcelona обръща внимание на „замърсяването“ от синята светлина, идваща от лаптопите, таблетите и телефоните, която е водещ фактор за остаряването на кожата.     Но испанските експерти са намерили диамантен щит срещу вредните влияния - Diamond Cocoon Collection   Ние водим вълнуващ, забързан, стресов живот. Дори когато не сме наясно с това, ние живеем живот, заобиколен от невидим свят, който е замърсен и вреден, който има силно отрицателно въздействие върху кожата ни, заяви Грети Гарсия. - За да предотвратим всичко това, което ни спира да се насладим на начина на живот с пълна свобода, Natura Bissé създаде колекцията Diamond Cocoon. Пълна грижа, която предпазва кожата от съвременното замърсяване, като по този начин ни позволява да се изправим пред ежедневните предизвикателства без ограничения.   МОДЕРНО ЗАМЪРСЯВАНЕ   Невидимият свят, който ни заобикаля, се състои от микроскопични замърсени частици, които се разпространяват вътрешно и външно и идват от трафика и промишлеността, от комини и климатици. Невидимият свят също така включва газове и тежки метали от околната среда, слънчево излъчване и синята светлина, излъчвана от всички цифрови устройства.   Ден след ден нашата кожа се насища с този невидим свят и страда от нейните ефекти: преждевременното стареене, тъмни петна, дефекти, сивкав и тъмен тен... замърсяването дори променя микробиотиката на кожата - тези милиони полезни микроорганизми, които обитават кожата, за да я поддържат и запазват здрава и лъчезарна.   ОСТАВЕТЕ ВАШАТА КОЖА ДА СЕ ПРОЧИСТИ   Колекцията „Diamond Cocoon Collection“ се ражда от необходимостта да се предотвратят щетите, които съвременното замърсяване причинява на кожата ни. Тази иновативна гама грижа за кожата, която не съдържа алкохол и е без парабени, използва всеобхватен подход, за да събуди пълния потенциал на кожата и да възстанови естествената си способност да се защитава от външни агресии.   Създаден с най-съвременните съставки и базиран на три стълба - укрепване, щит и освобождаване - колекцията Diamond Cocoon обгръща кожата и активира вродената си сила. Резултатите? Силна безупречна кожа, която заслепява с естествената си красота и младежко излъчване.   DIAMOND COCOON SKIN BOOSTER - Укрепващ концентрат. УКРЕПВА  вашата кожа и я възстановява от екологичните щети   DIAMOND COCOON ULTIMATE SHIELD - Защитен мист.  ЗАЩИТАВА кожата Ви от множество замърсители   DIAMOND COCOON ENZYME CLEANSER - Дълбоко почистващ мус. OСВОБОЖДАВА кожата Ви от токсини и замърсявания         Natura Bisse Barcelona e сред любимите козметични марки на много световни звезди. Бионсе Ноулс, Катрин Зита-Джоунс, Майли Сайръс, Джулия Робъртс, Камерън Диас, Кейт Бекинсейл и Сара Джесика Паркър са сред имената, които многократно са заявявали своята привързаност към испанската козметика. Известна е и традицията всяка година участниците в церемонията по връчването на наградите „Оскар“ да бъдат третирани с продукти на Natura Bisse Barcelona в специално създадени звездни апартаменти. В България Natura Bisse е представена от Esthetic Privilege. През изминалите 9 години терапиите и продуктите на Natura Bisse са достъпни в най-луксозните СПА центрове и престижни салони за красота в цялата страна. Сред премиум локациите и най-дългогодишните партньори на марката са Гранд Хотел Поморие, хотел Ястребец Уелнес и СПА, MGBeautyCenter, TimelessBeautyStudio и салони Елинор в София, Гранд Хотел & СПА Приморец в Бургас, Victoria SPA, салон Визаж  в Добрич и много други локации в цяла България. Повече за Natura Bissé България можете да научите на: ", "date": "2018.11.15", "title": "Диамантен щит за кожата срещу вредните замърсявания и синята светлина от смартфона"}
{"url": "http://epicenter.bg/article/-Petak-tochno-v-5--na-Kitodar-Todorov---predpremierno-v-Neterra-TV/168274/10/0", "text": "            От петък 16.11. популярният видео блог на актьора Китодар Тодоров „Петък точно в 5“ може да се гледа предпремиерно на онлайн платформата Neterra.TV.               Петият сезон на поредицата стартира официално на 23 ноември, но още на 16 ноември ще бъде наличен безплатно за абонатите на телевизията в рубриката „Петък преди „Петък точно в 5“. Клиентите на услугата ще получат ексклузивен достъп до всички 12 епизода от новия сезон, както и всички досегашни 4 сезона, които изградиха популярността на блога в последните две години. Neterra.TV подпомага и финансово реализацията на проекта в настоящия му сезон.               „Петък точно в 5“ има над 20 000 абоната, а някои от сериите са гледани над 100 000 пъти. Популярността се дължи именно на умението на Китодар Тодоров да разисква обществени теми и да повдига въпроси за размисъл по злободневни и общочовешки теми.               „Много сме щастливи, че получихме подкрепата на Neterra.TV, за да можем да продължим реализацията на проекта. Като част от партньорството ни, абонатите на платформатаще могат да гледат всички нови серии преди всички останали наши почитатели“, коментира Петър Тодоров, продуцент на проекта.               Това партньорство е поредното доказателство, че Neterra.TV работи в посока обогатяване на видео изживяването на своите абонати като им доставя допълнително съдържание. Част от видео библиотеката включва: пълнометражния филм „Възвишение“, 8-мото издание на Световния шампионат по фолклор, събитието „Списание 8 на живо“, а от началото на октомври и известната поредица за пътешествия „Без багаж“.               От миналата седмица вече са факт и новите мобилни приложения на Neterra.TV за Android и Apple.", "date": "2018.11.15", "title": "„Петък точно в 5“ на Китодар Тодоров - предпремиерно в Neterra.TV"}
{"url": "http://epicenter.bg/article/Aktyorat-Petar-Antonov-organizira-blagotvoritelna-vecher-za-detsa-bolni-ot-diabet/168275/10/0", "text": "В месеца, в който се отбелязва Световния ден за борба с диабета, СНЦ „Култура без граници“ и актьорът Петър Антонов организират благотворителна вечеря в подкрепа на семейства на деца и младежи, които  се борят със заболяването.   Организацията „Култура без граници“ е създадена с цел да подпомага творчески колективи и културни дейности, а в последствие пренасочва приоритетите си към подкрепа на страдащите от диабет.   Основната й дейност  е насочена към популяризиране на технологичните иновации в терапията на диабета и по-конкретно приложението на т.нар. „изкуствен панкреас“ или системата AAPS (artificial pancreas system).   Световната тенденция сочи ежегодно нарастване на заболеваемостта от диабет. В България всеки 11-ти е с диабет или в предиабетно състояние, а много от хората не подозират за състоянието си.   Благотворителното събитие ще се проведе в ресторант „МАМО“ на 17.11(събота) от 19:00ч., със специалната подкрепа на обичания български актьор и изпълнител Петър Антонов, който сърцато прегърна идеята да бъде проводник на инициативата.   Събраните средства от благотворителната вечеря ще отидат за нуждите на организацията - за лагери, обучения и семинари. Основната идея на благотворителите е да бъде създаден Дневен център за диабетици, в който в приятелска среда да се говори и учи за заболяването. Скоро предстои и провеждането на конкурс под надслов „Позитивно за диабета“.   Лин към събитието:  ", "date": "2018.11.15", "title": "Актьорът Петър Антонов организира благотворителна вечер за деца болни от диабет"}
{"url": "http://epicenter.bg/article/Lindzi-Von-s-modna-kolektsiya--krasti-pulover-na-Bansko/168234/8/0", "text": "Световноизвестната скиорка Линдзи Вон пусна съвместна колекция с американския бранд Under Armour. Един от моделите в колекцията е пуловер, който носи името на българския курорт Банско. Линдзи публикува кадър с пуловера в официалния си профил в Инстаграм, като в поста сложи сърчице. Моделът е с висока яка с асиметричен цип и връзки. Той е с вталена кройка.   Колекцията на Линдзи и Under Armour съдържа две якета, клин, панталон, пуловер и шапка. Едното яке, панталонът и пуловерът носят имена на градове - Марибор, Санта Катерина и Банско.   Шампионската по ски алпийски дисциплини не за първи път свързва името си с Банско. През 2012 г. тя рекламира стартовете за Световната купа в нашия зимен курорт.   Източник: Дир.бг", "date": "2018.11.15", "title": "Линдзи Вон с модна колекция, кръсти пуловер на Банско"}
{"url": "http://epicenter.bg/article/UEFA-vavezhda-VAR-v-Shampionskata-liga-/168241/8/0", "text": "УЕФА планира да въведе системата „видео асистент рефер“ в Шампионска лига още през този сезон за фазата на елиминациите, предаде \"Фокус\".  През септември от УЕФА обявиха, че системата ще влезе в употреба от следващия сезон, но след някои фрапантни съдийски грешки на мачовете в груповата фаза, от Европейската футболна централа са предприели мерки за използване на видео системата още през настоящата кампания във фазата на елиминациите.  Един от последните примери за много голям съдийски гаф е дузпата, която бе свирена за Манчестър Сити срещу Шахтьор Донецк за несъществуващо нарушение срещу Рахийм Стърлинг.  ", "date": "2018.11.15", "title": "УЕФА въвежда ВАР в Шампионската лига "}
{"url": "http://epicenter.bg/article/Ungarski-vestnik--Gruevski-e-izbyagal-s-balgarski-pasport/168187/7/0", "text": "Бившият македонски премиер Никола Груевски вероятно е използвал български паспорт за да избяга от страната. Това пише унгарското издание \"Непшава\" по повод бягството на Груевски в Будапеща и подаването на молба от негова страна за получаването на политическо убежище, предаде Нова телевизия. \"Направете проверка при българските власти\". Това е краткият отговор пред журналист от \"Непшава\" на представител на унгарското правителство, който отговаря за правните въпроси свързани с молбата на Груевски за получаването на политическо убежище в Будапеща. Груевски от лятото на 2017 година е без паспорт и има забрана за напускане на Република Македония. Повечето унгарски медии определят случая като \"тежък скандал\" поради отношението на властите към Груевски. Публикацията в \"Непшава\" е озаглавена \"ВИП отношение от страна на правителството към Груевски\". Изданието нарича бившият македонски лидер \"македонският Орбан\". В публикацията се припомнят корупционните практики от времето на Груевски и антизападните му политики. Груевски е осъден на две години затвор по делото „Танк“ за закупуването на служебния му „Мерцедес“ за 650 000 евро.", "date": "2018.11.15", "title": "Унгарски вестник: Груевски е избягал с български паспорт"}
{"url": "http://epicenter.bg/article/Makron-poseche-Tramp--Frantsiya-e-sayuznik-na-SASht--a-ne-tehen-vasal--/168197/7/0", "text": "Френският президент Еманюел Макрон заяви, че Франция и САЩ са дълговечни съюзници, които трябва да се отнасят с уважение един към друг, и че Франция е съюзник, а не васал на САЩ, в реакция на нападки на президента на САЩ Доналд Тръмп в Туитър, предадоха Ройтерс и ТАСС, цитирани от БТА.  В пет туита след посещението си във Франция Тръмп разкритикува този важен съюзник на САЩ за това, че почти е бил победен от Германия през Втората световна война и за ниския рейтинг на Макрон.  \"Във всеки един момент от историята ни сме били съюзници, а между съюзници трябва да има уважение\", каза Макрон, давайки примери с френската подкрепа за САЩ по време на войната им за независимост и подкрепата на САЩ през двете световни войни.  \"Не мисля, че французите очакват от мен да отговарям на туитове, а очакват да продължа тази важна история\", каза Макрон и добави, че Тръмп се държи така от вътрешнополитически съображения.  На въпрос за предложението му за създаване на европейска армия, което бе критикувано от Тръмп, Макрон заяви, че САЩ са исторически съюзник и ще продължат да бъдат такъв.  \"Това е съюзникът, с когото поемаме всички рискове, с когото извършваме най-сложните операции. Всеки ден се борим с тероризма и в Сирия, и в Африка. Нашите войници ежедневно действат заедно. Но да си съюзник не означава да си васална страна. Ние не бива да зависим от тях\", заяви френският президент.  ", "date": "2018.11.15", "title": "Макрон посече Тръмп: Франция е съюзник на САЩ, а не техен васал! "}
{"url": "http://epicenter.bg/article/Britanskiyat-ministar-za-Brekzit-podade-ostavka/168211/7/0", "text": "Британският министър, отговарящ за Брекзит - Доминик Рааб, подаде днес оставка и заяви, че не може с ясно съзнание да подкрепи предложените условия за излизането на Великобритания от съюза, предаде БНР.   Мнозинство в консервативния кабинет на Тереза Мей подкрепи вчера проектоспоразумението за Брекзит, но при несъгласие на някои министри.   Оставката на Рааб идва при информации за подготвян вот на недоверие спрямо Мей в рамките на Консервативната партия.   Мей ще направи изявление в Камарата на общините по-късно днес по проектоспоразумението за Брекзит, което късно снощи получи колективното одобрение на нейния кабинет. Очаква се тя да бъде посрещната враждебно от депутати от целия политически спектър, които смятат, че постигнатата сделка е лоша за страната.   Премиерът осигури подкрепата на своите министри, макар и по-късно да стана ясно, че не всички от тях са одобрили нейните предложения. Това породи очаквания за нови оставки и тази сутрин зам.-минстърът за Северна Ирландия Шайлеш Вара обяви, че се оттегля от поста. Последва оставката и на министър Рааб.   Предполага се, че днес Тереза Мей ще усети с пълна сила съпротивата и негодуванието на депутатите-бунтари в нейната Консервативна партия, както и на представителите на северноирландската Демократична юнионистка партия.   Лейбъристите също не одобряват сделката.   „Брекзитиърите“ пък се опасяват, че временното въвеждане на така наречения „предпазен механизъм“ за избягване на твърда ирландска граница може да задържи Великобритания в ЕС с години. Всичко това става на фона на сведения, че се подготвя гласуване на вот на недоверие в премиера.   Първият министър на Шотландия Никола Стърджън заяви тази сутрин, че не би заложила Тереза Мей да остане на \"Даунинг стрийт\" до излизането на Великобритания от ЕС. Стърджън освен това смята, подобно на много други политици, че Тереза Мей няма шанс да прокара сделката в парламента.  ", "date": "2018.11.15", "title": "Британският министър за Брекзит подаде оставка"}
{"url": "http://epicenter.bg/article/Zukarbarg-zabrani-ayfonite-vav-Feysbuk/168219/7/0", "text": "Основателят и главен изпълнителен директор на Фейсбук Марк Зукърбърг е наредил на топ мениджърите на компанията да се откажат от айфоните си и да преминат на смартфони с операционна система Андроид, съобщава \"Ню Йорк таймс\".  Според изданието разпореждането е следствие на конфликта на Зукърбърг с шефа на Епъл Тим Кук.  През март 2018 Кук критикува Фейсбук, обвинявайки социалната мрежа в намеса в личния живот на потребителите и търговия с личните им данни. Той добави, че Епъл смята конфиденциалните данни за неприкосновени и няма намерение да \"монетаризира\" личните данни на потребителите.  Кук коментира скандала с изтичането на личните данни на 50 милиона потребители на Фейсбук. Зукърбърг от своя страна нарече тази критика повърхностна.  Дъ Върдж допълва, че и други технологични компании, например Снап, също са препоръчали на своите сътрудници да минат на Андроид.   Изданието допълва, че множество мениджъри на Фейсбук все още пишат туити с устройства на Епъл, но предполага, че забраната за ползване на айфон не засяга свободното време, отбелязва БНР.", "date": "2018.11.15", "title": "Зукърбърг забрани айфоните във Фейсбук"}
{"url": "http://epicenter.bg/article/Petima-dushi-gi-grozi-smartna-prisada-zaradi-ubiystvoto-na-Hashogi/168221/7/0", "text": "Петима служители от консулството на Саудитска Арабия в Истанбул са заплашени да получат смъртни присъди за убийството на журналиста Джавал Хашоги, заяви прокурорът на Рияд, съобщава БГНЕС.   „Хашоги, пишещ за „Вашингтон пост” и неприкрит дисидент, почина, след като е бил упоен от петимата обвиняеми и след това разчленен”, заяви говорителят на прокуратурата в първото саудитско потвърждение за начина на убийството му.   Според него, частите от тялото на журналиста са били предадени на агент извън консулството.   Междуврменно прокуратурата оневини престолонаследника на Саудитска Арабия принц Мохамед бин Салман, за когото заявиха, че не е бил замесен в убийството на Хашоги.", "date": "2018.11.15", "title": "Петима души ги грози смъртна присъда заради убийството на Хашоги"}
{"url": "http://epicenter.bg/article/Burya-v-sotsialnite-mrezhi-sled-byagstvoto-na-Gruevski-/168233/7/0", "text": "Какви политически последици ще донесе развитието на събитията, свързани с бягството на бившия премиер на Македония и почетен председател на най-голямата опозиционна партия Никола Груевски за неговата майчина партия ВМРО-ДПМНЕ. И още: как ще повлияе този случай на другите политически субекти в страната. Според анализатори с това си действие Груевски е навредил много на своята партия, но в същото време той е поставил в негативна светлина всички политически сили в страната – и властта, и опозицията.  Журналистът и политически анализатор Сашо Ордановски пише, че политическите последици в Македония от решението на Груевски да бяга от правосъдието ще бъдат неприятни за неговата партия, която и при новото ръководство не е успяла да се дистанцира от неговата наказателно-правна текуща съдба, пише електронното издание на вестник „Нова Македония“, цитирано от Агенция \"Фокус\".  „Там и в бъдеще ще го третират като „политическа жертва“ на „криминалния режим“ на Зоран Заев, което подкопава международните и домашните позиции на ВМРО-ДПМНЕ“, пише Ордановски.  Той смята, че още дълго лидерите на опозицията няма да могат да създадат собствен дневен ред, без постоянно да бъдат питани за този или онзи детайл от съдебното досие на Груевски.  „Още дълго, а може би и до самият негов политически край, Християн Мицковски ще бъде смятан за „пионка на Груевски“, злощастно избрал да свърже своята политическа съдба с неговата“, смята Ордановски.  Политическият анализатор Петър Арсовски твърди, че бягството на Груевски е вредно най-вече за него, защото с това той си признал вината и променя имиджа си на политически мъченик в престъпник. Според него, това развитие на събитията е нанесло вреда както на ВМРО-ДПМНЕ, така и на държавните органи.  „Това нанася щети на ВМРО-ДПМНЕ, защото е тежко да се застане зад политик, който е избягал от понасянето на отговорността, колкото и да го наричат политическо преследване, като в същото време нанася щети и на правозащитните органи, които не можаха да го намерят“, смята Арсовски.  В своята колонка за „Нова Македония“ политическият анализатор Сашо Клековски пише, че коментарите, че бягството ще се отрази негативно на Никола Груевски и ВМРО-ДПМНЕ не взимат предвид дълбокото разделение и поляризация сред гражданите.  „За илюстрация, постът във „Фейсбук“, в който Никола Груевски обявява, че е в Будапеща, за по-малко от 24 часа имаше 12 хиляди лайка, над хиляда споделяния и 3700 коментари. С бърз преглед на коментарите може да се заключи, че над половината са в подкрепа на Груевски, а другите са осъдителни, или „тролене““.  Освен отзвук, това е показател за разделението на обществото на най-малко два лагера – за привържениците на Никола Груевски той иска защита от политическо преследване в страна-членка на Европейския съюз, а дори има и идеализирания на бягството на Груевски от рода на “Prison break”, а тези, които осъждат бягството, смятат, че то е страхлив акт на избягване на правосъдието и признаване на вината“, пише Клековски.  Той подчертава, че в този момент последиците за ВМРО-ДПМНЕ, чийто почетен председател е бившият премиер, все по-трудно могат да се предвидят и те ще зависят от това как ще действа партията в такова разделено и поляризирано общество.  „Но едно може да се предвиди – влиянието на Никола Груевски и в партията, и в обществото ще намалее“, обобщава експертът.  Същевременно, събитията около бягството на Груевски са главна тема в социалните мрежи, на чиито страници през последните дни ври от голям брой коментари, в които се изразява недоволство и се отправят обвинения към правителството, както и публикации, в в които се подкрепят действията на бившия премиер, отбелязва „Нова Македония“.  От една страна, лидерите на Цветната революция обявиха активизиране на протестите, докато Груевски не бъде върнат в страната, а от друга страна, в лагера на опозицията коментарите са дълбоко разделени, като едни граждани осъждат този начин на действие на някогашния лидер, а други подкрепят това, че е поискал убежище в Унгария.  ", "date": "2018.11.15", "title": "Буря в социалните мрежи след бягството на Груевски "}
{"url": "http://epicenter.bg/article/Sadat-v-Strasburg-smyata--che-Aleksey-Navalni-e-politicheski-zatvornik-v-Rusiya-/168236/7/0", "text": "Европейският съд по правата на човека отсъди в четвъртък, че постоянните арести на руския критик Алексей Навални са политически мотивирани и нарушават човешките му права, съобщава Reuters, цитирана от Агенция \"Фокус\".  Базираният в Страсбург съд реши заяви, че Навални е бил арестуван седем пъти в периода 2012-2014 година и най-малко две от тези задържания са имали за цел да задушат политическия плурализъм.  „Съдът установи, че има „съвпадащи контекстуални свидетелства“, че властите стават все по-твърди спрямо господин Навални и че неговите твърдения, че е конкретна мишена изглеждат свързани с генералната тенденция за поставяне на опозицията под контрол“, се казва в съобщението.  Съдът в Страсбург осъди Русия да плати 64 хиляди евро обезщетение на Навални.  Самият Навални обяви във вторник в че му е забранено да напуска Русия. Той трябваше да да излети за Франция, за да чуе решението на Европейския съд за правата на човека, но бе спрян на летището.  Адвокатът на Навални Иван Жданов публикува в интернет копие от разпореждането за забрана за напускане на страната, в което няма дата и не се дават никакви подробности.  В миналото две съдебни дела пречиха на Навални да пътува, но забраната бе вдигната през пролетта на миналата година, когато трябваше да замине в Испания за спешно лечение.  Навални, който стана популярен с разследванията си на корупцията в държавната администрация, оглави сериозни антиправителствени протести, които привлякоха хора от целия политически спектър.  ", "date": "2018.11.15", "title": "Съдът в Страсбург смята, че Алексей Навални е политически затворник в Русия "}
{"url": "http://epicenter.bg/article/Viktor-Orban--Tarsete-otgovori-za-Gruevski-ot-advokatite-/168240/7/0", "text": "Унгарският премиер Виктор Орбан изпрати журналистите от унгарската телевизия „24“ да търсят отговор за случая около бившия македонския премиер Никола Груевски от адвокатите, предава излъчващият на албански скопски телевизионен канал „Алсат – М“, цитиран от Агенция \"Фокус\".  „Това е правен въпрос, отговор искайте от адвокатите“, отговори Орбан на молба да коментира основанията на Груевски за престой в Унгария и защо не е в транзитната зона, докато се разглежда молбата му за предоставяне на политическо убежище.  Междувременно външният министър на Македония Никола Димитров е провел разговор с унгарския си колега Петер Сиярто за бягството на Груевски. \"Парадоксално е личност, под управлението на която Македония беше охарактеризирана като „заробена държава“ от Европейската комисия да иска убежище в страна-членка на Европейския съюз\", е казал Димитров, цитиран от македонската редакция на Радио „Свободна Европа“. Димитров е подчертал важността на принципа за върховенството на закона, който представлява основополагащ европейски принцип. Както съобщават унгарските медии, в съобщението на местното външно ведомство се казва, че за страната искането за убежище от бившия македонски премиер е повече правен, отколкото политически въпрос. Разговорът е иницииран от Димитров, а Сиярто му отговорил, че Македония има цялата подкрепа на Унгария по пътя към ЕС и НАТО. Груевски е поискал политическо убежище в Унгария от дипломатическо представителство на централноевропейската страна, извън Македония, предава излъчващият на албански скопски телевизионен канал „Алсат –М“, като се позовава на информация от унгарското правителство. Началникът на кабинета на премиера Виктор Орбан Гергели Гулияс не е пожелал да разкрие в коя държава е внесено искането, нито да отговори на въпроса за маршрута, по който осъденият бивш македонски премиер е пристигнал в Унгария. Гулияс е добавил, че официална Будапеща все още не е получила искане за екстрадиция на Груевски, а ако го получи, ще отговори „в съответствие с правната система“. ", "date": "2018.11.15", "title": "Виктор Орбан: Търсете отговори за Груевски от адвокатите"}
{"url": "http://epicenter.bg/article/Vliyatelen-konservator-zapochva-protsedura-za-svalyane-na-Tereza-Mey-/168246/7/0", "text": "Депутатът от Консервативната партия на Великобритания Якоб Рийс-Мог, лидер на групата радикални евроскептици на „торите“, ще поиска вот на недоверие към премиера Тереза Мей, предават AFP и Агенция \"Фокус\".  От групата на евроскептиците обявиха, че решението им е предизвикано след шумната сесия на парламента в четвъртък, когато Мей се опита да защити своето проектоспоразумение за Брекзит, въпреки яростната съпротива.  Пред Камарата на общините Тереза Мей заяви, че Обединеното кралство е изправено пред вероятността да излезе от ЕС без сделка или изобщо да няма Брекзит, ако те не подкрепят договорката й с Брюксел.  „Можем да изберем да излезем без сделка, можем да рискуваме изобщо да няма Брекзит, или да изберем да се обединим и да подкрепим най-добрата сделка, която може да бъде договорена“, заяви Мей пред британския парламент.  ", "date": "2018.11.15", "title": "Влиятелен консерватор започва процедура за сваляне на Тереза Мей "}
{"url": "http://epicenter.bg/article/Vladimir-Putin--Tsena-na-petrola-ot-70-dolara-za-barel-e-podhodyashta-za-Rusiya-/168252/7/0", "text": "Руският президент Владимир Путин заяви в четвъртък, че цена на петрола от 70 долара за барел е подходяща за Москва, като същевременно обеща Русия да си сътрудничи със Саудитска Арабия относно призивите на кралството за ограничаване на производството с цел повишаване на цените, предаде БНР.  \"Сегашната ситуация с цени около 70 долара за барел ни устройва напълно\", посочи Путин по време на визитата си в Сингапур, където участва в Източноазиатската среща на върха. \"Както знаете, нашите бюджетни разчети са базирани на цена от $40 за барел\", добави той.  Неговите коментари са факт, след като само в рамките на около месец петролът се обезцени с над 20% с оглед на свръхпредлагане от страна на основни производители като САЩ, Русия и Саудитска Арабия и признаци за по-меки от очакваното американски санкции спрямо износа на ирански суров петрол (предоставените на осем държави временни отстъпки от санкциите).  В четвъртък петролните фючърси нарастват предпазливо след вчерашен техен плах отскок с 1%, парирайки много малка част от техния драматичен спад от предишните 12 поредни сесии на търговия. Фючърсите на американския лек суров петрол с доставка през декември се повишават с 0,1% към 56,30 долара за барел, но продължават да се търгуват недалеч от тяхното едногодишно дъно около 55,69 долара (най-ниско ниво от ноември 2017-а). Фючърсите на петрола сорт брент с доставка през януари пък нарастват с 0,7% към 66,70 долара за барел, след като по-рано тази седмица удариха многомесечно дъно около 65,47 долара за барел (най-ниско ниво от март насам).  Повод за настоящата плаха стабилизация на петролните цени даде призивът министърът на енергетиката на Саудитска Арабия за намаляване на добивите в глобален план с един милион барела дневно, за да се ребалансира пазарът, като Рияд представи своите планове за свиване от декември на производството с 500 хиляди барела. Отскокът на петролните фючърси в сряда с около 1% пък се дължеше на информация на Ройтерс, според която т.нар. \"ОПЕК +\", включващ членовете на картела и други важни производители като Русия, обмисля да съкрати в скоро време добивите с до 1,4 млн. барела дневно.  \"На този етап не мога да кажа дали производството трябва да бъде ограничено - трябва да сме много внимателни, всяка дума тук е важна\", коментира Владимир Путин. \"Но фактът, че трябва да си сътрудничим със саудитците, е очевиден\", добави той. ", "date": "2018.11.15", "title": "Владимир Путин: Цена на петрола от 70 долара за барел е подходяща за Русия "}
{"url": "http://epicenter.bg/article/Sauditskata-prokuratura-onevini-prestolonosladnika-za-ubiystvoto-na-Hashogi/168254/7/0", "text": "Саудитската прокуратура напълно оневини влиятелния престолонаследник принц Мохамед бин Салман за убийството на журналиста Джамал Хашоги, като поиска 5 смъртни присъди по случая, предаде агенция „Франс прес“.   Престолонаследникът изобщо не е знаел за този случай, заяви на пресконференция днес в Рияд зам.-главният прокурор и говорител на прокуратурата Шаалан аш Шаалан.   Според разследването зам.-ръководителят на саудитските служби генерал Ахмед ал Асири разпоредил Хашоги да бъде доведен доброволно или насила, но шефът на екипа „посредници“, изпратен на място, наредил той да бъде убит, след като не успели да го убедят да се върне в Саудитска Арабия, добави Шаалан.   Говорителят на прокуратурата призна, че на 2 октомври Хашоги – критик на управляващия режим и автор във „Вашингтон пост“, е бил дрогиран и разчленен в саудитското консулство в Истанбул.   Според Шаалан престъплението е включвало бой и инжектиране на свръхдоза, довела до смъртта на Хашоги. Той каза, че след това останките на 59-годишния журналист са били предадени на местен сътрудник извън от консулството.   От общо 21 заподозрени по случая главният прокурор Сауд ал Моджеб е повдигнал до момента обвинения на 11 души, които ще бъдат изправени пред правосъдието. Той е поискал смъртно наказание за петима от тях, уточни говорителят.   Шаалан каза, че Рияд е поискал от Анкара да подпишат специално споразумение за сътрудничество по делото. Очакваме отговора на Турция на молбата ни да получим доказателства и аудиозаписи, свързани със случая, допълни той.   Саудитска Арабия по-рано съобщи, че са уволнени двама висши помощници на престолонаследника – ген. Асири и съветникът по медиите в кралския двор Сауд ал Кахтани.   На Кахтани е забранено да напуска страната и е разследван, обяви прокуратурата, която обаче не разкри каква е съдбата на Асири.", "date": "2018.11.15", "title": "Саудитската прокуратура оневини престолоносладника за убийството на Хашоги"}
{"url": "http://epicenter.bg/article/Putin-gotov-za-sreshta-s-Tramp-v-Buenos-Ayres-/168259/7/0", "text": "Руският президент Владимир Путин заяви, че е готов за среща с американския си колега Доналд Тръмп в края на месеца на форума на Г-20 в Буенос Айрес. Путин каза това пред руски журналисти в края на тридневното си официално посещение в Сингапур, предаде БНР.  Руският държавен глава уточни, че е получил уверения за готовността и на американската страна от вицепрезидента Майк Пенс, с когото разговаря в Сингапур. От думите на Путин стана ясно, че евентуалните бъдещи преговори с Тръмп ще бъдат фокусирани върху въпросите, свързани със стратегическата стабилност.  „Един от ключовите въпроси със сигурност е стратегическата стабилност. Трябва да разберем, какво е бъдещето на новия договор за съкращаване на стратегическите въоръжения и какво се случва с договора за ядрените оръжия със среден обсег“, каза руският президент.  Владимир Путин очаква същото така да обсъди с Доналд Тръмп горещите точки на планетата като Сирия, севернокорейската ядрена програма и отношенията с Иран в рамките на съвместния всеобхватен план за действие.  ", "date": "2018.11.15", "title": "Путин готов за среща с Тръмп в Буенос Айрес "}
{"url": "http://epicenter.bg/article/Putin--Zapadat-tryabva-da-osadi-politicheskite-ubiystva-v-Donbas/168261/7/0", "text": "Руският президент Владимир Путин заяви, че западните страни трябва да осъдят не изборите в Донбас, а случващите се там политически убийства. Той участва в Източноазиатската среща на върха в Сингапур, съобщава ТАСС, цитирана от Новини.бг.  По мнението на руския държавен глава, изборите в Донбас са били неизбежни, защото това е реакция на живеещите там хора на политическата ситуация в страната. Путин отбеляза сущо, че в момента е безсмислено да се провеждат срещи в нормандския формат, защото в Украйна е в ход предизборна кампания.  „Въобще, до момента настоящите украински власти не са проявили никакво желание да изпълняват минските споразумения и те не правят нищо за прилагането на тези договорки, не се случва нищо“, констатира Путин.  „Даже Законът за специалния статут на Донбас, който бе приет от парламента на Украйна, до сега не е влязъл в сила, а това е ключов елемент за разрешаването на ситуацията“.  Руският президент посочи, че всички чакат Русия да изпълни минските споразумения, но не забелязват, че киевските власти не правят нищо. Освен това руският лидер подчерта, че Москва ще работи с новата власт в Украйна, каквато и да е тя и че няма друго решение на конфликта, освен мирно. Путин смята, че властта в Украйна не е способна да направи каквото и да е за разрешаване на ситуацията в югоизточната част на страната.  „Според мен – не. Докато такива хора са на власт в Киев, едва ли можем да разчитаме на мирно разрешение на въпросите на тези територии“, заяви той.  ", "date": "2018.11.15", "title": "Владимир Путин: Западът трябва да осъди политическите убийства в Донбас"}
{"url": "http://epicenter.bg/article/VMRO-DPMNE--Nikoy-ne-vyarva--che-Zoran-Zaev-ne-e-znael-za-byagstvoto-na-Gruevski-/168267/7/0", "text": "„СДСМ (Социалдемократическият съюз на Македония) има цялостен контрол върху съда, прокуратурата и полицията, властта не може да не е знаела за бягството на Никола Груевски“, гласи съобщение от основната македонска опозиционна партия ВМРО-ДПМНЕ по повод бягството на бившия премиер на страната Никола Груевски в Будапеща, предава македонската агенция „Макфакс“, цитирана от \"Фокус\".  Според партията, отговорност трябва да има, а както винаги, отговорността е на властта, която този път, за съжаление, е оглавявана от Зоран Заев, гласи заявлението на ВМРО-ДПМНЕ.  „Цяла Македония, както и Зоран Заев и министърът за преследване и терор (на вътрешните работи – бел. „Фокус“) Оливер Спасовски добре знаеха, че Никола Груевски не се крие в централата на ВМРО-ДПМНЕ. Причината за „обсадата“ на партийното седалище на ВМРО-ДПМНЕ е ясна, целта беше създаване на евтин театър и сплашване на членовете и активистите на партията чрез полицейски натиск. Отговорността за бягството на Никола Груевски е изцяло на властта“, подчертават още от опозиционната партия.  ", "date": "2018.11.15", "title": "ВМРО-ДПМНЕ: Никой не вярва, че Зоран Заев не е знаел за бягството на Груевски "}
{"url": "http://epicenter.bg/article/-Evropeyskiyat-sayuz-e-gotov-za-sdelkata-po-Brekzit/168268/7/0", "text": "ЕС е готов да сключи до края на ноември споразумение с Лондон за оттеглянето на Великобритания, заяви председателят на Европейския съвет Доналд Туск, съобщава БТА.   Готови сме за действия и без споразумение, но предпочитаме да има сделка, добави той. Туск отказа да коментира събитията в Лондон от последните часове и оставките на министри от правителството на Тереза Мей.   По-рано днес той изрази готовност да свика на 25 ноември сутринта извънредно заседание на Европейския съвет, на което да бъде оценено представеното снощи предварително споразумение с Великобритания. Ако това заседание се състои, на него се очаква ЕС да подкрепи договорката и да разреши начало на преговорите за бъдещите отношения с Лондон.   След утвърждаване от Европейския съвет предварителното споразумение ще бъде подложено на одобрение от Европейския парламент и националните и някои регионални парламенти (общински съвети) в ЕС.   Снощи главният преговарящ на ЕС Мишел Барние съобщи, че се предлага Великобритания да напусне ЕС на 29 март догодина, с преходен срок до края на 2020 година. Този преходен срок подлежи на удължаване, ако Лондон поиска и ако Европейският съвет се съгласи. В срока на прехода Великобритания няма да има глас в ЕС, но ще бъде длъжна да изпълнява неговите решения.", "date": "2018.11.15", "title": "Европейският съюз е готов за сделката по Брекзит"}
{"url": "http://epicenter.bg/article/Amerikanski-sad-postanovi--che-Hilari-Klintan-tryabva-da-otgovori-na-oshte-vaprosi-za-imeylite-/168269/7/96", "text": "Хилари Клинтън трябва да отговори на още въпроси под клетва по отношение на своите имейли, обявиха от консервативна група за наблюдение, пише електронното издание на вестник Washington Examiner, цитирано от Агенция \"Фокус\".  „Важно: Съдът отсъди късно днес, че Хилари Клингън трябва отговори на още въпроси за имейлите, включително важни такива за това, как е създала своята система за имейли“, заяви председателят на групата „Съдебни наблюдатели“ Том Фитън чрез съобщение в „Туитър“ след заседание на федералния съд.  Съдия Емет Съливан е председателствала заседанието, което произтича от Закона за свобода на информацията по отношение на спорните трудови взаимоотношения с дългогодишния помощник на Клинтън Хума Абедин, която получава статут на „специален правителствен служител“, което й позволява да работи и на друго място, докато служи в Държавния департамент.  „Съдебни наблюдатели“ се опитаха да получат още отговори от бившия държавен секретар след нейните писмени показания под клетва през октомври 2016 година за нейната „Clinton.com, non-state.gov“ имейл система.  Според решението на Съливан, Клинтън ще трябва да отговори на два въпроса в рамките на 30 дни:  • Опишете как е създадена системата clintonmail.com, включително кой реши да създаде системата, датата, на която е решено да се създаде системата, защо е създадена, кой я е създал и кога е започнала да функционира  • По време на явяването си пред Избраната комисия за Бенгази в Камарата на представителите на САЩ на 22 октомври 2015 година вие свидетелствахте, че от 90 до 95 процента от вашите имейли „бяха в държавната система“ и „ако те искат да ги видят, те със сигурни са можели да го направят“. Посочете основанията за това изявление, включително фактите, на които разчитахте, за да подкрепите това заявление, кога и как разбрахте тези факти и, ако сте разбрали за тези факти от или чрез друго лице, идентифицирайте лицето, което ви запозна с тези факти.  В телефонен разговор с Washington Examiner Фитън, който заяви, че към него в съдебната зала се е присъединил само Майкъл Бекеша, член на юридически екип на „Съдебен наблюдател“, обяви, че решението е „страхотно развитие“.  Но, както заяви Фитън, е „скандално“, че две години след идването на администрацията на Тръмп Министерството на правосъдието и Държавния департамент продължават да „защитават Хилари Клинтън“.  Използването от страна на Клинтън на неупълномощен частен сървър за електронна поща, за да върши правителствената си работа по време на нейното време като държавен секретар, е обект на много противоречия и разследвания, включително едно от ФБР, според което екипът на Клинтън е \"изключително небрежен\" в работата си с информация. Службата обаче не препоръчва наказателни обвинения срещу никой участник в личната електронна мрежа на Клинтън.  По въпроса за \"създаването\" на системата clintonemail.com екипът на Клинтън отговори, че е \"извън обхвата на позволените разкрития\", като отбелязва, че съдът \"разрешава откриването в този случай на въпроса за\" целта на създаването и функционирането на системата clintonemail.com за нуждите на Държавния департамент.\"  Съдия Съливан обаче реши, че въпросът за създаването на имейл системата може да бъде разкрит.  На Въпрос 24 от 25-те зададени на Клинтън по време на нейното явяване на 22 октомври 2015 г. пред Избрания комитет за Бенгази, на който свидетелства, че 90 до 95% от нейните имейли \"са в държавната система\" и \"ако искат да ги видят, те сигурно биха могли да го направят\", тогава тя отказа да отговори, но сега съдия Съливан нареди да даде обяснения.  Изтриването на около 33 хиляди имейла от техник доведе до това някои критици, сред които президентът на САЩ Доналд Тръмп, да обвинят Клинтън в „замитане на следите“, въпреки че ФБР не намери никакви доказателства, за да потвърди тези твърдения.  Фитън обвинява ФБР и Министерството на правосъдието, че защитават Клинтън дори и до ден днешен.  ", "date": "2018.11.15", "title": "Американски съд постанови, че Хилари Клинтън трябва да отговори на още въпроси за имейлите "}
{"url": "http://epicenter.bg/article/Gruevski-izbyagal-prez-Albaniya-i-Cherna-gora-s-diplomaticheski-avtomobil-na-ungarskoto-posolstvo/168278/7/0", "text": "  Груевски трябваше да влезе в затвора в понеделник. Той беше осъден на 2 години затвор по делото за злоупотреба със служебно положение \"Танк\". Делото е за покупка на луксозен правителствен мерцедес за 600 хиляди евро. Вместо това обаче той избяга в Унгария, където поиска политическо убежище.  Груевски преминал нелегално границата с Албания на 11 ноември и се отправил веднага в унгарското посолство в Тирана.    Вечерта той е влязъл в Черна гора през граничен пункт при Шкодренското езеро, като е пътувал с дипломатически автомобил на унгарското посолство, потвърди албанската полиция. Няма данни обаче кога и откъде той е влязъл в Албания.   Напускайки Албания, бившият македонски премиер е използвал личната си карта и това е отчетено от системата.     На 11 ноември за Груевски не е имало уведомление, че се издирва, посочва албанското вътрешно министерство.    Първоначалните предположения бяха, че той е избягал за Унгария през Сърбия, като е преминал незаконно македонската граница.", "date": "2018.11.15", "title": "Груевски избягал през Албания и Черна гора с дипломатически автомобил на унгарското посолство"}
{"url": "http://epicenter.bg/article/Finlandiya-obvini-Rusiya--che-e-sabotirala-GPS-signala-po-vreme-na-ucheniyata-na-NATO--Edinen-Trizabets--/168280/7/0", "text": "Финландия обвини Русия в нарушаване на GPS сигнала по време на ученията на НАТО „Единен Тризъбец“, предават TACC и Агенция \"Фокус\".  \"Нарушението на сигнала дойде от територията на Русия, а Министерството на външните работи предаде доклад по този въпрос на комисията по международни отношения на финландския парламент, който продължава да изяснява въпроса. Проучване се води и от Руската федерация на дипломатическо ниво\", съобщи Министерство на външните работи на Финландия.  Министерството отбеляза, че \"Финландия изхожда от факта, че не трябва да се застрашава въздушното движение посредством такива действия\". Освен това Министерството на външните работи подчерта, че смятат, че данните за заглушаване на GPS сигнала , предоставени преди това от Норвегия, са надеждни.  Във вторник норвежкото министерство на отбраната даде изявление, че Руската федерация се е намесила в работата на GPS по време на учението „Единен Тризъбец“. Те посочиха, че \"между 16 октомври и 7 ноември има сигнал за заглушаване на GPS\" и че \"зад тях стоят руските сили на Колския полуостров\".  По-рано е имало и съобщения, че министър-председателят на Финландия Юха Сипила не изключва възможността Москва да стои зад смущенията в работата на GPS. Същевременно финландският президент Саули Нийнистьо счита за важно първо да проведе разследване на неправилното функциониране на спътниковите навигационни системи, използвани в Северна Финландия по време на учението. Хелзинки подготвя доклад по този въпрос.  Говорителят на президента Дмитрий Песков заяви, че Кремъл не е бил наясно с проблемите с GPS навигацията по време на ученията на НАТО и че Русия не може да има нищо общо с тези смущения.  ", "date": "2018.11.15", "title": "Финландия обвини Русия, че е саботирала GPS сигнала по време на ученията на НАТО „Единен Тризъбец“ "}
{"url": "http://epicenter.bg/article/Amerikanski-voenni--Pochvayte-pregovori-s-Rusiya--nyamame-sredstva-za-yadrena-triada--/168212/11/33", "text": "В САЩ за пореден път бе обсъдена стратегията за национална сигурност. В обсъждането са участвали представители на Конгреса, на Стратегическото командване на въоръжените сили на САЩ STRATCOM и други цивилни и военни специалисти. Форъмът се е състоял в Института за политика в университета в Харвард, а дискусията е била доста гореща, съобщават руски медии.  \"Когато представител на Конгреса ми зададе въпроса с какво разполагаме, за реализиране на стратегията за национална сигурност, аз отговарям - това, с което разполагахме и миналата, и по-миналата година. Съветът ми е следният: ние имаме нужда от сила, която да може да реагира веднага на всяка възможна заплаха, съществуваща в съвременния свят. Такава сила е ядрената триада. Руснаците разполагат с мощна триада, която е насочена срещу нас. А когато аз нямам такава триада, не мога да гарантирам нанасянето на ответен удар. Това означава, че не мога да дам гаранции за сигурността на страната\".    По-рано от Пентагона, както пише Defense News, съобщиха за плановете си за засилване на ядрената мощ на подводния флот на САЩ – в това число с помощта на скорошно влизане в строя на перспективните подводници от клас \"Колумбия\". Освен това стана ясно, че за развитие на ядрената триада е необходимо да бъде обновен арсеналът от междуконтинентални балистични ракети и да продължи работата по проекта за бомбардировачи B-21 Raider.  През 2017 г. бе заявено, че Бюджетното управление на Конгреса на САЩ оценява разходите на Пентагона за развитие на бойния адрен арсенал на страната на 1 трилион долара за 30 години.  В хода на обсъжданията в Харвард конгресмени са заявили, че \"вероятно това е повече, отколкото САЩ в момента могат да си позволят\".  След това заявление за липсата на средства за развитие на ядрената триада генерал Хайтън се обърнал към конгресмените и другите участници в дискусията:  \"В такъв случай имам рецепта за вас: сядайте на масата на преговорите с руснаците. Ако наистина искате да икономисате средства, трябва да измените самото понятие за заплахата\".    ", "date": "2018.11.15", "title": "Американски военни: Почвайте преговори с Русия, нямаме средства за ядрена триада! "}
{"url": "http://epicenter.bg/article/Kakvo-ni-kaza-premierat--Che-na-prezidenta-zaplatata-e-11-hil--a-pensionerite-vzimat-ne-40-lv-/168226/11/0", "text": "Премиерът Бойко Борисов даде пространно интервю за БТВ и в продължение на един час отговаряше на въпроси, свързани с уличните протести, несекващото искане на майките на деца с увреждания вицепремиерът Валери Симеонов да подаде оставка, критиките към властта, отправени от президента Румен Радев.   И какво ни каза на нас, зрителите?   Че на президента Румен Радев заплатата е 11 000 лв., с 4000 повече от неговата. Че най-бедните пенсионери не взимат 40 лв. коледен бонус, а 51 милиона, колкото ще даде хазната за близо милион и триста хиляди възрастни българи. \"Не са 40 лв., 51 милиона са, общо половин милиард досега - в нашето управление\", калкулира Борисов. Че президентът не е спрял да критикува неговата ГЕРБ – партия на десет години, а е забравил, че когато издигналата го БСП е управлявала, българите са  Че   защото и премиерът не може да се справи с него.   Жалко. Министър-председателят Бойко Борисов, явно е започнал да губи прословутия си усет за настроенията на народа. И разчита на смесване на факти от миналото и настоящето и миксирането им в удобен за него вид. Това се нарича манипулация, но нейсе! Борисов явно не говореше на тези, които ще я съзрат. Той убеждаваше своите симпатизанти – този близо милион и половина души, които гласуват за ГЕРБ. Но точно тези хора са ядрото на протестиращите днес. До вчера те слушаха историята така, както им я преподаваше Борисов. Но днес са му гневни и част от тях могат изведнъж да открият, например, че не само Радев, но и той е бил член на управляващата партия, когато българите са карали москвичи и лади и то само в неделя. И, ако той, Борисов, има извинение, че тогава е бил част от МВР, а за кадрите на вътрешното министерство членството в БКП е било задължително, същото важи и за Радев, като част от военното министерство.   Премиерът няколко пъти повтори, че БСП е управлявала до преди две години. Не, до преди две години управляваше неговият втори кабинет.   Ето как изглеждат нещата по дати: - първият кабинет на Борисов е избран от парламента на 27 юли 2009 г. и управлява до 13 март 2013 г., когато президентът Росен Плевнелиев назначава служебно правителство, начело с Марин Райков; - следва правителство на Пламен Орешарски с мандат на БСП – от 29 май 2013 г. до 6 август 2014 г.; - отново служебен кабинет на Росен Плевнелиев, този път начело с проф. Георги Близнашки, управлява от 6 август 2014 до 7 ноември 2014 г.; - вторият кабинет на Борисов е на власт от 7 ноември 2014 г. до 27 януари 2017 г., когато Борисов подава оставка втори път заради загубата на президентските избори; - на 27 януари 2017 г. Радев назначава служебно правителство, начело с проф. Огнян Герджиков, което държи властта до 4 май с.г., когато е сформиран третият кабинет на Бойко Борисов.   С други думи – от 27 юли 2009 г. - девет години и три месеца, само 24 месеца не е управлявал кабинет „Борисов“. И от тези 24 месеца, два пъти по три месеца начело е изпълнителна власт, излъчена от президента Плевнелиев. Ако към него приложим мерките, които използва Борисов спрямо Радев, трябва и тези шест месеца да прибавим към сметката на ГЕРБ. С още по-голямо основание, отколкото правителството на проф. Герджиков е на БСП, защото Плевнелиев не само беше излъчен от ГЕРБ като президент, преди това той беше министър в кабинет на ГЕРБ.   Ако голяма част от днешните гневни млади българи, които не помнят времето на социализма и няма откъде да го знаят, до вчера са вярвали сто процента на Борисов, днес могат да се вслушат в мърморенето на собствения си дядо, който, слушайки интервюто на премиера, казва, че Борисов не е прав. Че преди 1989 г. се чакало десет години за лада, москвичите излизали до една година. Че не само Борисов, и Цецка Цачева е била член на БКП, а пък на Лили Павлова дядо ѝ е бил министър при Тодор Живков, а в групата на ГЕРБ бившите членове на БКП и техните деца са повече отколкото са в групата на социалистите. А след като чуят това от своя дядо, гневните младежи могат да се запитат и кое е по-морално – да се пребоядисаш, за да си на власт или да носиш товара на „партията, взривявала църкви“, дори и когато си роден в средата на 80-те.   „Коя партия върза електромерите на хората с „Мариците“, кога падна КТБ“, нахъсано и явно риторично, защото не чакаше отговор от Хекимян, попита Борисов. Прибави към списъка с обвиненията, явно към БСП, и проекта „Белене“. И направи сметка – седем милиарда минус! Повтори два пъти тези седем милиарда. Но явно забрави, а и Хекимян не успя да му припомни, че договорът с т.нар. американски марици е от времето на Иван Костов, който бе премиер от СДС. Ако по-късно правителствата на Симеон Сакскобургготски и на Сергей Станишев не са го прекратили, то е, защото приемствеността във властта е нещо задължително, особено когато става дума за споразумения с международен елемент. Защото властта, империумът не прекъсва. Вярно, това го учат във факултетите по право и история, но не пречи един министър-председател да усвои нещо от тези предмети. А що се отнася до КТБ, е просто задължително един премиер да знае, че министър-председателят, както и да се казва той, няма контрол над банките. Регулацията им е в ръцете на БНБ, а когато гръмна КТБ нейн шеф бе Иван Искров, който бе депутат от НДСВ. Към надзора над банките има отношение и Комисията за финансов надзор, но когато гръмна КТБ я оглавяваше Стоян Мавродиев, кадър на ГЕРБ. Що се отнася до парите, които бяха изплатени на вложителите в трезора, бюджетът трябва да си ги върне от гаранционния фонд.   „Белене“, да, БСП винаги е подкрепяла този проект. Но критикувайки социалистите за него, Борисов каза – те не са ли знаели, че България е член на НАТО и ЕС, защо са сключили договор с руснаците! Интересно, Турция не членува ли в НАТО, та строи атомна централа с руски реактори? А и когато договорът беше сключен, в него освен руската „Атомстройекспорт“, не участваха ли френската „Арева“ и германският концерн РВЕ? И къде е казано, че една държава, членка на НАТО, не може да развива икономически отношения с Русия? По логиката на Борисов, това явно е така. Ами тогава да забрави за платноходките с руски туристи, ако и отсрещната страна приложи неговия подход.   Като стана дума за пари, премиерът трябва бързо да уволни шефа на НСИ, след като не вярва на статистиката, според която заплатите в държавния сектор са по-високи, отколкото в частния. Борисов е прав да брани доходите на висококвалифицираните държавни служители, но нима всички в Агенцията по вписвания с високи бонуси са такива? И не е ли неморално да се вземат премии след грандиозния гаф с търговския регистър? Иначе мантрата за високите заплати в  IT -сектора всички я знаем, друг е въпросът колко на брой са тези висококвалифицирани специалисти, които получават доходи над 3000 - 4000 - 5000 лв., каквито бонуси, научаваме, има в държавната администрация. На която пък заплатите плащаме всички ние с данъците си.   Борисов силно се разгневи на лидера на БСП Корнелия Нинова - нейно изказване бе пуснато по време на интервюто му. Сигурно защото Нинова го удари право в сърцето, като каза – не Валери Симеонов ти е важен, а властта, а Валери Симеонов е инструментът, с който я пазиш! Споменаването на Валери Симеонов все повече ще дразни премиера, защото се превръща в камъче в обувката му, което не може да извади.   Предстои този милион и половина, който гласува за Борисов, или поне част от него, изведнъж да открие тези истини. За останалата публика предстои да види как те ще го направят. И дали няма да изгорят тотема на вчерашното божество.  ", "date": "2018.11.15", "title": "Какво ни каза премиерът? Че по времето на БСП българите са карали лади и москвичи и то само в неделя"}
{"url": "http://epicenter.bg/article/Valentin-Radomirski--Ima-opasnost-Tereza-Mey-da-bade-blamirana-ot-sobstvenata-si-partiya-/168256/11/0", "text": "Съществува опасност Тереза Мей да бъде бламирана от собствената си партия. Това каза за предаването „12+3“ по програма „Хоризонт“ на БНР дипломатът Валентин Радомирски по повод министерските оставки във Великобритания. Той припомни и изявлението на британския премиер след заседанието в сряда, на което по принцип беше одобрен проект за договор по Брекзит:  „Тя каза, че вариантите са три: Тази сделка, без сделка или без Брекзит. Всичко е на масата все още – направена е една първа, наистина много решителна, стъпка. На фона на цялостното развитие в света и утвърждаването на така наречената „доктрина на отхвърлянето“ на Тръмп – тоест на отхвърляне на почти всички международни договори, които имат голямо значение – виждаме един прогрес, който дипломатите направиха“.  Съпротивата срещу проекта за договор не е само от „твърдите“ привърженици на Брекзит. Влиятелната Юнионистка партия от Северна Ирландия например счита, че в проекта са предадени интересите на Северна Ирландия, изтъкна Радомирски:  „Според противниците на споразумението сегашният проект на споразумение създава възможности за отделянето на Северна Ирландия от кралство Великобритания“, тъй като би означавало пропадане на споразумението от т.нар. „Добър петък“, което е гарантирало мира и сигурността във Великобритания, обясни той:  „Кръгът от хора и политици, които са към момента против споразумението, не дава увереност, че Мей и нейната част от Консервативната партия могат да прокарат това споразумение в парламента. А сега предстои следното нещо като процедура – днес Туск обяви, че свиква извънреден Европейски съвет на 25 ноември, който, ако приеме проекта, тогава трябва да се състои обсъждането и приемането на проекта в британския парламент. Към момента от 325 необходими депутати, според английски медии, Мей разполага само с малко над 230“.  Във Великобритания разломите не са толкова партийни, колкото в цялото общество, и преминават във всички партии, коментира дипломатът по повод евентуалното поведение в зала на Лейбъристката партия на Джереми Корбин – основната опозиционна партия в страната:  „В самата Лейбъристката партия също няма единно мнение за Брекзит. Има различни течения, така че ще бъде интересно как именно те ще гласуват. Именно в това се състои донякъде и надеждата на Мей и на привържениците на сегашния проект за споразумение, че все пак ще намерят, извън твърдото ядро на консерваторите около Мей, подкрепа и в други партии. Предстои да се види един много сложен на период на дискусии“.  Според Радомирски, ако Тереза Мей напусне премиерския пост, е възможно да се стигне до нов референдум във Великобритания за членството ѝ в ЕС.  ", "date": "2018.11.15", "title": "Валентин Радомирски: Има опасност Тереза Мей да бъде бламирана от собствената си партия "}
{"url": "http://epicenter.bg/article/Raychev--Efektat-ot-protestite-e-blizo-do-tozi--kogato-doyde-Simeon--no-nyama-lider/168262/11/0", "text": "    - Само че в никакъв случай не очаквайте да кажа до какъв извод ще доведат.     - Има теоретически, тъй като не мога да гадая, има теоретически три варианта. Разбира се, има вариант просто нищо да не се случи, но това не ми се вярва да стане. Единият вариант е да се преформатират политическите сили, да се опитат в рамките на този парламент да направят нещо ново. Другият вариант е да отидат на правителство на малцинството. Това е много по-трудно, но би могло теоретически. И третият вариант е нови избори. Това са трите възможни изхода. Те не са следствие на някакъв анализ. Просто такива са формите на демокрацията, в която живеем. Кой ми се вижда по-вероятен не мога да ви кажа, защото вие много добре казахте – протестът беше протест срещу съвсем конкретно нещо първоначално. А първоначално не беше и протест, първоначално имахме последната година – година и половина ежеседмични скандали. Всяка седмица се бележи с някакъв скандал. Тук като се започне с, ако помните там, оградата на границата, пък се стигне до абсурдното, че я обявиха за въпрос на национална сигурност и тайна дали тя има дупки или няма, който снима тази ограда да покаже на българите, че са си дали парите за нищо и т.н., и т.н., минаваме през какви ли не разнообразни скандали, измежду които Истанбулската конвенция, после имаше ЧЕЗ, помните, спря националният регистър. Те бяха може би сто, хайде да не кажа голяма дума, но 50 бяха със сигурност. Обаче те бяха само скандали, просто както в едно семейство си крещят хората и викат, повишават си глас. Господин Симеонов изигра една завидна роля, с която ще остане прославен в българската политика – той изигра роля на мост между скандала и протеста. Това, което стана, беше, че той си позволи една абсолютно излишна, никой не го и питаше, от сърце ли го направи, от душа, така да се каже, безплатно, обиди едни хора, които са и без това обидени от живота много – майките на деца с увреждания. Това преля. От този момент тръгнаха скандалите и протестите. Не просто да пишат медиите, не просто хората да псуват пред телевизорите, а просто се изсипаха на улиците. И това също нямаше може би да стане мост, ако господин Симеонов не беше го затвърдил. Той каза: няма да се извиня и т.н., до момента, когато каза: извинявайте. Преди това беше казал, че и да се извини, няма да е искрено. Това беше мостът към протеста. Следващият протест беше за увеличението на бензина, но всъщност много бързо прерасна в протест срещу всичко. Тези над 50 града, в които гледахме някакви хора да се събират и да затворят пътищата, те започнаха от „не сме съгласни с бензина, не сме съгласни със застраховките“, това страшно бързо прерасна в протест въобще. При това, естествено, цялото се раздели веднага. Едните казаха: ама ние сме правителството да оправи нещата и му даваме една седмица. Другите казаха: нищо не искаме да оправят, нови избори, но смяна на системата. Което също така изключително абстрактно звучи, защото в какъв смисъл, да няма демокрация ли повече? И в тази обстановка живеем. Вие искате нещо да предвидя. Аз ви казвам, ние трябва да видим, какво ще стане. Това ще продължи ли, това ще ескалира ли или ще бъдем свидетели на една по-продължителна фаза, при която всеки ден някой някъде протестира.     - Не. Ще ви кажа защо. Отсъства материалният фактор. Това не е времето на Жан Виденов, когато доларът ставаше от 2, пък по 4, пък по 6, накрая стана по 1000 лева. Това не е тази ситуация. Тогава имахме малка революция. Тогава населението отказа да съществува в ужасните условия и господин Виденов беше принуден да напусне по спешност. Не можа да намери формата удачно и ако помните, накрая парламентът падна и хората се поуспокоиха. Казвам поуспокоиха, защото на дошлата нова власт й трябваха също няколко месеца, за да успее да спре малката революция, както вие казахте. Това едва ли ще стане сега. Още повече, че изходът, ако започнат такива работи, силови, сме го виждали вече. Борисов един път слезе от власт, защото, помните, тогава се казваше, не беше съвсем, преувеличено беше, малко се проля кръв. Просто разбиха главата на едно момче, той видя, че работата отива към някакви такива неща и каза: не, аз така няма да управлявам. Значи, ако се тръгне в тази посока, Борисов веднага ще слезе, аз съм сигурен. Не е човекът, който иска да седи насила на власт. Засега мълчи, надявайки се може би да получи време и да може пак да вземе инициативата. Да вземе инициативата, имам предвид да заговори, тъй като той винаги е бил майстор на интерпретацията на нещата. Той успява да обясни фактите така, че народът да гледа на него като на една надежда. Дотук не успява. Но не е ясно, още не е казал нищо. Това казване може да има много различни форми – от „ето тези са виновни, те симулират народно недоволство“ – от тази наивна форма, до „извинявайте, виновен съм, ще се оправя еди как си“, до „развалям правителството, търся нова формула“, през нови избори. Първите три неща, с които започнах. Но той не е изиграл първия си ход. Тази партия не е започнала още.     - Първо, те не са в момента на улицата, а пресвятква в различни градове. Ще видим следващия уикенд, какво ще стане. Това не зная, може пък да отшуми. Не ми се вярва. Идва зима, цените растат, има инфлация. Не е някаква чудовищна инфлация, но инфлация реално има. Имайте предвид, че няколко години не само, че нямаше инфлация, имаше дефлация. Не се подобрява положението през зимата, идват сметките за парното – всичките фактори не ми говорят, че би могло да разчитат управляващите само по себе си да загасне. Но може и да загасне. Тук въпросът е – до Коледните празници има още 40 дена и могат ли те да издържат тези 40 дена. Така стои този въпрос. Въпросът с всяко народно недоволство и всяко такова пламване звучи така – могат ли да се доберат до някакъв спасителен бряг и как ще действат. Не си личи, между другото, вътрешните противоречия да се усилват. Ако забелязвате, правителството усили консолидацията си. Няма да застане един министър и да каже – ей, този Симеонов, той направи цялата работа и т.н., някакви обвинения вътрешни. ГЕРБ не показва пукнатина. Това говори в полза на това, че ще издържат.     - Това е въпрос, на който прецизно ще отговорят социолозите след време. Но това, което личи с просто око, е много важно – профилът е съвсем нов. Досега бяхме виждали три вида протести, този е четвърти вид. Значи, бяхме виждали кои видове протести? Първо през 90-те години гледахме политически протести – червени, сини, турци и т.н., които помните, това е преходът с неговата политизираност. Това беше политическият протест, който беше на основата на определен вид идеология – антикомунизъм и т.н. Втората вълна беше протестите на неимуществените хора. Той започна така. Това бяха едни хора, които просто не можеха да си плащат тока. Властта беше направила глупава грешка да обедини сметките за тока за два месеца. И те преди Нова година вече си бяха изхарчили парите, а получиха през януари едни много големи сметки, които обединяваха два месеца или 45 дена, нещо подобно, не издържаха на това и излязоха на улицата бедните. Това прерасна по-късно в голям протест, там главно някои малки партии се възползваха и започнаха да събарят правителството, успяха да го съборят. Третата вълна, която сме гледали, това е Орешарски и компания, които паднаха, или по-точно не паднаха, но бяха поставени под много тежка протестна вълна, това бяха т.нар. умни и красиви, тоест градската интелигенция. Това не е нито първият, нито вторият, нито третият вид. Очевидно това не е политически протест, те тепърва размишляват за политика, тоест тук бунтът предшества идеята. Между другото, всеки истински бунт предшества идеята. Първо започва бунтът, после става ясно, за какво е той. Второ, това не е социално-класово явление от типа бедни-богати. Това не са бедни хора въобще, които виждаме. Това са заможни хора, те са шофьори, те са пътуващи, имат коли, купуват си редовно бензин и т.н. Въобще не са хора, които са на границата на някакъв недоимък. Те не казват „аз съм беден, аз нямам 5 лева“, а казват „аз не искам да ми взимаш тези 5 лева“. И третото, това не е софийско явление, бих казал даже много несофийско явление, защото в София, в сравнение с провинцията, в случая няма нищо, сравнително нищо. Има някакви искри, но искрите от там са много по-силни – и в Благоевград, и в Търново, и във Варна и т.н. Както виждате, нищо от досегашното. Средна класа, мен ако питате, средна класа не в научния смисъл на думата, а в обикновения смисъл – хора живеещи средно, биващи сравнително заможни. И протестът е насочен не срещу определена политическа сила, а срещу елита въобще. Това не бяхме го виждали.     - Разбира се, че има 15 сценария, нали, всеки си прави някакви сметки. Но това е вторично – в смисъл „възползваме се от пожара“. Значи, вече се появяват някакви местни лидери, примерно във Варна, които казват еди какво си, еди какво си. Да речем Костадин Костадинов каза изречение забележително, между другото: „Вече не просто оставка, вече съд и затвор“.     Мога веднага да ви отговоря. Аз не съм против протестиращите хора по принцип, но в случая да се каже „съд и затвор“, означава да се има предвид, че няма съд. Защото, ако има съд, може да има затвор, може да няма затвор, в зависимост както реши съдът. Ако има съд и затвор автоматично, просто има затвор, няма съд. Тоест този принцип между другото е на Яне Янев. Яне Янев точно този лозунг издигаше – мястото на всички мои конкуренти, казваше той, не е в парламента, а в затвора. И даже ни показваше един макет. Това, разбира се, е човек, който иска да се възползва от протестите, да ги оглави, но в никакъв случай той не ги е организирал. Тези хора, както ги гледам на улицата, никой не може да ги организира. Те не представляват някаква единна маса, нито пък биха се съгласили да бъдат организирани. Но градусът на напрежението е достигнал много висока отметка и политиците няма как да не се съобразят. Особено малките партии се радват на това, защото виждат своя шанс, това може да излъчи лидер. Ние и в трите посочени случаи гледахме как се излъчват лидери. При политическите протести това бяха лидерите, които досега ни управляват, а при следващите два вида протести се излъчиха локални лидери, които танцуваха едно лято, да кажем.     - Те казват това, за да могат малко от малко да прехвърлят нещата от себе си на всички и да добият нещата по-безопасен за тях характер. Ако това бяха протести, организирани от БСП, камо ли от президента, който въобще не може да организира каквото и да било, бидейки президент, това щеше да бъде много лесен за тях въпрос. Щеше да опре само до това – хайде да направим ново преброяване, нови избори, и ето, ние пак победихме. Но не е така. Разбира се, че и БСП, и ДПС, и президентът в съвсем трети смисъл, насочват протестите, смятат тях за основателни и се надяват на някакво политическо разместване – това е факт. Дума не може да става, че това са организирани от БСП хора. Дума не може да става.     Със сигурност ги свари неподготвени, защото те не могат да разберат, защо някакъв бензин изведе хората? Но това беше искрата, която подпали много нагретите въглища. Аз неслучайно говорих – 50 скандала един след друг. 50 скандала, от които ясно личи, че нищо не се решава, а само се крещи, вика се и си остава както властта направи. 50 скандала без изход водят до това. Дали са изпуснати юздите? Много се надявам да не са. В смисъл, че хората няма да се втурнат през глава по площадите. Но има един момент, в който ситуацията би могла да стане и неуправляема. Би могло. Не се е стигнало до там, не е близо даже до там, но има и такъв сценарий. Тогава става хаос, както сме гледали с историята с хиперинфлацията. Разбира се, не забравяйте, хиперинфлацията си беше страшен бич. Хората не знаеха какво да правят на следващия ден. Тук няма такова обедняване. Освен това имаше страшна деморализация на БСП тогава, 1996 година, тя се чувстваше много виновна и прочие. ГЕРБ сега не излъчват това ниско самочувствие, така че не сме стигнали чак до там. Но съдбата чука на вратата. Няма никакво съмнение.     - Не, вижте, оставка, избори, правителство няма нищо страшно. Не е там въпросът. Въпросът е, че хората схващат властта като лъжлива, излъчената от самите тях власт като лъжлива. Те това казват – вие ни лъжете, вие сте там не за да ни управлявате, както сме ви казали, както сме ви изпратили. Вие просто лъжете, вие крадете, вие не сте истинска власт. Все едно в едно семейство децата да кажат: „ти не си ни истинският баща, ти не си тук, за да се грижиш за нас и ние да те слушаме, а ти си тук, за да пиянстваш и да изнасяш от къщи нещата и да ги продаваш в магазина“. Ето този тип обвинение. И това е много силно обвинение.     - Не знам. Това не знам, със сигурност не знам. На мен ми се струва, че единственият ефект, който е близо до този, който сме наблюдавали, е когато идваше Симеон. Тогава те не искаха познатите партии, някак си като казваха „искаме царя“, едни искаха монархия, други искаха република под негово ръководство, каквото и стана, трети просто искаха да счупят досегашното. Те казват – не искаме досегашното. И това беше, ако помните, вълна, която през пролетта на 2001 година заля България. Помните ли?     - Не е невъзможно, но не се вижда лидерът. Затова ви казвам, лидерът е централният въпрос. Тогава всичко отля. Те не знаеха и какво е царят, той ги изненада, между другото, той не се оказа въобще това, което те тогава си фантазираха. Едни го харесваха, други не го харесваха, това си е друг въпрос. Те не знаеха, точно какво искат, но знаеха със сигурност, какво не искат. Не искаха двуполюсния модел, както тогава народът се изразяваше – синьо-червената мъгла. Така вече постоянна смяна, вече четвърти път смяна червени със сини, с влошаващ се за тях житейски резултат. Между другото, така свърши преходът, като свърши неговият политически модел – червено на синьо. Значи, ако е вярно това, което казвам, това зависи от по-нататъшното развитие, но ако това е вярно, това просто е един етап, който ще свърши. Едни нови 18 години, тогава бяха едни 10-11 години, които свършиха, сега ще бъдат едни нови 18 години, които ще свършат и ще настъпи нова политическа епоха, така да се каже, с нови лидери. Няма да си отидат ГЕРБ или БСП, аз не казвам това, не. Както тогава не изчезнаха червените и сините. Но няма да имат тази роля и започваме да живеем друг живот. Боя се, че нещо подобно става. Постпреходът някак си е към своя край.  ", "date": "2018.11.15", "title": "Райчев: Ефектът от протестите е близо до този, когато дойде Симеон, но няма лидер"}
{"url": "http://epicenter.bg/article/Zhivko-Todorov-/168270/11/0", "text": "  - С оглед на недоволството, което възникна след изказването на вицепремиера Валери Симеонов, очаквах, че ще има реакция в обществото. Наистина беше неприятно това изказване. Политиците трябва да избягват такъв език. Винаги съм казвал, че през годините на Прехода хората, бягайки от думата „политик”, прекалено директно навлизат в нещата. А политикът е професия – политикът трябва да се държи на ниво, трябва да използва подходящ език. В този смисъл смятам, че наистина беше допусната грешка с това изказване, което подбуди хората да реагират.    - Разбира се. Знаете как действа премиерът, когато в неговата партия се допусне грешка – той е абсолютно безкомпромисен. В случая се касае за друга партия и разбирам неговата ненамеса, защото не иска да постави държавата в политическа криза. Затова, сигурен съм, че осъзнава грешката, допусната с това изказване, но в тази ситуация той не би тръгнал към крайни решение, за да не предизвика именно такава криза.    - Винаги в коалиция всяка партия е заложник. Както всички останали партньори на ГЕРБ, така и ГЕРБ е заложник на останалите, защото всяка партия има различни възгледи и в една коалиция се търсят допирните точки и, за съжаление, не всеки може да реализира всичко, което иска. Няма как да стане, защото няма мнозинство. Лошото е, че у нас няма коалиционна култура, а политическата е на много ниско ниво. Няма училище за политици в България - малко са тези, които говорят истински и премерено и то така, както приляга на държавници. Оттук идват всички проблеми.    - Има напрежение, защото хората са бедни. В едно общество, в което има недоимък, винаги има напрежение. От началото на Прехода ние не сме спирали с напрежението. Ако се върнем в годините назад, ще видим, че са малко моментите, в които има спокойствие. Причината е в бедността - хората трудно посрещат основните си нужди и оттам идва гневът към управлението, което и да е то, без значение. Ако някой смята, че като дойде следващата година да управлява друг, напрежението няма да е по-малко, се лъже. Проблемите са в държавата и аз неведнъж съм казвал, че трябва да има повече диалог и по-нормална политическа култура в България - да няма отричане между партиите, да няма лични конфликти и нападки, които нанасят много тежки политически язви в обществените отношения. Вие виждате, че не си говорят лидерите на основните партии. Нещо повече - замерят се с обвинения, с обиди, парламентът е трибуната, от която хвърчат всякакви гозни думи, което е пагубно за политическия живот в страната. Затова вече 29 години от началото на Прехода ние нямаме изградени национални приоритети на базата, на които да се изгради платформа, от която да се ръководи всяко едно управление. Говоря за базови приоритети, а не например, какви да са данъците или каква да е социалната политика, около която винаги спорят партиите. Но основните приоритети трябва да са определят с консенсус от политическите лидери и да се провежда целенасочена и дългосрочна политика. Това липсва в момента в България. И причината е липсата на разбирателство и диалог.    - Ще ви дам още един пример. Д-р Желев, Бог да го прости, бившият кмет на Стара Загора, вие го познавахте, когато почина на опелото бяхме хора от различни партии и всички скърбяхме за един човек, който си е отишъл. Помня, че хора от БСП казаха тогава: Не може ли, както тук сме застанали и сме единни в нещо, по същия начин да бъдем и в политиката? Не става дума някой да започне да се прегръща с друг или да се правят конспирации, става дума за чисто човешки отношения. Ето това е големият проблем и голямото Его в политиката, което носи само загуби.    - Аз съм на 37. Виждам го отчаянието, да. Защото самите времена са много лоши. Какво имам предвид? Докато годините назад даваха надежда, в момента, във времето на реализъм няма такава и оттам идва отчаянието.    - Да, през 90-те години на миналия век хората имаха повече надежда в себе си, след което видяха, че надеждите са нещо опасно, защото може да бъдат излъгани. В момента сред хората има един реализъм, че трудно се променя средата, в която живеем, и оттам идва отчаянието.    - Смятам, че протести под формата на викове трудно раждат нещо разумно и работещо. Смятам, че по-скоро системата и държавата се променят с разумни предложения, които се поставят и които се прокарват с политически решения. Трябва да се направи сериозен дебат - такъв не е правен от началото на Прехода, за институциите – коя как работи, къде има пропуски, децентрализацията в държавата - докъде трябва да продължи и до каква степен. Има много теми на дебат, но те не са за площадите – там се събаря, отколкото да се гради. Затова формата на истинска промяна в държавата е с разум, с хора, които могат, които дават добри предложения и те да бъдат облечени в политика.    - Смятам, че сегашното положение не е добре нито за обществото, нито за всички лидери, нито за държавата. Това противопоставяне, обидите, които летят, настървяването на хората е лошо за държавата и в крайна сметка никой не печели от това. В тази ситуация трябва да се седне и да се размисли за работещи решения в държавата. Когато има проблем, той трябва да се решава от всички, не само от управляващите, защото те са временно управление в държавата. След това идва друг, който трябва да поеме отговорността и ако проблемите не се решават, а се замазват или се пречи на тяхното решаване, това не помага на никого.    - Според мен протестите винаги стягат едно управление.    - Когато няма силен колектив, при всяко управление има отпускане. Ако има натиск, управлението се стяга и то продължава да работи на високи обороти. Смятам, че от една страна недоволството ще подейства стягащо за управлението, ако е в нормални размери – за повече сензитивност на хората, за намиране на по-добри решения, всеки ще разбере каква отговорност носи. Защото, виждайки хората по улиците, всеки политик си дава сметка, че все пак той трябва да служи на тях.    - Предполагам, че ще има. Не знам организацията им. Но аз вчера се видях с младите хора. Вчера правих отчет за дейността си като кмет и те бяха дошли пред сградата, скандираха пред нея, аз слязох и отидох при тях, попитах ги какви са исканията им, казаха, че искат по-високи заплати и по-висок стандарт на живот. Това са исканията им - те искат да останат в родината си и да живеят по-добре. Няма как да се сърдим, всеки иска да живее по-добре, това е нормално.    - Винаги съм търсим диалог с всеки един гражданин, защото няма как един кмет да не разговаря с всеки от своите избиратели, най-малко. Винаги съм ги изслушвал - ако дадат разумни, добри предложения, съм ги приемал. Дано да не се възползват разни хора от онези, които искрено са отишли, за да защитят правата си.    - Вчера имаше поне 10 от ръководителите на пария „Възраждане” в Стара Загора. Така че, предполагам, че те се опитват в момента.  - Винаги, когато има обществено недоволство, се намира някой, който да иска да го яхне, да се възползва - дали пряко или косвено. Факт е, че има реални основания за протестите и това е бедността, с която трябва да се бори всяко правителство. За решаване на тези проблеми, трябва да има работещи институции, иначе няма да се промени държавата.    - Да, институциите трябва да отговарят на исканията на хората. Заплатите трябва да се вдигат, за да отговарят на основните нужни на хората. Трябва да ви кажа, че когато обикалям и по малките населени места, хората говорят единствено и само за доходи - това е основният им проблем. И те трябва да бъдат чути!", "date": "2018.11.15", "title": "Живко Тодоров: На площадите се събаря, там не се гради! Настървяването на хората е лошо за всички"}
{"url": "http://epicenter.bg/article/Otchitat-nay-niskoto-ravnishte-na-bezrabotitsa-prez-oktomvri-ot-10-godini-nasam/168218/4/0", "text": "Най-ниското равнище на безработицата през октомври за последните 10 години отчете административната статистика на Агенцията по заетостта. Стойността на показателя през месеца е 5.9 на сто, като толкова ниско ниво за този период от годината не е отбелязвана от 2008 г. Това съобщават от пресцентъра на Агенцията по заетостта. В сравнение със септември тази година се наблюдава минимално увеличение от 0.3 на сто. Броят на регистрираните безработни през месеца е общо 193 499.  36 143 са новорегистрираните през октомври, като от тях 1 932 са били неактивни, т.е. не са били нито заети, нито учащи, и не са търсили работа. От началото на годината служителите от бюрата по труда са активирали 57 106 чрез организиране на трудови борси, информационни събития, срещи със завършващите образование на кариерните центрове, както и чрез работата на младежки, ромски и трудови медиатори и др. Малко над 4 000 са тези, които са се регистрирали в бюрата по труда през октомври след завръщане от сезонна работа в чужбина. Освен към безработните, дейността на бюрата по труда е насочена също към заети, учащи и пенсионери. Като търсещи работа през месеца са били регистрирани 588 души от тези групи. През десетия месец на годината общо 18 743 са постъпилите на работа, като 85.6 на сто от тях са устроени в реалната икономика. В резултат от изпълнението на активните мерки за насърчаване на заетостта сред безработните, в субсидирана заетост са включени 2 696 : 1 890 - по схеми на Оперативна програма \"Развитие на човешките ресурси\", 557 - по програми и 249 по мерки за обучение и заетост. От началото на годината общо 15 794 безработни са включени в обучения за придобиване на нова квалификация и ключови компетентности, а завършилите успешно са 14 440. Заявените работни места на първичния пазар на труда през октомври са 14 611, като 81.3 на сто от тях са в частния сектор. Най-голям дял свободни работни места са заявени в преработващата промишленост (29.7 на сто), търговия, ремонт на автомобили и мотоциклети (14.9 на сто), административните и спомагателните дейности (10 на сто), строителството (6.3 на сто), хотелиерството и ресторантьорството (6 на сто) и др. Най-търсените групи професии през месеца са: преподаватели; оператори на стационарни машини и съоръжения; работници в добивната и преработващата промишленост, строителството и транспорта; продавачи; персонал, зает в сферата на персоналните услуги (бармани, сервитьори, готвачи, камериери и др.); квалифицирани работници по производството на храни, облекло, дървени изделия и сродни; металурзи, машиностроители и сродни на тях и занаятчии и др.  ", "date": "2018.11.15", "title": "Отчитат най-ниското равнище на безработица през октомври от 10 години насам"}
{"url": "http://epicenter.bg/article/Balgarskata-petrolna-i-gazova-asotsiatsiya--Firmite-ot-bransha-rabotyat-s-minimalna-pechalba/168230/4/0", "text": "Днес, 15.11.2018 г., се проведе работна среща между вицепремиера Томислав Дончев и представители на Българската петролна и газова асоциация, съобщиха от пресслужбата на Асоциацията.  Ето какво пише още в съобщението на БПГА:  Членовете на Асоциацията заявиха, че бидейки български предприятия, които работят от десетилетия и ще продължат да работят в България, са съпричастни към проблемите на българските граждани, които са и техни клиенти. Като едни от най-големите инвеститори в България, петролните компании напълно разбират отговорността си пред потребителите на горива в страната.  Осъзнавайки сложността на момента, фирмите от бранша работят и ще продължат да работят с минимална печалба. На срещата с вицепремиера Томислав Дончев бяха обсъдени мерки, които биха повлияли на цената на горивата, както и за по-голяма прозрачност в бранша. Изхождайки от положителния опит в някои европейски държави – например Австрия и Германия, Асоциацията предложи чрез промяна в режима през зимния период да се спре влагането на биодобавка, тъй като тя е двойно по-скъпа спрямо цената на самото гориво. Това може да стане, без да се нарушава общото задължение на България в изпълнение на своите цели за влагане на биокомпоненти, произтичащи от европейското законодателство. Компаниите, членове на БПГА, са готови да обсъждат промяна на корпоративните си стандарти с цел намаляването на разходите за издръжка. На срещата бяха предложени и мерки с цел по-голяма прозрачност на бранша. БПГА потърси съдействие от правителството за разговори с Комисията за защита на конкуренцията, така че фирмите да могат да публикуват себестойността на продуктите си, за да има яснота в обществото за съществуващите маржове. Тази мярка трябва да важи за всички участници на пазара, в това число и за т. нар. ведомствени бензиностанции. БПГА предлага също така при извършване на проверки от страна на държавни органи да се обявяват конкретно проверените обекти, както и нарушенията, които те са извършили. Ясно съзнавайки, че проблемът със съществуването на сива икономика и контрабанда в сектора не е решен напълно, представителите на БПГА настояват за мерки в тази насока и за влизането в действие в срок на Закона за административното регулиране на икономическите дейности, свързани с нефт и продукти от нефтен произход. Компаниите, членуващи в БПГА, биха искали да изразят пред представителите на политическата общност категоричното си мнение, че решаването на политически и обществени проблеми не може да става за сметка на дискредитирането на цели браншове от българската икономика. БПГА още веднъж заявява, че просперитетът на държавата и обществото се гради в условията на политическа стабилност и икономическа предвидимост. ", "date": "2018.11.15", "title": "Българската петролна и газова асоциация: Фирмите от бранша работят с минимална печалба"}
{"url": "http://epicenter.bg/article/API-shte-poddarzha-sistemite-za-prodazhba-na-elektronni-vinetki-i-marshrutni-karti/168243/4/0", "text": "Агенция „Пътна инфраструктура“ ще поддържа системите за генериране и продажба на електронни винетки и маршрутни карти и ще организира разпространяването и поддръжката на бордови устройства, отговарящи на съответните технически изисквания за целите на тол таксуването. Това предвижда проект на постановление на Министерския съвет за изменение и допълнение на Правилника за прилагане на Закона за пътищата, публикуван за обществено обсъждане, съобщиха от пресцентъра на МРРБ.   Чрез предложените от Министерството на регионалното развитие и благоустройството промени подзаконовият нормативен акт ще бъде приведен в съответствие с последното изменение на Закона за пътищата.   Агенция „Пътна инфраструктура“ ще осъществява всички дейности по техническата и софтуерна поддръжка на компонентите на Електронната система за събиране на пътни такси – електронни винетки и тол такси, ще управлява процесите и контролира правилното отчитане на дължимите такси и събирането им.   Смесената електронна система влиза в сила от 1 януари 2019 г., когато хартиените винетни стикери ще бъдат заменени с електронни винетки за леки автомобили, като цените им няма да бъдат променени. Такива ще плащат и превозните средства с тегло над 3,5 т до 16 август 2019 г., след което те ще плащат само тол такса. От следващата година водачите на леки автомобили, на които им се налага да пътуват рядко, ще могат да плащат и уикенд винетка, която ще важи за периода от 12.00 часа в петък до 23.59 часа в неделя и ще бъде с цена 10 лв.   С постановлението се отменят разпоредбите, касаещи издаването на хартиени винетни стикери.   Проектът за изменение на Правилника за прилагане на Закона за пътищата може да бъде намерен на интернет страниците на   и на  , както и в  .  ", "date": "2018.11.15", "title": "АПИ ще поддържа системите за продажба на електронни винетки и маршрутни карти"}
{"url": "http://epicenter.bg/article/API-shte-sabira-taksi-za-polzvane-na-saorazheniya-po-republikanskata-patna-infrastruktura/168245/4/0", "text": "За отделни съоръжения по републиканските пътища – мостове, тунели или планински проходи, посочени в приет с решение на правителството списък, ще се събира такса. Пътищата и съоръженията, за които ще се събират такси, ще бъдат сигнализирани от Агенция „Пътна инфраструктура“.   Това предвижда предложеният за обществено обсъждане проект на Наредба за условията и реда за събиране на таксите за специално ползване на републиканските пътища или на части от тях и за ползване на отделни съоръжения по републиканските пътища. Той може да бъде намерен на интернет страниците на   и на  , както и в    В проекта е посочено също, че такси в лева ще плащат както водачи на регистрирани в България превозни средства, така и на регистрираните в чужбина. Последните ще могат да плащат и в евро. От обхвата на таксуването ще бъдат изключени пътните превозни средства на Министерството на вътрешните работи, на Националната служба за охрана, на Държавна агенция „Национална сигурност“, на Неотложната медицинска помощ и на въоръжените сили.   Такса за специално ползване на пътищата ще се плаща за изграждане и експлоатация на търговски крайпътни обекти и площадки за оказване на пътна помощ срещу заплащане и пътни връзки към тях, за рекламни съоръжения и за нови или за ремонт на подземни и надземни съоръжения в обхвата на пътя, с изключение на необходимите за обслужването му.   Проектонаредбата предвижда също в случаите, когато специалното ползване обхваща различни републикански пътища, един от които е предоставен на концесия, таксите да се определят в две части и да се заплащат по сметка на Агенция „Пътна инфраструктура“ и на концесионера. Информация за предоставените на концесия пътища и за сметките в обслужващите банки на агенцията и на концесионера ще бъдат обявявани в централната администрация и областните пътни управления на АПИ.   Осъществяваният от Министерството на вътрешните работи контрол ще може да се извършва и със съдействието на Агенция „Пътна инфраструктура“.", "date": "2018.11.15", "title": "АПИ ще събира такси за ползване на съоръжения по републиканската пътна инфраструктура"}
{"url": "http://epicenter.bg/article/VMZ-Sopot-shte-proizvezhda-izraelski-dronove/168255/4/0", "text": "ВМЗ Сопот подписа договор за сътрудничество и трансфер на технологии с израелската компания Aeronautics Group, на базата на който ще започне производство на безпилотни летателни апарати (дронове), съобщават от Министерството на икономиката. Това стана по време на среща на министъра на икономиката Емил Караниколов с представители на израелската компанията в Министерство на икономиката. На срещата участва още заместник - министър Лъчезар Борисов, представители на Министерство на вътрешните работи и на Министерство на отбраната.  Израелската компания е глобален лидер в производството и дизайн на безпилотни летателни апарати, има над 70 клиента по целия свят, в това число продава и на НАТО. Договорът за трансфер на технологии ще даде възможност на ВМЗ за собствен бранд български безпилотни летателни апарати, както и тяхното сервизиране, поддръжка и обслужване.  Министър Караниколов изтъкна, че инвестициите в нови технологии са основен фактор за растеж и подчерта, че Израел е световен лидер в иновациите, които добавят висока стойност в производството. Зам.-министър Борисов отчете, че износът в сектора на продукти свързани с отбраната за миналата година отбелязва над 20% растеж, както и че съществува сериозен потенциал за развитие на военно промишления комплекс у нас.  Договорът за сътрудничество бе подписан от г-н Атанас Богданов председател на Борда на директорите на ВМЗ Сопот и от г-н Ади Коен директор на бизнес развитие и маркетинг на Aeronautics.  Г-н Коен посочи, че израелската компанията счита страната ни за важен хъб за стоки за въздушната авиация. „Заедно можем да навлезем на нови пазари“, допълни той. По думите му целта е да се установи в България линия за асемблиране и производство на безпилотни летателни апарати.  Председателят на Борда на директорите на ВМЗ Сопот Атанас Богданов каза от своя страна, че подписването на договора е важна крачка в желанието на ВМЗ за развитие в нови високотехнологични области, което е част от стратегията на Министерство на икономиката за извеждането на дружеството в сектора на новите технологии и допълни, че ВМЗ ще бъде основен двигател и човешки ресурс по този проект.", "date": "2018.11.15", "title": "ВМЗ Сопот ще произвежда израелски дронове"}
{"url": "http://epicenter.bg/article/Zimnite-gumi-zadalzhitelni-ot-dnes--inache---50-lv--globa/168188/3/0", "text": "  Акция “Зима“ на МВР вече набира мощ, като след активните проверки от началото на месеца за смяната на летни гуми със зимни, от днес 15-и ноември, зимните грайфери стават задължителни за автомобилите, съобщи Канал 3.   От Пътна полиция ще глобяват с 50 лв. водачите, чиито гуми на превозни средства са под 4 мм. Толкова е и стойността на глобата за неизправни фарове и габарити. За неизправни спирачни системи, обаче, санкциите могат да достигнат до 500 лв.   Важно е водачите да се подсигурят и с резервна гума, антифриз, незамръзваща течност за почистване на стъклата и лопатка. Пътни експерти и автомонтьори съветват зимните гуми да станат задължителни при лед и сняг. В момента единственото изискване е грайферът на гумата да е с дълбочина най-малко 1,6 мм, което е крайно недостатъчно, за да бъде автомобилът стабилен на мокър и заледен път.   Въпреки закона повечето шофьори знаят, че паднат ли температурите под 7 градуса, те трябва да свалят летните гуми и да сложат зимните. Причината – зимните гуми са по-меки и еластични при по-ниски температури и следователно имат по-добро сцепление.   Всесезонната гума се държи по-добре от лятната гума през зимата и по-добре от зимната гума през лятото, но не е достатъчно ефикасна нито спрямо едната, нито спрямо другата в съответния сезон.   През годините са правени хиляди тестове как се държи лятната гума на сняг, студ и хлъзгав път. Резултатите от тези демонстрации са категорични: при сняг спирачният път с летни гуми е два пъти по-дълъг, отколкото със зимни.   Специалистите съветват още шофьорите да сменят гумите си най-много през 5 г. Дори и да не са чак толкова износени, след този период каучукът се втвърдява и напуква и возилото става несигурно. Джантите също трябва да са здрави.   Зимата е най-неблагоприятният период за всяка една акумулаторна батерия. Затова сега е моментът да проверите състоянието й и ако е необходимо, да си купите нова. При ниски температури двигателят пали по-трудно и черпи повече ток от акумулатора, а капацитетът му значително намалява. Оставена продължително време разредена, батерията се поврежда, а при по-ниски температури електролитът може и да замръзне. Важно е също клемите да се поддържат чисти от окис и корозия.   Някои експерти препоръчват, ако не използвате колата с дни и седмици през зимата, да свалите акумулатора и да го приберете на място с по-високи температури. Дори и да е нов, той може да ви изиграе лоша шега, ако колата не се кара. За всеки случай винаги дръжте в багажника на колата и комплект кабели за зареждане.  ", "date": "2018.11.15", "title": "Зимните гуми задължителни от днес, иначе - 50 лв. глоба"}
{"url": "http://epicenter.bg/article/Mikrobus-s-patnitsi-se-preobarna-v-Kardzhali--ima-postradali/168189/3/0", "text": "Микробус се преобърна в Кърджали след катастрофа, а много от пътниците му са пострадали при инцидента. Това съобщиха от полицията в града, предаде Dir.bg .   Тежката катастрофа е станала към 7,30 часа тази сутрин на изхода на града по посока Момчилград.   \"Колеги обработват инцидента, но към момента няма данни за тежко пострадали. По-късно ще има повече информация\", добавиха от полицията.   На част от пътуващите в него е оказана помощ и са били извозени с линейки до кърджалийската болница. Пътуващите в буса са били служители в шивашки цех.   Микробус с работници се е преобърнал на изхода на града, 11 души са откарани за преглед в Центъра за спешна помощ. Това съобщиха от пресцентъра на ОДМВР-Кърджали, предаде агенция „Фокус“.   Около 7.30 часа микробус „Ивеко“, управляван от 41-годишен водач, е предприел забранена маневра за включване в движението на ул. „1 май“ в града. В резултат на това е бил ударен от правилно движещ се лек автомобил „Дачия“ със софийска регистрация. Вследствие на удара, микробусът се е преобърнал странично и 11 пътници от него са били транспортирани за прегледи в Центъра за спешна помощ.   Към момента е установено, че една жена е със счупена ръка и няма тежко пострадали. Нанесени са сериозни материални щети. Ще бъде извършен оглед и ще бъде образувано досъдебно производство.   Движението в района на катастрофата не е затруднено. Има временна организация за пропускане на автомобилите.", "date": "2018.11.15", "title": "Микробус с пътници се преобърна в Кърджали, има пострадали"}
{"url": "http://epicenter.bg/article/Samo-za-den-vazrastni-hora-dadoha-200-000-lv--na-alo-izmamnitsi/168203/3/0", "text": "Само за ден възрастни хора дадоха над 200 хиляди лева на телефонни измамници у нас. При най мащабната измама жена на 72 години от София е дала над сто хиляди в злато и пари, предаде БНР.   Всички случаи са от преди ден. Най-крупната измама е регистрирана в столичния квартал \"Младост\". Там 72-годишна жена е дала плик с над 2 килограма злато, 17 400 лева , 8700 евро и после още 1000 лева. Парите и бижутата пенсионерката е оставила на различни места в София. Излъгана е по схемата съдействие на полицията.    Пак в \"Младост\" друга жена е оставила на спирка на градския транспорт близо 33 хиляди лева, за да съдейства на мними полицаи.    При друга измама в Добрич пак пенсионерка е дала 32 хиляди лева на измамници, а възрастен мъж от Стара Загора е оставил 10 800 лева.    За пореден път от МВР напомнят на възрастните хора да не дават пари на хора, представящи се за полицаи лекари или други длъжностни лица.", "date": "2018.11.15", "title": "Само за ден възрастни хора дадоха 200 000 лв. на ало измамници"}
{"url": "http://epicenter.bg/article/MVR--Nikola-Gruevski-nyama-izdaden-balgarski-pasport-/168207/3/0", "text": "Днес, 15.11.2018 г., се проведе работна среща между вицепремиера Томислав Дончев и представители на Българската петролна и газова асоциация, съобщиха от пресслужбата на Асоциацията.  Ето какво пише още в съобщението на БПГА:  Членовете на Асоциацията заявиха, че бидейки български предприятия, които работят от десетилетия и ще продължат да работят в България, са съпричастни към проблемите на българските граждани, които са и техни клиенти. Като едни от най-големите инвеститори в България, петролните компании напълно разбират отговорността си пред потребителите на горива в страната.  Осъзнавайки сложността на момента, фирмите от бранша работят и ще продължат да работят с минимална печалба. На срещата с вицепремиера Томислав Дончев бяха обсъдени мерки, които биха повлияли на цената на горивата, както и за по-голяма прозрачност в бранша. Изхождайки от положителния опит в някои европейски държави – например Австрия и Германия, Асоциацията предложи чрез промяна в режима през зимния период да се спре влагането на биодобавка, тъй като тя е двойно по-скъпа спрямо цената на самото гориво. Това може да стане, без да се нарушава общото задължение на България в изпълнение на своите цели за влагане на биокомпоненти, произтичащи от европейското законодателство. Компаниите, членове на БПГА, са готови да обсъждат промяна на корпоративните си стандарти с цел намаляването на разходите за издръжка. На срещата бяха предложени и мерки с цел по-голяма прозрачност на бранша. БПГА потърси съдействие от правителството за разговори с Комисията за защита на конкуренцията, така че фирмите да могат да публикуват себестойността на продуктите си, за да има яснота в обществото за съществуващите маржове. Тази мярка трябва да важи за всички участници на пазара, в това число и за т. нар. ведомствени бензиностанции. БПГА предлага също така при извършване на проверки от страна на държавни органи да се обявяват конкретно проверените обекти, както и нарушенията, които те са извършили. Ясно съзнавайки, че проблемът със съществуването на сива икономика и контрабанда в сектора не е решен напълно, представителите на БПГА настояват за мерки в тази насока и за влизането в действие в срок на Закона за административното регулиране на икономическите дейности, свързани с нефт и продукти от нефтен произход. Компаниите, членуващи в БПГА, биха искали да изразят пред представителите на политическата общност категоричното си мнение, че решаването на политически и обществени проблеми не може да става за сметка на дискредитирането на цели браншове от българската икономика. БПГА още веднъж заявява, че просперитетът на държавата и обществото се гради в условията на политическа стабилност и икономическа предвидимост. ", "date": "2018.11.15", "title": "МВР: Никола Груевски няма издаден български паспорт"}
{"url": "http://epicenter.bg/article/Idnata-sryada-stava-yasno-dali-Frantsiya-shte-ekstradira-Banevi-/168220/3/0", "text": "Следващата сряда ще стане ясно дали разследваните за източването на завод „Полимери“ Николай и Евгения Баневи ще бъдат екстрадирани в България, съобщи БНР.  „На вчерашното си заседание Апелативният съд в Екс ан Прова̀нс е обявил, че ще се произнесе по европейските им заповеди за арест на 21 ноември“, каза за „Хоризонт“ адвокатът на семейството Винсент Пенард.  Баневи бяха задържани на 26 октомври на летището в Ница. Според адвоката им – на път за София. С тях бяха и трите им деца, които в момента са при семеен приятел, обясни Пенар. На заседанието вчера е била обсъдена и молбата на Евгения Банева да бъде пусната от ареста, за да се грижи за децата си. Съдът е отказал.  Що се отнася до процедурата по същество, по която се чака решение след по-малко от седмица, на въпрос възможно ли е съдът да откаже екстрадицията на Баневи, Винсент Пенар отговори: „Възможно е“.  „Има няколко случаи, в които това може да стане. Първо, ако заповедта за арест е нередовна и има формални пропуски или грешки, заради които не е възможно Баневи да бъдат предадени на българската държава. Второ, ако има риск за тяхната сигурност в страната, която иска връщането им. Трето, в случай че от България е поискана информация, а тя не я е предоставила, и четвърто – в случай че съществува риск искът за екстрадиция да има политическа цел“, обясни адвокатът.", "date": "2018.11.15", "title": "Идната сряда става ясно дали Франция ще екстрадира Баневи "}
{"url": "http://epicenter.bg/article/Ekspertiza--Goryashta-pechka-do-zhp-liniyata-e-prichinila-vzriva-v-Hitrino-/168249/3/0", "text": "Поредно заседание по делото \"Хитрино\". На него стана ясно, че контактната мрежа не е причина за въпламеняването на изтеклия газ. Взривът е станал от 3 до 5 минути след излизането на влака от релсите, предаде Нова тв.  Другият извод, който правят експертите е, че източникът на запалването е горяща печка близо до железопътните линии. Защитата поиска експертизата да не се приема, защото не се основава на обективни данни, но съдът отхвърли иска.  Обвиняеми за влаковата катастрофа в Хитрино от 10 декември 2016 година са двамата машинисти, управлявали дерайлиралия влак. Димитър Михнев и Радослав Петков ще отговарят за смъртта на 7 човека и 14 пострадали.  ", "date": "2018.11.15", "title": "Експертиза: Горяща печка до жп линията е причинила взрива в Хитрино "}
{"url": "http://epicenter.bg/article/Trima-dushi-zaginaha-pri-katastrofa-na-zhp-prelez-kray-Hitrino/168258/3/0", "text": "Трима души са загинали в тежка катастрофа край село Каменяк в община Хитрино, съобщава \"Монитор\", като се позовава на информация от ОДМВР-Шумен.   Катастрофирал е автомобил в близост до жп прелеза по четвъртокласната пътна мрежа след село Хитрино.   Според първоначалната информация има трима загинали. Сигналът за инцидента е бил подаден в 15:06 часа.   Полицейски служители са на мястото на инцидента. Работи се по изясняване на обстоятелствата и причината за тежкото пътно произшествие.", "date": "2018.11.15", "title": "Трима души загинаха при катастрофа на жп прелез край Хитрино"}
{"url": "http://epicenter.bg/article/Protestirashtite-ot-Haskovo-se-otkazaha-da-zatvaryat-granitsata-s-Turtsiya-i-Gartsiya-v-nedelya-/168250/2/0", "text": "Протестиращите от Хасково няма да затварят границата с Турция и Гърция в неделя, каквито бяха първоначалните им намерения. Решението беше огласено от организаторите на протеста след среща с директора на полицията в града, предаде БНР.  На срещата между протестиращите и директора на РДВР в Хасково Ангел Цанков не бяха допуснати репортери. Организаторите на протеста, които планираха да затварят границата в неделя, коментираха, че не са били притиснати от полицията да отменят решението си:  „Имаше обсъждане да се затварят границите, но ние не искаме да има инциденти, ние не искаме да има размирици. Съвместно решихме, че най-добре е да си направим шествието, което сме организирали. Не искаме да сме подстрекатели“.  Шефът на полицията в Хасково Ангел Цанков каза: \"На работната среща постигнахме съгласие. С организаторите се обединяваме около мнението, че протестите ще се провеждат, без да се нарушава Законът за движение по пътищата, без да се извършват закононарушения, без да се затварят гранични контролно-пропускателни пунктове\".    ", "date": "2018.11.15", "title": "Протестиращите от Хасково се отказаха да затварят границата с Турция и Гърция в неделя "}
{"url": "http://epicenter.bg/article/BSP-i-DPS-stoyat-zad-prezidenta-za-danaka-varhu-starite-koli--GERB-shte-glasuvat-sreshtu-vetoto-mu/168251/2/0", "text": "   Това се разбра след заседанието на парламентарната комисия по бюджет и финанси, на която темата бе разгледана.    „  цитирана от „Фокус“. „Считаме, че промяната, която касае данъка върху автомобилите е в правилната посока“, заяви тя. „Тя дава възможност на общините да управляват своите приходи и разходи в частта от ангажиментите им към замърсяването на въздуха. Това е само една мярка в посока решаване на проблема“, обясни Менда Стоянова. , добави Менда Стоянова.   Ще подкрепим ветото на президента със всички мотиви, бе мнението на депутата от ПГ на \"БСП за България\" Георги Търновалийски.  “, обяви той. „Може да се окаже, че старите автомобили са по-екологични, защото всички са на газ“, коментира Георги Търновалийски. „Щом търсим екологичен ефект, това означава ли, че догодина ще увеличим данъка и на сградите, в които се ползва твърдо гориво“ попита депутатът от БСП. „Начинът, по който се прави данъчната политика, е порочен и трябва да се промени“, обяви той.    обяви зам.-председателят на ПГ на ДПС Йордан Цонев. „В зала и в комисия подкрепихме предложенията за преструктуриране на митниците. Ако те не бяха правени между двете четения, нямаше да се стигне до това“, обясни той и допълни, че до ветото върху Закона за митниците през Закона за корпоративното подоходно облагане се е стигнало, защото предложението е внесено в последния момент и е изтекъл срокът за промяна. „Последните години компрометираме законодателния процес по отношение на данъчните закони“, обяви Йордан Цонев и заяви, че това не е добра практика, защото има достатъчно време те да се внесат. „Ако не беше тази практика, сега може би нямаше да има вето върху 5 данъчни закона, а върху 2“, коментира той. „В тази комисия съм от 1997 година, не е добре за нас самите нещата да се обръщат с главата надолу“, добави Йордан Цонев.    ", "date": "2018.11.15", "title": "Бюджетната комисия отхвърли президентското вето върху данъчните промени"}
{"url": "http://epicenter.bg/article/Borisov-shte-uchastva-v-Tretata-sreshta-na-visoko-ravnishte-v-Solun/168253/2/0", "text": "Министър-председателят Бойко Борисов ще бъде в Гърция за участие в Третата среща на високо равнище в Солун, която ще се проведе на 15 и 16 ноември, съобщиха от Правителствената информационна служба.   Форумът се организира от Съюза на индустриалците на Северна Гърция и се домакинства от премиера на страната Алексис Ципрас. В срещата ще участват и министър-председателят на Сърбия Ана Бърнабич, вицепремиерът на Румъния Ана Бирчал, както и министри от региона.   Основната тема на тазгодишния форум е европейската перспектива, свързаността, индустриалното развитие и сътрудничеството със Западните Балкани. Тя ще бъде продължение на разговорите от Четиристранната среща на високо равнище между България, Гърция, Румъния и Сърбия, проведена на 2 ноември във Варна и ще даде възможност на четирите страни да запознаят представителите на бизнеса и международните финансови институции с конкретни проекти и идеи за развитието на региона.   В делегацията на министър-председателя Бойко Борисов ще бъде министърът на транспорта, информационните технологии и съобщенията Росен Желязков.", "date": "2018.11.15", "title": "Борисов ще участва в Третата среща на високо равнище в Солун"}
{"url": "http://epicenter.bg/article/Georgi-Markov--Orban-nyama-medii-v-Makedoniya--ne-mu-i-tryabvat--Tova-sa-idiotski-prikazki-/168257/2/0", "text": "Шапка свалям на Виктор Орбан, който за пореден път показа, че има топки! Има топки като мъж, защото има съпруга, на която е направил пет деца.  Има топки като политик и го доказа през 1989 г., когато направи партия за сваляне на комунистическия режим и призова съветските танкове да напуснат страната.  Има топки и като приятел, защото той е изключително добър приятел на македонския премиер Груевски, както, впрочем, и на нашия премиер Борисов.  Унгарската партия ФИДЕС винаги е имала ясна позиция в подкрепа на македонската ВМРО през последните години. Унгарското правителство неизменно е считало, че партията на Заев непрекъснато е подкрепяна и финансирана от Сорос. Винаги унгарското правителство е подчертавало, че има интерес ВМРО да е на власт, защото инвестира милиони по време на бежанската криза и нейния апогей, за да бъде изградена в Македония границата на тази страна, където пришълците нападаха полицаи и войници.    Има публикации в унгарската либерална и социалистическа преса като вестник „Нейпсава“, че той е минал границата с български паспорт. Унгарските власти имат официално изявление на говорителя на правителството, че поддържат приятелски отношения със сегашното правителство на Македония и ще продължат да поддържат. А случаят „Груевски“ е юридически, тъй като според Женевската конвенция за бежанците от 1951 г. всеки, който отиде на КППТ-то и при властите на една страна да поиска убежище, защото е политически преследван, може да подаде молба по тази Конвенция. Това е негово право.  Шапка свалям на Орбан, ако защити г-н Груевски. Той не е крил своите пристрастия към ВМРО и неслучайно на последния митинг излезе със следното видеообръщение:   Страна, която си сменя името под натиска на чужда държава, не може да има бъдеще – нито светло, нито тъмно, нито в ЕС, нито извън ЕС. Суверенно право на Унгария е каква външна политика ще има.   С кое е нанесъл удар на България – че в най-тежкия момент на Борисов на 30 ноември 2016-а го награди с най-голямото отличие, което може да има унгарската държава – Почетния кръст на страната. Унгария винаги е била приятел на България и в най-големите ни беди – дори, когато ставаше дума за границата, беше готова да окаже финансова помощ.   Това, че ние имаме една политика към Македония, а Унгария – друга, си е право на суверенните държави.  Отново подчертавам: шапка свалям на Орбан, че си държи на приятелите!", "date": "2018.11.15", "title": "Георги Марков: Орбан няма медии в Македония, не му и трябват. Това са идиотски приказки!"}
{"url": "http://epicenter.bg/article/Krasimir-Karakachanov--Gruevski-e-stignal-do-Budapeshta-sas-sadeystvieto-na-srabskite-vlasti-/168260/2/0", "text": "Г  Това каза министърът на отбраната и лидер на ВМРО Красимир Каракачанов в предаването „Плюс минус“ по Нова телевизия.   „Не е търсил българско гражданство. Факт е това, което казват в медиите, мога да ви дам информация от мои сигурни източници в Скопие – Груевски е преминал сухопътната граница на Македония със Сърбия и цялото му преминаване през Сърбия до Унгария,  . В крайна сметка    “, допълни Каракачанов. „  Това е раздвоението на личността в част от македонския политически елит, които не желаят да си прочетат историята и търсят да напишат нещо велико и героично, почвайки от Александър Македонски и търсейки някаква антична легитимност в своята история. “, каза още той.   „ ”, каза още вицепремиерът Каракачанов в предаването „Плюс-Минус. Коментарът след новините”.  Относно критиките на лидера на ВОЛЯ Веселин Марешки, Каракачанов заяви:  Вицепремиерът коментира и протеста на майките на деца с увреждания, както и исканата оставка на вицепремиера Валери Симеонов.  „  каза Каракачанов.  Относно протестите за цените на горивата, Каракачанов коментира, че част от протестиращите са футболни агитки.  „Публиката знае кога излизат на протест агитките – когато някой ги мотивира по един или друг начин.   заяви Каракачанов.  ", "date": "2018.11.15", "title": "Каракачанов: Груевски е стигнал до Будапеща със съдействието на сръбските власти!"}
{"url": "http://epicenter.bg/article/Nahluva-oshte-studen-vazduh--vazmozhno-e-da-prehvarchi-i-snyag-/168263/2/0", "text": "През следващото денонощие над по-голямата част от страната ще бъде предимно облачно. В Северна България и източните райони ще има превалявания от слаб дъжд, в Предбалкана и Североизточна България от дъжд и сняг. По-значителни разкъсвания на облачността ще има над Югозападна България и Горнотракийската низина. Със слаб, в Източна България умерен вятър от север-североизток в страната ще продължи да прониква по-студен въздух, предаде Дарик.  Минималните температури ще са между 0 и 5, максимални, в повечето райони, между 5 и 10 градуса, в Североизточна България по-ниски.  Над планините ще има значителна облачност и на отделни места ще превали слаб сняг. Ще духа умерен до силен север-североизточен вятър. Максимална температура на височина 1200 метра 2-3, на 2000 метра - около минус 5 градуса.  По Черноморието ще бъде предимно облачно, на места със слаби валежи от дъжд. Ще духа умерен север-североизточен вятър. Максималните температури ще са между 6 и 8 градуса. Температурата на морската вода е 15 градуса. Вълнението на морето ще бъде 3-4 бала.  В събота ще преобладава облачно време. На отделни места в Северна и Източна България ще превали слаб сняг. Ще продължи да духа до умерен, в източните райони и временно силен североизточен вятър и застудяването ще продължи. Минималните температури ще бъдат между минус 2 и 3, максималните - между 2 и 7 градуса.  В неделя след временно спиране на валежите и разкъсване на облачността, по-късно след обяд от юг ще започнат валежи: в Горнотракийската низина от дъжд, в планините и планинските райони от сняг.  ", "date": "2018.11.15", "title": "Нахлува още студен въздух, възможно е да прехвърчи и сняг "}
{"url": "http://epicenter.bg/article/Balgariya-otnovo-e-na-parvo-myasto-v-ES-po-broy-pushachi-/168266/2/0", "text": "В международния ден без тютюнев дим България отново оглавява класацията в Европейския съюз по брой пушачи. Всеки трети българин пали цигара всекидневно, предава бТВ.  Според актуален доклад на Европейската комисия, една трета от 15-годишните момичета у нас са редовни пушачи, което е най-високото равнище в Европейския съюз. Момчетата пушачи на тази възраст са доста по-малко – 21 на 100. А в групата на бившите пушачи влизат най-често мъжете над 50-годишна възраст от големия град.  „Българите намаляват тютюнопушенето и то сред образованите, по-богатите, по-заможните хора, осъзнават каква е вредата. Няма голямо намаление сред жените, а пък аз искрено се надявам това да стане”, каза д-р Гергана Гешанова.  ", "date": "2018.11.15", "title": "България отново е на първо място в ЕС по брой пушачи "}
{"url": "http://epicenter.bg/article/Krum-Zarkov-/168265/2/0", "text": "Не сме инициатори или съучастници в протестите срещу високите цени на горивата и ниския стандарт на живот. Това каза депутат от „БСП за България” Крум Зарков в предаването „Лице в лице” по БТВ. „БСП гледа на протестите с разбиране. Причината е, че много от исканията сме ги предлагали в последните месеци в парламента под формата на законопроекти. При политическата част от исканията – оставката, БСП не може да не се асоциира с такова искане, защото ние три пъти поискахме вот на недоверие на това правителство”, посочи Зарков.  Зарков допълни, че БСП са предупреждавали управляващото мнозинство, че подобни протести ще се случат.  „Когато те с лека ръка отхвърляха нашите предложения, ние им казвахме: Чуйте ни от трибуната, защото утре ще го чуете от улицата. Ако БСП иска да прави протести, ще ги направи. Една власт не може да си позволи да етикетира един протест, да го неглижира, да казва, че е „яхван” и да обвинява мутрите. На тези хора трябва да се отговори, те имат искания”, коментира депутатът от БСП.  Народният представител попита как е възможно веригата бензиностанции на зам.-председателя на Народното събрание и лидер на ВОЛЯ Веселин Марешки да продават по-евтино гориво. „Или той ги дъмпингира другите, или другите са в картел. Едно от двете е. Не знам колко пъти беше сезирана Комисията за защита на конкуренцията, но не разбра техния отговор”, каза Зарков.  Относно майките на деца с увреждания и искането им вицепремиера Валери Симеонов да подаде оставка, Зарков заяви, че проблемът не е по силите само на един министър. Той отрече да има заговор между БСП и президента Румен Радев за сваляне на кабинета.  „Изискахме от президента единствено да спазва Конституцията на страната и да върне съдържанието на президентската институция и той го прави. Това, че мненията ни съвпадат по много въпроси, например за данъка за стари автомобили”, коментира депутатът от БСП.", "date": "2018.11.15", "title": "Крум Зарков: БСП не са инициатори на протестите, но управляващите ги неглижират!"}
{"url": "http://epicenter.bg/article/Tsvetan-Tsvetanov--Sistemnata-politicheska-ataka-na-BSP-kam-nas-e-izgradena-s-falshivi-novini-/168272/2/0", "text": "Днес фалшивите новини са най-голямото предизвикателство. От БСП много умело ги използват, за да ни атакуват ежедневно. Така те успяват да създават напрежение в обществото и да ни карат да влизаме в обяснителен режим, отсявайки непрекъснато истината от лъжата.   Това заяви председателят на ПГ на ГЕРБ и зам.-председател на партията Цветан Цветанов тази вечер по време на дискусията „Икономически перспективи пред България в контекста на глобалните процеси“. Форумът се проведе в София и бе организиран съвместно от Предприемачи ГЕРБ и Фондация „Ханс Зайдел“.  „Няма ли политическа стабилност, всички икономически постижения отиват на заден план. Политическите ни опоненти искат смяна на данъчната система и въвеждането на прогресивно подоходно облагане. Ако направим това нещо обаче, ние рискуваме да загубим днешната стабилност и да станем непривлекателна дестинация за правене на бизнес “, обясни Цветан Цветанов. По думите му в такива случаи си проличава колко важни са системните партии. „Ние осъзнаваме колко важно условие е данъчната система за инвеститорите и искаме да бъдем предсказуем партньор“, посочи зам.-председателят на ГЕРБ.  Цветанов коментира и темата с цените на горивата. „Цените вече вървят надолу, но дори когато бяха достигнали най-високите си стойности, пак бяха далеч по-ниски от тези по времето на правителството на Орешарски. По онова време доста по-ниски бяха и пенсиите, минималните и средните работни възнаграждения“, отчете председателят на ПГ на ГЕРБ. Той отбеляза, че заплатите в България може и да не са толкова високи, колкото би ни се искало на всички, но е важно да се помни от какво положение е била принудена ПП ГЕРБ да тръгне през 2014 г., да се знае какво е положението сега и какви са очакванията за следващите години.  „За България и българската икономика предстоят поне още 2 много добри години. Това ще бъде подходящ момент икономиката да се разшири дори по посока развиване на нови бизнеси. След този добър период се очакват и трудности, но те няма да са само за България. Очакват се дори сътресения в банковите системи по света.“, заяви по време на дискусията бившият финансов министър Симеон Дянков. Според него каквото е могла да направи България за влизане в еврозоната - го е направила. „Макар и Брекзит да е болезнена тема – излизането на Великобритания от ЕС може да бъде полезно в дългосрочен план, защото Обединеното кралство е било спирачка за доста идеи и реформи през годините“, коментира Дянков и за финал даде съвет на българите до влизането ни в еврозоната да теглят кредити в евро.  На свой ред председателят на Предприемачи ГЕРБ Валя Чилова подчерта важността на тазвечершния форум и благодари на Фондация \"Ханс Зайдел“ за подкрепата към ПГЕРБ при провеждането на такива форуми. Чилова коментира и актуални теми като политическата стабилност в ЕС, Брекзит и проблемите на бизнеса в намирането на качествени кадри.  Представителят на Фондация „Ханс Зайдел“ Богдан Мирчев поздрави предприемачите за активната им позиция в икономически аспект и подчерта, че темите за Брекзит, влизането на България в еврозоната и глобализацията на икономиката са от изключителна важност за българския бизнес. На форума присъстваха и административният секретар на ГЕРБ и областен координатор на ГЕРБ-София Цветомир Паунов, организационният секретар на ПГЕРБ Зафир Зарков, зам. - председателят на СОС съвет и член на НИС на ПГЕРБ Николай Стойнев, народни представители, общински съветници и представители на бизнеса в града и областта.", "date": "2018.11.15", "title": "Цветан Цветанов: Системната политическа атака на БСП към нас е изградена с фалшиви новини "}
{"url": "http://epicenter.bg/article/Deputat-ot-NFSB--Detsata-s-uvrezhdaniya---v-domove--za-da-rabotyat-maykite-im-/168273/2/0", "text": "НФСБ продължи с обидите към майките на деца с увреждания. Народният представител от партията на Валери Симеонов -   Затова трябвало да бъдат гледани там, за да могат родителите им да работят. Тезата си той развива в интервю по Дарик радио.   \" .\", дава пример той с дом между Мездра и Луковит\".  \"Системата ни убива с 1200 всеки месец\", пък е неговото предложение за мото на протеста на майките, което е публикувал преди дни в профила си във Фейсбук.  Часове по-късно в парламента Петров негодува, че думите му били извадени от контекста и не е бил цитиран правилно.  \"Какви са тия домове, какви са тия комунистически истории!\", отметна се от думите си депутатът на Симеонов.  \"Аз мисля, че това е поредната манипулация. Аз изобщо не съм казвал такова и не съм мислил да го кажа по начина, по който ми го цитирахте. Това, че някой си е измислил и си е написал нещо си, оттук думичка... Като кажа деца, като кажа училища, домове, родители, свободно време, работа и да направиш от всичкото това нещо изречение - моля ви се!\", отрече на въпрос на Канал 3 в присъствието и на други медии в парламента депутатът от НФСБ.  \"Аз казах следното и ще го повторя, и ще го казвам навсякъде. Че смятам, че е правилно това, което в момента се прави, децата да бъдат гледани от родителите си, но държавата да си поеме своите задължения и тези деца да бъдат поставени в ръцете на специалисти. Специалисти, които да се занимават с тях, които да им организират времето и да дават възможност на родителите да се трудят\", каза Петров. И той обясни, като Валери Симеонов, че е гледал болен родител с деменция в продължение на три години и е изпитал същото на гърба си.  \"Аз знам какво е това. И човек се побърква. И трябва да се даде възможност на тези родители да могат да дадат децата си в ръцете на специалисти, да ги развиват\". Той уточни, че е имал предвид дневни центрове. Аз да не би да съм здрав, оплака се още Петър Петров и обяви, че има 8 пирона в гръбнака.  Съпартиецът му Валентин Касабов отказа да коментира думите на Петров с аргумента, че не е чул точно какво е казал и не се е замислял по въпроса дали децата с увреждания трябва да идат в дом.  .\"  Той заключи, че останалите от протестиращите са лумпени и мутри.  Помолен за позиция по повод поредното грубо говорене от страна на коалиционния партньор, лидерът на ПГ на ГЕРБ Цветан Цветанов припомни, че премиерът вече се е извинил за думите на Симеонов, направил го е и днес сутринта, а казаното от Петър Петров отказа да коментира. Два часа по-рано пък лидерът на \"Атака\" разкри по въпроса за оставката на Валери Симеонов, че трябва да се пита Цветанов, защото между двамата имало не топла, а направо \"гореща връзка\".", "date": "2018.11.15", "title": "Депутат от НФСБ: Децата с увреждания - в домове, за да работят майките им "}
