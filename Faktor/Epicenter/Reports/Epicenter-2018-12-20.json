{"url": "http://epicenter.bg/article/PG-na-BSP-dari-5000-leva-za-siratsite-ot-doma-na-otets-Ivan-/171254/2/0", "text": "\"И тази година от ПГ на “БСП за България” дарихме 5000 лв. за сираците от дома на отец Иван “Св. Николай” в Нови хан. Средствата са за закупуване на храна, дрехи и книги. Инициативата ни е традиционна, като помагаме на дома и през годината. Това написа във Фейсбук председателят на БСП Корнелия Нинова.  \"Пожелах на децата да бъдат здрави и да се чувстват обичани, а на отец Иван да има сили да продължава да се грижи за тях. Заедно с мен бяха и зам.-председателите на парламентарната група Георги Свиленски и Христо Проданов, депутатите Иван Ченчев, Георги Михайлов, Петър Витанов, Димитър Данчев и Николай Цонков. Отец Иван благодари за направеното дарение и подкрепата\", написа още Корнелия Нинова.  ", "date": "2018.12.20", "title": "ПГ на БСП дари 5000 лева за сираците от дома на отец Иван "}
{"url": "http://epicenter.bg/article/Stefan-Danailov--V-BSP-nyama-raztseplenie--partiyata-e-edinna-/171178/2/48", "text": "В БСП няма разцепление, партията е единна. Това каза в обзорното предаване „Това е България“ на Радио „Фокус“ Стефан Данаилов, политик от БСП и народен представител в 6 парламента.  Според него много неща са се изговорили за партията и това кара хората да не я искат на власт. Но дори да спечели изборите, трябва да се помисли за коалиционни партньори. \"Влудяваща е липсата на чуваемост между партиите. Свидетели сме на монолози между глухи със самочувствие. Има и умни хора без значение от кой лагер са, които заслужават да бъдат чути, каза той и допълни, че те нямат достъп до трибуната. Там са активистите, каза Данаилов.  Той коментира и думите на Румен Овчаров, според когото вътрешно-партийните отношения на БСП приличат на епизоди от сериала „Междузвездни войни“.  „Чудя се, как може умни хора да говорят такива приказки. Личното неудовлетворение води до такива мисли и съображения. Той не харесва сегашното ръководство. Чух дори по-страшни неща от него, че партията е разцепена. Няма такова нещо. БСП е толкова единна в момента. Това, че 20-ина човека бият тъпаните и са все недоволни, и се чудят как да пречат на ръководството, е друг въпрос. Не е разцепление това, че 20 човека имат друго мнение. Те плюят, защото не са в ръководството на партията и в парламента“, коментира той.  Стефан Данаилов каза още, че на предстоящия конгрес на БСП „Визия за България“ ще се оформи като предизборна програма.  ", "date": "2018.12.20", "title": "Стефан Данаилов: В БСП няма разцепление, партията е единна "}
{"url": "http://epicenter.bg/article/SASht-s-yasna-zayavka-za-dostavka-na-F-16--Shte-podobrim-ofertata--ochakvame-zavarshvaneto-na-pregovorite-/171179/2/0", "text": "\"САЩ приветстват плана за модернизация в отбраната на България и очаква предстоящия избор на страната за нов многоцелеви изтребител\". Това заяви държавният секретар на САЩ Майк Помпео в официално съобщение, което бе публикувано на интернет страницата на държавния департамент.  Вчера Майк Помпео проведе телефонен разговор с премиера Бойко Борисов, който е бил по настояване на дипломат №1 на САЩ, обявиха от пресслужбата на българското правителство.   Сега Помпео намери за нужно и да запознае американската общественост за какво е говорил с Борисов.  \"  заявява Помпео и припомня колко са помогнали американците по отношение на отбраната на страната ни.  \" \", допълва Помпео.  И в заключение заявява:  \" \".  ", "date": "2018.12.20", "title": "САЩ с ясна заявка за доставка на Ф-16: Ще подобрим офертата, очакваме завършването на преговорите!"}
{"url": "http://epicenter.bg/article/Krasimir-Karakachanov--Do-kraya-na-yanuari-dokladat-za-novi-iztrebiteli-mozhe-da-bade-razgledan-ot-MS/171222/2/0", "text": "До края на януари е възможно докладът за нови изтребители да бъде разгледан от Министерския съвет.   Това каза пред журналисти в отговор на въпрос вицепремиерът и министър на отбраната Красимир Каракачанов.  Той добави, че се надява докладът на политико-военната група за изтребителите да му бъде представен още днес.   Не съм им давал срок и час, това, което е установено от работата на двете комисии, ще го обработим и ще го внесем в Министерски съвет, зависи кога постъпи, ако е готов днес, е възможно още утре, ако дойде утре - ще го внесем в първия работен ден, уточни министърът.  Какъвто и да е докладът, трябва да има междуведомствено обсъждане от две седмици, обясни той.  На въпрос за процедурата за новите бойни машини Каракачанов коментира, че е решено да се изпратят писмата след Нова година.  Началникът на отбраната ген. Андрей Боцев уточни, че проектът за бойни машини е готов, но фирмите са поискали да се изпратят писмата за даване на оферти след Нова година заради празниците, за да не се намалява срокът за подготовката на техните оферти.  Каракачанов каза, че за проекта за флота има искане от една от фирмите за удължаване на срока за отговор, като становището на контраадмирал Петев, е, че можем да го удължим до 30 дни.  ", "date": "2018.12.20", "title": "Красимир Каракачанов: До края на януари докладът за нови изтребители може да бъде разгледан от МС"}
{"url": "http://epicenter.bg/article/Dyankov--Tryabva-po-dobra-byudzhetna-politika-za-predstoyashtite-godini-s-po-nisak-ikonomicheski-rast-/171225/2/0", "text": "„Сравнително добра икономическа добра година за България и за Европа. Но следващата няма да е такава заради Брекзит, заради европейските избори и заради увеличаването на лихвените проценти в Европа и в САЩ“. Това каза пред БНР бившият министър на финансите Симеон Дянков.  „Не мисля, че сме напълно подготвени за това, което предстои. Трябва по-голяма подготовка в бюджетната ни политика за години с по-нисък икономически ръст. За следващата това ще е осезаемо. През 2020 година Европа ще е в стагнация. Хубавото от последните дни обаче е даването на пари за АМ „Хемус“, коментира Дянков в предаването „12+3“.  По думите му, Брекзит води до голяма несигурност, което забавя икономическия ръст в Европа, а за страната ни, за да е стабилна в такава ситуация, трябват по-големи буфери, а в новия бюджет такива пари не са предвидени.  „2018 година беше успешна за правителството най-вече заради Европредседателството, след което обаче последва затишие, в което се пропусна факта, че икономиката на Европа върви надолу“, отбеляза още Симеон Дянков.  Според него протестите в страната, а и в Европа, имат общ знаменател – „докато икономиките на Стария континент вървяха добре, една част от населението печели, но друга – не“:  „Протестите са изява на икономическо явление и това е по-голямото неравенство. Правителството и парламентът трябва да обръщат по-голямо внимание на това“.  Според Симеон Дянков на България ѝ липсва регионална икономическа политика. За него увеличаването на заплатите на учителите е нещо, което по-рано е трябвало да се случи, защото това е стъпка напред в икономическото развитие.  По повод реформите у нас – има ли ги, няма ли ги, Дянков подчерта, че в едно коалиционно правителство е трудно да се правят реформи и че повече очаквания е имал за промени в здравеопазването. Той не смята, че догодина, когато ще има избори – местни и за Европейски парламент, ще има реформи.  По думите на Симеон Дянков, енергийните проекти нямат почва в България и само се губи политически капитал и политическо време да се говори за тях, тъй като те няма да станат.  Според Дянков последните две години са били от добрите икономически, каквито скоро няма да има, и е трябвало да се използват за по-ударно развитие на някои от регионите на България – Видин, Търговище, Разград.  ", "date": "2018.12.20", "title": "Дянков: Трябва по-добра бюджетна политика за предстоящите години с по-нисък икономически ръст "}
{"url": "http://epicenter.bg/article/Prezidentat-Radev-udostoi-poslanika-na-Kitay-u-nas-Dzhan-Haydzhou-s-orden--quot-Stara-planina-quot--I-stepen/171226/2/0", "text": "Държавният глава Румен Радев удостои посланика на Китайската народна република Джан Хайджоу с орден \"Стара планина\" първа степен. На тържествена церемония в Гербовата зала на „Дондуков“ 2 дипломатът получи висшето държавно отличие за изключително големите му заслуги за развитието на двустранните отношения между България и Китайската народна република. Това съобщиха от прессекретариата на президента.   „Този орден е израз на огромното значение, което отдаваме на двустранните връзки и сътрудничество с Китайската народна република, защото нашите отношения винаги са се основавали на приятелството и доверието между двата народа“, заяви президентът Румен Радев в приветствието си.   Държавният глава открои усилията на посланик Джан Хайджоу по време на мандата му за „изключително интензивните и резултатни отношения между нашите две страни“. През годината у нас гостуваха министър-председателят на Китайската народна република Ли Къцян, България беше домакин на Седмата среща на върха на групата 16+1 за сътрудничество между Китай и страните от Централна и Източна Европа, посочи Румен Радев.   Държавният глава изказа специална благодарност на посланик Джан Хайджоу за неговата неоценима помощ в организацията на безпрецедентната спасителна операция по издирване на българския алпинист Боян Петров по-рано през годината.   Приемам тази награда като символ на приятелството и сътрудничеството между България и Китай, заяви в отговор посланик Джан Хайджоу и благодари за честта да бъде удостоен с висшето държавно отличие. „Мандатът ми от две години и половина не беше толкова дълъг, но през това време успях да почувствам доброто отношение на българите към китайския народ, което е солидна основа за по-нататъшните ни двустранни отношения“, каза още посланикът. ", "date": "2018.12.20", "title": "Президентът Радев удостои посланика на Китай у нас Джан Хайджоу с орден \"Стара планина\" I степен"}
{"url": "http://epicenter.bg/article/Sotir-Tsatsarov--Taen-arest-nyama-/171227/2/0", "text": "Главният прокурор Сотир Цацаров изрази своето отношение към промените в НПК, за така наречения “таен арест”, касаещ възрастни лица и деца. Президентът Румен Радев вчера наложи вето на промените, позволязащи задържане до 48 ч без обедомяване на близките. Това бе 12-ото вето на държавния глава. Въпросът има два аспекта. Таен арест няма. Това не е таен арест по една проста причина - лицето има право на адвокатска защита от самото му задържане, обясни пред медиите главният прокурор.  По думите му става дума за неуводомяване на конретно лице по преценка на прокурора. Но законодателният текст се нуждае от юридическо прецезиране, категоричен е Цацаров.   Трудно е да приемем, че това може да се прилага за всички престъпления. Това трябва да се практикува за тежки престъления, като тероризъм например, каза Цацаров.   Главният прокурор отговори и на въпроси на медиите, свързани с приетите на второ четене по-рано през деня поправки в антикорупционния закон. Според депутатите от БСП тези изменения превръщат КОНПИ в репресивен орган. Цацаров обаче е на мнение, че няма такава опасност. Главният прокурор обаче смята, че \"нищо не налага скоростта, с която са приети новите промени в антикорупционния закон\". \"Не съм запознат и не мога да ги коментирам, ще мога, когато това стане в рамките на нормална зоконодателна инициатива. Бързината с която се приеха промените беше изненада за мен. Бързината е вредна\", добави обвинител №1.   Запитан нормално ли е да се отнема имуществото на хора, които нямат присъда Сотир Цацаров отговори: ”Говорим за два законопроекта, които касаят антикорупционния закон. Единият законопроект е този, който следваше да заличи последиците от тълкователното законодателно решение на Върховния касационен съд. Аз бях в Народното събрание и изразих становището си съвсем ясно по този въпрос. Същевременно обаче разбирам, че предмет на обсъждане е бил и втори законопроект, който се оказва доста подробен, изпълнен с разпоредни, които се нуждаят от доста внимателно обмисляне. Ако съм изразил подкрепата си и тя е категорична по отношение на първия законопроект, имам известни резерви относно бързината, с която е тръгнал вторият законопроект.\"   Измененията в антикорупционния закон бяха внесени миналата седмица веднага след тълкователно решение на ВКС, светкавично бяха разгледани от парламентарните комисии, внесени в пленарната зала и одобрени и на първо, и на второ четене. Бързането бе критикувано остро от опозицията.   Целенасочено и лошо – така Цацаров коментира готвената поредна поправка в Антикорупционния закон, с която от него се изключват общинските съветници  .   \"Моето мнение е - каквото за всички, това и за тях. Като ще въвеждаме подаване на декларации, каква е логиката да вадим общинските съветници?\", заяви главният прокурор и напомни, че в Антикорупционния закон са включени много по-широк кръг хора, включително директори на горски стопанства.   Цацаров отговори и на въпроси, свързани с проверката, която започна срещу финансовия министър Владислав Горанов. Главният прокурор уточни, че все още тече проверка за конфликт на интереси от КПКОНПИ и трябвало тя да завърши, за да може да започне производство за конфликт на интереси.   Прокуратурата е уведомена, че е започнало производство в Комисията  , което трябва да завърши с решение относно това, налице ли е конфликт на интереси. Това решение на комисията е от значение за прокуратурата. Днес е изпратено писмо, с което прокуратурата изисква от Комисията в момента, в който е постановено такова решение, то да бъде изпратено, за да бъде съобразено от нашите искания\", каза Сотир Цацаров.   Главният прокурор обясни, че проверката за конфликт на интереси е самостоятелно производство на комисията. „Производството на Комисията има отношение и връзка с проверката на прокуратурата. При всички случаи резултатът от това производство ще окаже влияние в решенията на прокуратурата. Вярвам, че забавяне по производството от страна на Комисията няма да има, следователно и от наша страна няма да има“, добами главният прокурор Сотир Цацаров.    ", "date": "2018.12.20", "title": "Сотир Цацаров: Таен арест няма! (ДОПЪЛНЕНО)"}
{"url": "http://epicenter.bg/article/Politicheskiyat-elit-chaka-slovoto-na-Dogan-tazi-vecher/171230/2/0", "text": ".   Стана традиция в последните три години (след отстраняването на Местан от ДПС) в новогодишното послание на Доган да се очертава бъдещето на политическата конфигурация в страната, вижданията му за обстановката на Балканите и света и за мястото на България в геополитическите процеси.   .    , той прогнозира, че патриотите и по-специално Валери Симеонов ще се превърнат във воденичен камък за Борисов: \" .   Доган даде ясен сигнал, който осигури спокойствието на кабинета \"Борисов-3\", с оценката си за политическото състояние на опозицията: \" . Но специално подчерта: КЪМ ДНЕШНА ДАТА!   преди година Доган заяви, че ГЕРБ нямат алтернатива в управлението, че едни предсрочни избори биха поставили политическата стабилност настраната под риск и, че само сегашното правителство може да формира управленска коалиция.   за първи път Доган протегна ръка към отцепилите се от ДПС и ясно им каза:    Похвали Мустафа Карадайъ за връщането на ДПС на политическата сцена.     важна част от посланието на Доган преди година бе отправена към съседна Турци и президента Ердоган - България трябва да развива добросъседски взаимоотношения с Турция.  – партийно-политическо напрежение, но спокойствие и стабилност на държавата. Което се и случи!   му за управлението на ГЕРБ, за безалтернативността във властта - ще разберем само след няколко часа.  във вербалното отношение на ДПС към ГЕРБ. .  “, заяви Карадайъ на 26.10.2018 след заседание на ЦС на ДПС. :  “  , от която би трябвало да се разбира „правителство на националното съгласие“: алтернатива на сегашната формула на управление с \"ясна програма за ускорено развитие на страната\".   Днес и Доган, и Карадайъ поставят въпроса: Не е важно кой ще дойде след едни нови избори, а какво ще се случи в страната, как ще бъде изведена държавата от кризата, от безперспективността.   Ще намерим ли отговори на тези въпроси в словото на Доган, ще разберем след 21 часа, когато се очаква неговата реч да бъде разпространена в медиите.  ", "date": "2018.12.20", "title": "Политическият елит чака словото на Ахмед Доган тази вечер"}
{"url": "http://epicenter.bg/article/Tsenko-Chokov--Vzeha-mi-svobodata--zdraveto--spryaha-mi-finansite--Nakraya-obache-shte-sam-chist-chovek/171190/3/0", "text": "Село Галиче е моето място. Там се трудя, там е бизнесът ми и ще продължа да се трудя. Сега съм под домашен арест и излизам само след разрешение. Всички, които имат домашен арест, нима не отиват някъде да обядват, когато имат дело? Аз съм диабетик и ми падна кръвната захар. Бил съм в ресторант за 10 минути - какво лошо има в това?   Това заяви бившият кмет на село Галиче Ценко Чоков в ефира на БТВ.   За снимките си от луксозния ресторант в кв. „Драгалевци“, Чоков обясни: „На връщане ми падна захарта и човекът, който ме караше, му казах да се отбием някъде и да хапнем. На масата имахме торти и сладки неща. Само минерална вода и едно кафе. На съседната маса имаше двама здрави мъже и през цялото време ме снимаха. Сервитьорът ми каза, че те са от охраната на Иван Гешев. Когато дойдоха полицаите ми казаха да не правя глупости. Аз да не съм на 5 г.? Всяка вечер ме проверяват дали съм вкъщи“, увери скандалният бивш кмет. Според него атаките идвали от много високо политическо ниво.   Ценко Чоков разкри, че преди време е отказал лична среща с премиера Борисов и не скри, че е обиден за ареста си и репресиите срещу него и семейството му. Който не е с тях е срещу тях.   „Взеха ми свободата, взеха ми здравето, спряха ми финансите. Най-лошото е, че накрая ще съм идеалният чист човек. Това, което ми причиниха утре може да се случи на всеки“, предупреди той.    ", "date": "2018.12.20", "title": "Ценко Чоков: Взеха ми свободата, здравето, спряха ми финансите. Накрая обаче ще съм чист човек"}
{"url": "http://epicenter.bg/article/KEVR-obsazhda-iskanoto-uvelichenie-na-tsenata-na-prirodniya-gaz/171183/4/0", "text": "Комисията за енергийно и водно регулиране (КЕВР) ще обсъди поисканото от „Булгаргаз” увеличение на цената на природния газ с 3,5%.   Предложението е по-ниско от първоначално предвидените близо 5 на сто. „Булгаргаз” внесе предложение до енергийния регулатор преди 10 дни, като за причина бе изтъкнато поевтиняването на петрола. Ако бъде одобрено, увеличението ще бъде в сила още за първото тримесечие на 2019 г.   При подобно изменение поскъпването няма да се отрази в сметките на бита за топла вода и парно. Отражение ще има обаче при потребителите, които се отопляват на газ и за промишлеността. Очаква се стойността на техните фактури да се увеличи с под 2%.    ", "date": "2018.12.20", "title": "КЕВР обсъжда исканото увеличение на цената на природния газ"}
{"url": "http://epicenter.bg/article/-Vzglyad--Kakvo-kara-amerikantsite-da-napuskat-Siriya--/171181/11/33", "text": "Една от най-шумните интервенции в историята на американската армия безславно приключва, коментира новината на деня вестник „Взгляд“. Доналд Тръмп обяви, че САЩ са победили „Ислямска държава“ и издаде заповед американските военни да напуснат Сирия. Каква е причината да вземе това решение именно сега и защо тази стъпка може да се свърже с продажбата на Турция на руските комплекси С-400?  Американците са в Сирия вече четири години. И макар че борят им не надхвърля 2000 души, самият факт, че в страната има военни от САЩ, вече оказва сериозно въздействие върху сирийския конфликт и неговото урегулиране.   Така няма да се даде на руснаците да бъдат пълновластни господари на ситуацията.  Затова и американците оставаха в североизточна Сирия, в районите, населени с кюрди, и в нейния юг, където е базата им, Ет Танф. След като бяха разгромени основните сили на \"Ислямаска държава\", формален повод да продължат да са в страната за американците вече нямаше.  САЩ напускат Сирия. А това означава, че напускат и сирийската игра. Ясно е, че тя отдавна беше проиграна. Това стана ясно още през 2015 г, след като започна руската операция. Ясно е, че така Тръмп изпълнява още едно свое предизборно обещание.  Защото на САЩ съвсем не им е до Сирия. В играта влиза целият Близък изток. Вашингтон иска да спре спада на влиянието си в региона и евакуацията от Сирия е може би най-лекият и безболезнен път към изпълнение на това желание.  Лек, защото няма никаква военна и геополитическа логика 2000 американци да стоят в страната, която се завръща под контрола на Асад. Там вече има други играчи. Русия и Иран няма да се откажат да подкрепят Дамаск. Турция, тръгвайки на споразумение с тях, става трета страна в сирийското урегулиране – и за САЩ просто няма място. Теоретично те биха могли да играят заедно с Турция, но отношенията между двете страни катастрофално се влошават в последните години.  За това си има цяла поредица от причини.   Колкото повече остават, толкова повече биха вредили американците на и без това лошите си отношения с Турция. А да изгубят нея би означавало съвсем да влошат и без това влошените си позиции в региона.    Ердоган се опитва да подобри връзките си с Русия. На фона на многобройните разногласия със САЩ това звучи особено благоприятно. САЩ се бяха замесили в опита за преврат в Анкара, САЩ не предадоха на Турция Гюлен, главния враг на Ердоган, САЩ поддържат в Сирия кюрдите, врагове на Турция.  А Турция е доста важна за всички ключови играчи в света, тъй че с нея няма как само леко да се поскараш. САЩ категорично не могат да си позволят окончателно да „изгубят Турция“.  В Близкия изток те вече нямат стопроцентов съюзник  , а влиянието на Русия там расте все повече. Саудитска Арабия все по-дейно се сближава с Москва, а след случая Хашоги и твърде двусмислените отношения между Вашингтон и Рияд стават все по-тънки.  В тези условия за Тръмп просто няма друг изход освен да се опита да се сдобри с Ердоган.     ", "date": "2018.12.20", "title": "„Взгляд“: Какво кара американците да напускат Сирия? "}
{"url": "http://epicenter.bg/article/-Neizlechimiyat-romantik----dvanayset-izklyuchitelni-istorii-za-obsebvashta-lyubov/171209/6/0", "text": "На 14 декември излиза от печат „ “ – дванайсет изключителни истории за обсебваща любов. Защото… любовта не подбира жертвите си, нали?   „ “ (превод: Надежда Розова, 280 стр., цена: 18 лв.) съдържа невероятни истории на пациенти на Франк Талис, които са буквално луди от любов: жена, която нищо на света не може да убеди, че зъболекарят й не е тайно влюбен в нея; вдовица, посещавана от духа на мъртвия си съпруг; нощен пазач, обладан от похотлив демон… Любовта не подбира. Всеки търси любов, всеки се влюбва, всеки може да изгуби любовта си и всеки знае нещо за лудата любов. Но когато границата между нормалното и анормалното е премината, навлизаме в минното поле на истински обсебващата любов, която е нещо опасно и разрушително. Облягайки се на последните научни изследвания в областта на биологичните и психологическите механизми на емоционалното привличане и влюбването, Талис ни въвежда с дълбока симпатия в света на болезнено влюбените и ни показва какво става, когато „любовта се обърка“. Роден през 1958 година,   е изтъкнат английски писател и клиничен психолог. Преподавал е психология и невронауки, автор е на повече от 30 научни публикации и на 4 научно-популярни труда от областта на психологията: „Да променим ума“, „Скритият ум“, „Болни от любов“ и „Неизлечимият романтик“ – както и на поредица от криминални романи с главен герой детективът-психоаналитик Макс Либерман. По думите на големия британски писател Иън Макюън „Неизлечимият романтик“ е б           По време на терапия някои пациенти се впускат в нещо, което може да се оприличи на емоционален стриптийз. Съпротивата им отпада пласт след пласт, докато накрая се свлича и последната тайна и на бял свят излиза истината, колкото и да е болезнена, неприятна или шокираща. Този миг, мигът преди последното разбулване, е свръхнаситен. Преди почти трийсет години при мен идваше един предприемач – слаб, възрастен господин с брадичка ала Ван Дайк и предпочитание към пъстрите жилетки като средство против стреса. Разказа ми за проект, в който се канеше да инвестира, но всъщност не разбрах какво ми говори. Разгадах думите му едва няколко години по-късно. Дойде при мен общо на четири консултации. Първите три бяха рутинни – преценка, формулировка и малко предварителна обяснителна работа. Беше приветлив мъж с работнически произход и като мнозина, изкачили се по социалната стълбица до позиции, предполагащи власт и влияние, обичаше да разказва истории, които подчертават значимостта на постиженията му. Налагаше се непрекъснато да му напомням, че ни очаква работа. Имаше сърдечно заболяване и кардиологът смяташе овладяването на стреса за важна част от дългосрочното му лечение. Пациентът ми се усмихваше и оживено жестикулираше: закъде да бързаме? Имаме предостатъчно време. В престорената усмивка участват мускулите около устата, но не и мускулите около очите. Делтата от бръчици по слепоочията на предприемача не помръдна. Всъщност никога не помръдваше. Когато пристигна за четвъртата си консултация, поведението му беше по-кротко. Отговорите му на моите въпроси бяха лаконични и накрая той посегна за кърпичка. Увисналите торбички под очите му бяха събрали няколко сълзи. Попитах го какво има, но той продължи да ми дава неопределени и незадоволителни отговори почти до края на сеанса. Вдигна очи към стенния часовник, после изгледа и мен толкова съсредоточено и внимателно, че челото му се напрегна и сбърчи. Оставаха ни по-малко от пет минути. – Овладяване на стреса, а? – изрече той с леко пренебрежение. – Някои видове стрес не могат да бъдат овладени. Светлосивите му очи, които изглеждаха леко замъглени, не мигваха. Чух как кръвта забушува в ушите ми. Моментът беше напрегнат, като затишие пред буря. – Преди много време – продължи той – бях на кораб насред Северния ледовит океан, плавахме покрай паковия лед и аз наредих да хвърлят един човек зад борда. – Кой беше той? – попитах. Предприемачът отговори мрачно и категорично: – Беше много, много лош човек. – И вие просто го зарязахте там? – Да. Както ви казах, беше много лош човек. Разбирате ли? Много лош. Сериозно ли говореше пациентът ми? Или ме изпитваше? Дали не ме будалкаше? – Ще трябва да си поговорим за това… Предприемачът дръпна маншета си и ми показа на ръчния си часовник колко е часът – нашите шейсет минути бяха изтекли. Имам друга среща. – Изправи се, повдигна панталоните си, облече дългото си палто и се ръкува с мен. – Да, ще поговорим за това. След като той си тръгна от кабинета ми, погледнах през прозореца. На забранено място беше паркиран черен мерцедес, от който излезе шофьор с униформа и отвори една от задните врати. Видях как предприемачът хлътна в тъмната вътрешност на автомобила. Повече не се върна. Понякога психотерапевтите си служат с термина „пропуск“ – това са относително тривиалните проблеми, които пациентите използват като претекст да започнат терапия. А когато се почувстват по-непринудено и емоционално безопасно, разкриват истинския или съществения проблем. Нерядко се установява, че действителният проблем има морални измерения, които са причината за затормозеното съзнание. Съществуват несъмнени паралели между психотерапията и католическата изповед. Тайните терзаят душата и процесът на разтоварване носи огромно облекчение. За някои хора психотерапията не е нищо друго освен изповед.   Али беше мъж към четиресетте. Дядо му, пристигнал във Великобритания като имигрант без пукната пара, и баща му (починал още когато Али бил съвсем млад) бяха създали голямо и печелившо предприятие. Али беше семеен, почтен човек, уважаван от водещите членове на общността. Струваше ми се достатъчно дружелюбен, но долавях у него и някаква дистанция. Познати ми бяха това поведение, тази нагласа, която създаваше у мен усещането, че пациентът седи зад дебело стъкло. Али беше някак хладен и емоционално равен. Усещах, че връзката помежду ни не се получава. За да бъде ефикасно едно лечение, между терапевта и пациента трябва да се установи връзка. Може да е съвсем простичка, както когато двама души работят заедно за постигането на обща цел. Или да е по-сложна, като в психоанализата, която придава важно значение на преноса към анализиращия на емоции и представи, свързани с предишни преживявания. Дистанцираното поведение на Али обикновено свързвах със свръхбогатите и със знаменитостите. Може би чувствата на първите се притъпяваха след продължителния досег с изключителни преживявания, а вторите се смущаваха да отговарят на въпроси, отнасящи се до истинската им самоличност. Много знаменитости са напълно неспособни да излязат от ролята си и продължават да се държат като комедианти, актьори или рокзвезди дори в кабинета за консултации. Което почти обрича опитите да им бъде оказана помощ. Все едно лекуваш фигура, не жив човек. Али се обличаше в небрежен стил – разкъсани джинси и маратонки, омачкана ленена риза, евтино хипи украшение на китката. Не беше човек, когото ще обвиниш, че се перчи с богатството си. Забелязах, че когато в разговора настане пауза, той бързо се отегчава. Беше женен за съпругата си Ясмин почти двайсет години и имаха четири деца. Бракът им не бе изрично уреден, но семействата им бяха делови партньори и двете страни бяха държали да запознаят младите и насърчили последвалото ухажване, може би дори го бяха предизвикали. След време чичовците на Али, които управляваха бизнеса на баща му, се бяха пенсионирали и Али беше станал административен директор. Всичките му деца ходеха в частни училища, а семейството му живееше в просторна къща в много престижно предградие. Али имаше всичко – наследено състояние, две спортни коли и красива, предана съпруга. Но един ден се случило нещо, което предизвикало неочакван семеен катаклизъм. Съвсем случайно – нямала никакви подозрения – Ясмин открила, че Али е ходил при проститутка. Взела телефона му, за да потърси нечий номер от списъка, и ужасена се натъкнала на поредица нецензурни съобщения. Били на другия телефон на Али, не на този, който ползвал обикновено. Али се смъкна ниско в креслото си, почти се излегна с изпружени крака. – Тя много се разстрои. Поиска развод. – Какво я накара да промени мнението си? – Обясних ѝ под какъв стрес се намирам. Не е лесно да управляваш огромен бизнес, а аз го правя вече доста време. Обясних ѝ, че от известно време съм потиснат и не разсъждавам трезво. А тя каза: „Ако не си добре, трябва да потърсиш помощ, защото не го ли направиш, с нас е свършено“. Затова обещах да го направя. – Какво ви потиска? Той стисна устни и няколко секунди не отговори. След толкова дълъг размисъл очаквах нещо повече от една-единствена дума. – Стресът… – Какво ви стресира? – Имам толкова много за вършене. Отговорности, административна работа. Преди няколко години имахме известни трудности и се наложи да уволня доста хора, които се грижеха за документацията. Лично се заех със счетоводството. – Не можете ли отново да назначите хора? – Мога, разбира се. Трябваше да го направя, но така и не се наканих. Все има нещо друго, което спешно изисква да му обърна внимание. – Кога сте под стрес? Как се чувствате? – Как се чувствам ли? Кимнах. – Ами… не много добре. – Имате ли някакви симптоми? – Да, струва ми се. Главоболие. – Прокара линия по челото си с пръст. – Получавам силно главоболие. Не беше много разговорлив. Започнах да го разпитвам за депресията. – Когато сте депримиран, какви мисли ви минават? – Мисля за бизнеса… как върви… – Нещо друго? – За брака си. Не се гордея с постъпката си. Отговорите му бяха кратки и не съдържаха никаква информация. Сякаш от апатия му беше трудно дори да говори. Месестите му клепачи бяха провиснали и той примигваше бавно, като доволен котарак. Все едно всеки момент щеше да заспи. Веднъж един пациент заспа, докато говорех. Знаех, че ще се почувства неловко, ако го събудя, затова изчаках сам да го стори и щом отвори очи, довърших изречението си. Човекът дори не заподозря, че е спал петнайсет минути. Започнах да си мисля, че Али ме е потърсил заради заплахите от страна на жена му. Непозволените му срещи бяха разобличени и сега той се преструваше на болен, за да не започне съпругата му бракоразводна процедура. Казах му го възможно най-дипломатично и реакцията му ме учуди. – Не – възрази той и се надигна. Изглеждаше искрено разстроен от предположението ми. – Според мен Ясмин има право, наистина имам проблеми. – Бихте ли могли да ми разкажете по-открито какво се случва в главата ви? – Добре – завъртя той глава, като че се опитваше да освободи приклещен нерв. – Добре. Не съм свикнал с тези работи. – Посочи кабинета ми с широк ленив жест. – Не си падам по приказките.", "date": "2018.12.20", "title": "„Неизлечимият романтик“ – дванайсет изключителни истории за обсебваща любов"}
{"url": "http://epicenter.bg/article/Rusiya-nyama-da-nalaga-veto-v-OON-za-novoto-ime-na-Makedoniya/171186/7/0", "text": "„Дали Преспанският договор ще бъде ратифициран или не, това няма да повлияе на отношенията с Гърция\", е казал посланикът на Русия в Гърция Андрей Маслов на журналисти в Атина по време на брифинг за неотдавнашното посещение на премиера Алексис Ципрас в Москва, където имаше среща с руския президент Владимир Путин.   Информацията е от македонската онлайн медия МКД, която цитира гръцкия „Катимерини“. Дипломатът изтъкнал, че отношенията между двете страни се нормализират след инцидента през лятото, когато Гърция експулсира двама руски дипломати и забрани на други двама да влязат в страната, тъй като се предполагаше, че са замесени в дебатите около Преспанския договор. Той поясни, че този въпрос не е бил засегнат в разговора между двамата държавни мъже, съобщава \"Фокус\". Запитан дали Русия възнамерява да наложи вето по Договора от Преспа в Съвета за сигурност на ООН, Маслов обяснил, че страната му не се противопоставя на никое ново име, което Македония реши да приеме: „За нас няма значение. Руският външен министър Сергей Лавров ясно го каза преди близо година. Тогава той обяви, че независимо за какво име ще се договорят Атина и Скопие, ако то е официално одобрено и залегне в Конституцията на Република Македония, тогава със сигурност ще го признаем.\"    ", "date": "2018.12.20", "title": "Русия няма да налага вето в ООН за новото име на Македония"}
{"url": "http://epicenter.bg/article/Zidan-obmislya-predlozhenie-ot-Manchestar-Yunayted/171248/8/0", "text": "Бившият старши треньор на Реал (Мадрид) Зинедин Зидан вече обмисля оферта, за да бъде следващият мениджър на Манчестър Юнайтед, съобщават испанските медии, предаде БНР.   46-годишният бивш френски национал е без работа от лятото, когато напусна Сантяго Бернабеу след втората поредна спечелена от него Шампионска лига.   Зидан, заедно с актуалният мениджър на Тотнъм Маурисио Почетино, са посочвани като топпретенденти в списъка на \"Олд Трафорд\" за овакантеното място от Жозе Моуриньо.   Според мадридския вестник \"АС\", Зидан е получил вече предложение да поеме поста, но сам за себе си не е решил дали това е правилното място за следващ негов опит в треньорската кариера.   Амбициран да води отбор от водещите във Висшата лига, Зидан също така си е харесал като следващи стъпки треньорските позиции в Ювентус и в националния отбор на Франция, където работят Масимилиано Алегри и Дидие Дешан.   \"Червените дяволи\" пък сложиха бившия си нападател и норвежки национал Оле Гунар Солскяер да води отбора до края на този сезон.  ", "date": "2018.12.20", "title": "Зидан обмисля предложение от Манчестър Юнайтед"}
{"url": "http://epicenter.bg/article/Obama-se-degizira-kato-Dyado-Koleda-i-razdade-podaratsi-na-bolni-detsa--Video-/171198/10/99", "text": "Бившият американски президент Барак Обама се дегизира като Дядо Коледа, за да раздаде подаръци на болни деца в болница във Вашингтон.     Визитата беше изненадваща за малчуганите, лекуващи се в Детската национална педиатрична клиника. Обама им раздаде подаръци и милувки, а децата бяха много развълнувани.   , каза после Обама във видео, качено в акаунта му в Туитър. Той поздрави лекарите и медицинските сестри, които се грижат за децата в болницата.   Знак, че популярността на Обама не е намаляла, бе това, че по време на визитата в клиниката той беше аплодиран от стотина души - пациенти и персонал.   Източник: Дир.бг", "date": "2018.12.20", "title": "Обама се дегизира като Дядо Коледа и раздаде подаръци на болни деца (Видео)"}
{"url": "http://epicenter.bg/article/Yaychen-punsh/171201/9/0", "text": "4 жълтъка 3/4 чаша захар пълномаслено мляко сметана коняк или ром индийско орехче канела ванилия    Отделете жълтъците от белтъците. Разбийте до бяло жълтъците със захарта. При непрекъснато бъркане добавете уискито, млякото и сметаната. Охладете.   При поднасянето посипете с настъргано индийско орехче.  ", "date": "2018.12.20", "title": "Яйчен пунш"}
{"url": "http://epicenter.bg/article/Internet-se-proiznese--Kolednata-kartichna-na-semeystvo-Tramp-e-naglasena-i-nerealistichna/171213/10/99", "text": "Подобно на британското кралско семейство, и президентската двойка на САЩ пусна своя коледна картичка. И докато сме свикнали да виждаме Кейт и принц Уилям щастливи и усмихнати, това далеч не важи за Мелания и Доналд Тръмп. За празника, обаче те позираха именно така. \r\n \r\n Президентът и първата дама застанаха в една от залите на Белия дом, хванати за ръце и широко усмихнати. Някои от последователите на Мелания, коментираха, че снимката изглежда нагласена - сякаш двамата са \"поставени\" на нея с помощта на фотошоп.   Професионални фотографи обясниха, че снимката е твърде обработена, като фонът е замъглен, за да изпъкне на преден план президентската двойка, пишат от MissBloom.   Това не е първата коледна тема около семейство Тръмп, която се превърна в повод за клюкарстване. За втора поредна година Мелания отнесе сериозни критики за избора си на празнична украса в Белия дом. Американците я упрекнаха, че е превърнала един от символите на САЩ в дом на ужасите. А причината е, че в коридорите на резиденцията са разположени аленочервени елхи, изградени от хиляди горски плодове. Потребители на мрежата оприличиха идеята с река от кръв от филмите на ужасите.", "date": "2018.12.20", "title": "Интернет се произнесе: Коледната картичка на семейство Тръмп е нагласена и нереалистична"}
{"url": "http://epicenter.bg/article/Ignazhden-e--Parviyat-gost-orisva-novata-godina-/171095/2/0", "text": "На 20 декември отбелязваме Игнажден. Празникът се свързва със зимното слънцестоене и се смята за начало на новата година. Нарича се още Млада година, Нов ден, Млад месец или Полазовден.   Днес православната църква почита паметта на свети Игнатий Богоносец. Обикновено с Игнажден започват и коледните празници.  От това кой ще влезе пръв в къщата на Игнажден се гадае каква ще бъде и следващата година. Ако „сполезът“ е добър, то и в къщата през цялата година ще има благоденствие и успех във всичко. Когато сполазникът влезе в двора, той поздравява с новата година и преди да влезе в къщата взима от дръвника някоя пръчка. С нея разбърква огнището и пожелава: „Колко искрици, толкова яренца (агънца, теленца, кончета …)“. В много села сполазникът най-напред сяда върху донесените от него пръчки или слама и поседява така известно време. Това се прави, за да мътят квачките през годината и да дойдат по-скоро годежници, т.е момци за момите. След това на сполазникът дават сито с пшеница и с него той поръсва из къщата, като благославя: „Да се роди дето рало ходи; дето ходи и не ходи!“. За благословията си полезникът е обсипван с пшеница и сушени плодове – за плодородие. Може да го даряват още и с риза, кърпа, чорапи или кадена вълна.  Народът посреща такива сполазници с радост и благодарност. На животното се дава хляб за подарък и неговият полез се смята за добър знак.   След това стопаните замесват тесто за колаци. От замесеното тесто откъсват малко и на някоя греда правят от него кръст – да бяга всяко зло. Правят толкова колаци, колкото са членовете на семейството. В Ловешко   като нарича: „Който ми е на късмет да дойде нощес да се женим заедно!“. После става и взема в едната си ръка трески, а в другата ечемик и влиза в къщата. Треските оставя край огнището, а ечемика поставя под възглавницата си. Който сънува през нощта, за него ще се омъжи.     Преди изгрев възрастните баби измитат комините и изхвърлят саждите заедно с метлата, посипват от каденото жито и пепел около къщата. Това правят за предпазване от магьосници, които обират чуждото благополучие.      • Ако на Игнажден времето е ясно, през април ще има суша.  • Ако вали дъжд, през април ще има дъждове и плодородие.  • Добре е, ако на Игнажден, а също и по Коледа вали сняг.  • Ако на Игнажден времето е облачно, реколтата ще е добра и в кошерите ще има изобилие.  • Времето през следващите 12 дни на месеца – от 20 до 31 декември – показва времето през 12-те месеца на идващата година. 20 декември определя какво ще е времето през януари.   • Не бива да се изнася нищо от къщата – най-вече огън, жар или сол – за да не излезе берекетът.  • Не се иска и не се дава нищо назаем.  • Не се става от трапезата по време на ядене, защото кокошките няма да мътят. Не се излиза на двора, за да мътят кокошките повече.  • Не се шие и плете, за да не се заплитат червата на кокошките и да снасят.  • Не се вари боб, за да не бие градушка.  • Не се пере, за да не налети болест.  • Не е добре, ако се зачене дете на Игнажден, защото ще се роди с недъг.  • Бременните и нераждалите не трябва да работят, за да родят лесно.  • Не се местят кошери, иначе пчелите ще бягат.  • Мъжете не впрягат добитъка, за да са здрави и пъргави през цялата година.   и техните производни: Игнатий, Игно, Игньо, Иго, Игон, Ига, Игнатка, Игне, Искра, Искрен, Игнасия, Игнасио, Агна", "date": "2018.12.20", "title": "Игнажден е! Първият гост орисва новата година "}
{"url": "http://epicenter.bg/article/Asfaltirat-v-snega-ulitsa-vav-Varna--VIDEO--/171180/2/98", "text": "Ударно се асфалтира улица във Варна при снеговалеж.  18 декември. Силен сняг и температури около нулата. По ул. \"Кракра\" се асфалтират кръпки, предаде бТВ.  По същото време в града тече и още по-мащабен ремонт – цялостно асфалтиране на ул. \"Кап. Рончевски\".  Петьо Станчев, гл. инженер на фирмата-изпълнител, обяснява: \"В края на деня само заваля снега и то на последния ни камион”.  Обновяването на улицата струва на данъкоплатците над 600 хил. лева. От общината вече извършват проверка.  \"Ако резултатите от проверката са неприемливи за възложителя фирмата ще бъде санкционирана и дейността ще бъде повторно извършена в по-подходящи условия\", обясни Петър Гърбузов, дирекция \"Инженерна инфраструктура и благоустрояване\" към Община Варна.  Само преди дни беше установено, че същата фирма е ремонтирала некачествено тротоари по друга варненска улица – \"Драгоман\".  ", "date": "2018.12.20", "title": "Асфалтират в снега улица във Варна (ВИДЕО) "}
{"url": "http://epicenter.bg/article/Krum-Zarkov--NK-i-NPK-sa-delikatni-materii-i-tryabva-da-se-pipa-mnogo-vnimatelno/171185/2/0", "text": "Решението за глоба на БЕХ задължително трябва да се обжалва и страната ни да защити правата си в съда. Съдът в Люксембург постанови, че страната ни е нарушила европейското законодателство. България е наказана не защото не изпълнява някакви ултимативни условия, а заради разминаване с европейското законодателство.   Това каза депутатът от БСП Крум Зарков в ефира на БТВ.   По думите му целта на ЕК е да направи така, че това повече да не се повтаря.   „Тази глоба ще е голямо натоварване и за трите ЕРП-та“, предупреди той.   Зарков коментира и ветото на президента. „Държавният глава беше прав. Между глобата на БЕХ и арестът на непълнолетни лица има общи нещо и това е невъзможността на управляващите да разговарят с ЕК. Той определи като недопустимо да бъде задържан непълнолетен без да са уведомени родителите му за 24 часа.   „Аз се чудя защо са направени тези промени в НК, след като се върви към отнемане на човешки права. Трябва да се конкретизира в кои случаи тази мярка ще се прилага. В директивата са предвидени и други такива мерки, без парламентът да ги е обсъдил“, разкри той. Държавният глава е прав за поправките в НК. Има явна неспособност на българското правителство да разговаря с европейските институции. Тази директива трябва да гарантира правата на задържания. А ние ги нарушаваме. Чудя се защо са направени промените в НК, преди това се гарантираше в по-голяма степен правата на задържания. Директивата предвижда, че това е само възможност за държавата. Защо парламентът реши да прави тези текстове, аз нямам отговор.НК и НПК са деликатни материи, винаги има рискове престъпници да останат ненаказани или невинни хора да влязат в затвора. Това е деликатна материя и трябва да се пипа много внимателно. Може да се вкарат невинни хора в ареста и затворите., призова опозиционният депутат.   Това е високо технологична и опасна материя. А ние действаме на принципа “джаста-праста“. Казва се, че така иска ЕС. Това не е вярно!   Той обясни и как се приемат законите в България. „В понеделник се вкарва законопроект, в сряда е в комисия, в петък се гласува в пленарна зала, като се обяснява, че ако не бъде приет, се подкрепя олигархията. После три от текстовете му се отменят“. „Президентът налага вето за 12 път. Само едно беше прието, а всички те са основателни. Управляващите приемат на нож всяка критика и я определят като саботаж. Президентът съвсем правилно ги принуждават да погледнат още веднъж към текстовете. Той не може да спре законопроект“, каза още Крум Зарков.  ", "date": "2018.12.20", "title": "Крум Зарков: Правим закони на принципа “джаста-праста\". НК и НПК трябва да се пипат много внимателно"}
{"url": "http://epicenter.bg/article/Shefat-na--quot-Bulgartransgaz-quot--77-te-mln--evro-globa-ot-EK-sa-upravlenski-uspeh/171187/2/0", "text": "Разглеждането на Европейската комисия касае един период от 2010 до 2015 година.   Това каза в сутрешния блок на Нова телевизия изпълнителният директор на \"Булгартрансгаз\" Владимир Малинов по повод наложената от Европейската комисия глоба на Българския енергиен холдинг в размер на 77 млн. евро заради блокиране на достъпа до ключова инфраструктура за природен газ в България.   В самото решение на Европейската комисия се казва, че наложената глоба е за изминал период, който е приключил през януари 2015 година, заяви Малинов. Получихме решението, разполагаме със 70 календарни дни да се запознаем с него и най-вероятно то ще бъде обжалвано. Ще обжалваме както периода, така и самия размер на глобата, уточни шефът на \"Булгартрансгаз\".   По думите му размерът на глобата е управленски успех. Никой не може да бъде щастлив, че е глобен, но Европейската комисия можеше да наложи глоба до 10% от реализирания оборот, сумата можеше да достигне от 316 млн. евро, каза Малинов.   Участникът, който е бил жалбоподател до Европейската комисия, има достъп до пазара от 2013 година. Става въпрос за \"Овергаз\", уточни той. Глобата подлежи на 90-дневен срок от датата на получаване на решението. В случай, че има обжалване, може да има условно плащане, каза още Владимир Малинов.    ", "date": "2018.12.20", "title": "Шефът на \"Булгартрансгаз\" посочи \"Овъргаз\" на Сашо Дончев като жалбоподател срещу България"}
{"url": "http://epicenter.bg/article/Tragnaha-tramvaite-po-ul---Graf-Ignatiev--remontite-prodalzhavat/171188/2/0", "text": " съобщи ЦГМ.      Монтирани са новите информационни табла на спирките, местата им не са променени. По цялото трасе на улицата са поставени постоянни и временни ограничители, които указват габаритите на трамвайните мотриси.   Водачите са инструктирани да се движат по „Граф Игнатиев“ с повишено внимание и ограничена скорост, уточняват от Центъра за градска мобилност.    Улицата, по която ремонтните работи продължават, става първата в София със споделено движение на пешеходци и обществен транспорт.   ", "date": "2018.12.20", "title": "Тръгнаха трамваите по ул. „Граф Игнатиев“, ремонтите продължават"}
{"url": "http://epicenter.bg/article/Davat-na-babata-3-ot-detsata-na-rodilkata--hvarlila-novorodenoto-si-v-yazovir-v-Kardzhali/171189/2/0", "text": "Дават на бабата 3 от децата на родилката, хвърлила новороденото си в язовир в Кърджали.   Все още е в болница жената, която е родила около Водното огледало на Кърджали и изхвърлила бебето в язовира. В лечебното заведение тя е под полицейска охрана, съобщава в репортаж Нова телевизия. Днес - четвъртък, социални работници ще се погрижат за трите деца, останали без майчина грижа. Спрямо тях ще се пристъпи към най-леката мярка - настаняване при роднини.   Жената има 5 деца, последното й раждане било 7-о поред, едно от бебетата й е починало преди време.   Според прокуратурата досъдебното производство касае убийство на майка върху рожба. Социалните служители познават майката от 2 г., когато най-малките деца - близнаци, са настанени в приемно семейство. Майката сама се грижи за деца си с помощта на родителите на мъжа, с когото съжителства.   \"Назначена е съдебно-медицинска експертиза. Детето е родено живо, а тя явно го е изхвърлила в ледените води\", заяви в ефира на Нова тв представител на полицията.  \"Очакваме днес да й бъде повдигнато обвинение по член 120 от наказателния кодекс', завърши експертът.    Росица Стоянова от социалното подпомагане в Кърджали разкри повече за родилката \"Отделът ни познава майката от около 2 години, когато се е наложило да се наложи мярка настаняване в приемно семейство на двете й най-малки деца, които са близнаци.  Има други 3 деца, които не са с мярка за закрила. Получавала е помощ от родителите на мъжа, с когото е живеела\", каза тя.   В сряда властите в Кърджали източиха водното огледало, за да намерят тялото на новороденото.    ", "date": "2018.12.20", "title": "Дават на бабата 3 от децата на родилката, хвърлила новороденото си в язовир в Кърджали"}
{"url": "http://epicenter.bg/article/Tsveta-Karayancheva-prizova-polititsite--Prestanete-da-vadite-kirlivi-rizi-/171191/2/0", "text": "„Лиляна Павлова ще се върне като депутат от 1 януари 2019 година. От това ще спечелят само народните представители, защото тя е един доказан специалист“, коментира в интервю за \"Канал 3\" председателят на Народното събрание Цвета Караянчева.   Относно това дали предстои обновяване на правителството, тя заяви, че това е право на министър – председателя. „Аз лично не очаквам, но премиерът винаги може да направи такива промени. Засега обаче не се очакват“, каза Караянчева.   Във връзка с договора за добросъседство между България и Македония и работата на групата създадена, за да изчисти проблемите, тя обясни, че в нея точно трябва да се правят оценки и забележки.   „Все още има притеснителни неща. Надявам се ангажиментите, които е поел г-н Зоран Заевq да се спазват. Диалогът и добрите отношения трябва да бъдат на първо място.България много пъти е заявявала, че е „за“ Македония, „за“ Македония в ЕС“, обясни Цвета Караянчева.   Председателят на Народното събрание коментира и работата на парламента през 2018 година. Тя изрази съжаление, че БСП не идват на заседанията на т.нар. председателски съвет. „Което не е добре“, отбеляза Караянчева. Иначе по отношение на работата, тя обясни, че няма притеснение. „Жалко е, че БСП не предлагат зам. - председател. Но иначе нямаме организационни проблеми“.   „Цялата година мина наистина под знака на една борба между управляващи и опозиция. Следващата година ще е изборна и следва да заключим, че ще са много по-сериозни проблемите и отношенията между партиите.   Надявам се около всичките тези предизборни дебати обаче да има повече доза политики, а не толкова търсене на кирливи ризи, което да ангажира общественото внимание. Ако се съсредоточим в политики, ще бъде добре и за парламента“, каза Цвета Караянчева.   Във връзка с поредното вето на президента Румен Радев, Караянчева заяви, че е редно някой път да се говори с хората, предложили даден закон. Тя поясни, че не мисли обаче да кани президента в НС, защото той, както и премиерът винаги са добре дошли и имат право да са в парламента. По думите й, ветото ще бъде гласувано след 11 януари.    ", "date": "2018.12.20", "title": "Цвета Караянчева призова политиците: Престанете да вадите кирливи ризи!"}
{"url": "http://epicenter.bg/article/Direktorat-na-BEH--Mozhem-da-namalim-razmera-na-globata/171192/2/0", "text": "Санкцията от 77 милиона евро е вследствие от решение на ЕК, така че ние сме задължени да си платим глобата, като за целта разполагаме със срок от около 3 месеца, за да я изплатим, за което имаме финансовия ресурс. Но искам да поясня, че глобата няма да дойде от джоба на хората, тъй като ние като дружество правим консолидирани отчети и печалби. Отделен е въпросът, че тази година сме повече на загуба, отколкото на печалба, но въпреки това сме предприели нужните мерки за безпрепятствена доставка на електроенергия и природен газ.   Това заяви в студиото на БНТ изпълнителният директор на Българския енергиен холдинг Петьо Иванов.   ,,Въпреки всичко ние не можем да приемем обвиненията от страна на ЕК, тъй като винаги сме действали според наличните правила. Например едно от обвиненията на Комисията е, че сме ограничили достъпа на газ в Румъния, което е абсурдно. Не можем да бъдем обвинявани, че не осигуряваме достъп до актив, който е в чужда страна'', обясни Иванов в ефира на националната телевизия.   ,,Имаме аргументи, с които можем да намалим размера на глобата, както можем и да обърнем решението на ЕК в Европейския съд. Ще искаме да разгледа делото по същество'', каза още той и изрази уверение, че въпреки глобата доброто сътрудничество с ЕК няма да се прекрати, особено що се касае по проекта за хъб \"Балкан\".   ,,Не смятам, че българските потребители са ощетени от липсата на конкуренция. Даже е в тяхна полза това, че нашият сектор е изцяло регулиран, защото, регулирайки определен сектор, се упражнява някакъв социален ефект, поради което не считам, че нашите потребители са понесли вреди. Конкуренцията се случва, когато има състезание на предлаганите условия. Всяко едно търговско дружество може да предлага природен газ на пазара. Всеки може да участва в енергийния пазар. \"Булгаргаз\" предлага най-конкурентни условия към този момент'', посочи директорът на БЕХ.   Накрая Иванов сподели, че винаги съществува възможност \"Булгаргаз\" или \"Булгартрансгаз\" да излязат от Българския енергиен холдинг.    ", "date": "2018.12.20", "title": "Директорът на БЕХ: Можем да намалим размера на глобата"}
{"url": "http://epicenter.bg/article/Patnicheski-vlak-deraylira-zaradi-padnala-skala-na-relsite/171193/2/0", "text": "Пътнически влак дерайлира, след като скала падна върху релсите по линията Якоруда-Белица. При инцидента няма пострадали.   Движението на влаковете в междугарието Якоруда-Белица е преустановено от 6:12 часа тази сутрин. Паднала е скална маса върху железния път и последвал удар на пътническия влак Септември-Добринище в нея. След удара локомотивът е дерайлирал, съобщи Нова телевизия.   До възстановяване на движението влаковете ще се движат в участъците Белица-Добринище и Септември-Якоруда. Направена е организация за трансбордиране на пътниците между Белица и Якоруда.   Аварийни екипи и възстановителна техника са на мястото за отстраняване на щетите.", "date": "2018.12.20", "title": "Пътнически влак дерайлира заради паднала скала на релсите"}
{"url": "http://epicenter.bg/article/Vasil-Vasilev--ES-izglezhda-varvi-kam-svoya-razpad--zaradi-lakomiyata-na-starite-lideri/171195/2/0", "text": "Най-хубавото в 2018 г. беше, че мина без война. Най-лошото е, че все повече се говори за възможността да избухне, каза Васил Василев в “Равносметката на 2018“ - както бе наречено последното за тази година предаване “Не се страхувай “ по ТВ Евроком.   За съжаление ние продължихме да бъдем най-бедните сред европейците, най-мизерстващата, най-бързо умиращата нация, най-неграмотните, с най-корумпираните управници. Ние се оказахме в положение нищо да не зависи от нас, ако нещо стане или ако нищо не стане, заслугата няма да е наша.   ЕС изглежда върви към своя разпад, посочи Василев. Меркел слиза от сцената, Макрон изглежда слаб да води Франция, камо ли Европа, Брюксел е една машина от апаратчици, които ако никой не движи, ще блокират като двигател без масло.   Основната причина за кризата в Евросъюза, според него, е огромната лакомия на старите лидери на общността, това, че с разширението те гледаха на източноевроопейците не като на съратници в борбата за демокрация, съюзници в битката срещу мафията и корупцията, събратя по култура и цивилизация, а като на пазар, суровинен придатък и безплатен източник на млада и образована работна ръка.   И сега, след като им дадохме и разпродадохме всичко и ЕС се разпадне, има да се питаме – защо беше това упражнение, запита Василев. Те ли ни преметнаха или нашите бяха толкова глупави и продажни, та им се хващаха на всичките уловки. Контрата, за съжаление, остава в нас.   Но, добави той, напускане на ЕС също не е решение, ще стане още по-зле. Единственият път е да се борим и да защитаваме нашите права и интереси в Брюксел и да настояваме да получим тази подкрепа, която да компенсира загубите ни от членството.   Не успяхме по време на европредседателството да наложим в Европа разбирането, че кирилицата е българската азбука, подчерта Василев. Не поискахме подкрепа за газопровода за руския газ към Централна Европа. Не поискахме и подкрепа за Белене. Вместо това се загрижихме за едни Западни Балкани, които не биха си мръднали и пръста за нас и като че нарочно си поставихме нереална и непостижима цел.   Предаването подчерта и две много важни за България събития през годината – отхвърлянето на Истанбулската конвенция като противоконституционна и честването на 140-годишнината от Освобождението на България от турско робство. По време на честването руският патриарх Кирил ни връчи най-голямото признание, което можехме да очакваме, като ни подчерта, че “ без българската православна църква нямаше да има руска православна църква“.", "date": "2018.12.20", "title": "Васил Василев: ЕС изглежда върви към своя разпад, заради лакомията на старите лидери"}
{"url": "http://epicenter.bg/article/Nyama-postradali-balgarski-voenni-pri-obstrel-v-Kandahar-/171197/2/0", "text": "Базата на международните коалиционни сили на летище Кандахар, Афганистан беше подложена на ракетен обстрел на 20 декември 2018 г., съобщиха от министерството на отбраната.  Обстрелът е бил извършен около 00.10 часа местно време (21.40 часа българско време на 19 декември 2018 г.).  Няма пострадали български военнослужещи.  ", "date": "2018.12.20", "title": "Няма пострадали български военни при обстрел в Кандахар "}
{"url": "http://epicenter.bg/article/Preduprezhdavat-za-zhalt-kod--Oblichayte-se-dobre--mrazovito-shte-e-v-chast-ot-stranata/171199/2/0", "text": "на места в низините и котловините ще има ниска слоеста облачност или мъгла. Минималните температури ще са между минус 7 и минус 2 градуса, сочи прогнозата на Националния институт по метеорология и хидрология.   Ще е предимно  и почти тихо през деня. По-значителна ниска слоеста  ще се задържи единствено  и над Източна България и там дневните температури ще останат ниски.    в Северна България заради прогнозата за много студено време. В областите В през целия ден температурите ще останат отрицателни.   В останалата част от страната максималните температури ще са между 1 и 6 градуса.   Почти през целия ден по  ще има ниска слоеста облачност, но ще остане без валежи. Ще е почти тихо. Привечер ще са появи слаб югоизточен вятър. Максималните температури ще са 2 - 4 градуса, вълнението на морето ще е 1 - 2 бала. Температурата на морската вода е 7-8 градуса.   В  ще е подходящо за туризъм. Ще бъде предимно слънчево и ще духа до умерен вятър от запад-югозапад. Максималната температура на височина 1200 метра ще е около 3 градуса, на 2000 метра - около минус 1 градуса.   Източник: Дарик", "date": "2018.12.20", "title": "Жълт код за мразовито време влиза в сила за 11 области в Северна България"}
{"url": "http://epicenter.bg/article/BSP-se-radva--che-GERB-shte-ima-edin-ministar-po-malko--OP-hvalyat-Pavlova--che-raboti-sas-schupen-krak/171202/2/0", "text": "Народното събрание закри Министерството за българското председателство на Съвета на Европейския съюз, оглавявано от Лиляна Павлова.   С друго решение министър Павлова бе освободена като министър. За предложението гласуваха 191 народни представители. „За“ бяха 190 депутата, въздържаха се 1, против - нямаше.   Ведомството се закрива от 1 януари 2019 година във връзка с приключването на ротационното председателство на Съвета на ЕС.   Народното събрание възлага на Министерски съвет в срок от два месеца да уреди всички правоотношения.   Преди това темата за европредседателството отново възкръсна по време на дебатите по освобождаването на Лиляна Павлова като министър и закриването на нейното министерство. Темата измести разговора за закриването на министерското кресло, предаде Канал 3.   \"Пред Коледа завършваме с една позитивна новина - от днес ще имаме един министър на ГЕРБ по-малко\", зарадва се от парламентарната трибуна Кристиан Вигенин от БСП.   Шефът на комисията по европейските въпроси припомни: \"Ние искаме оставката на цялото правителство, така че очакваме следващите стъпки\". Шегата му бе по повод очакваното гласуване от парламента на структурните промени в кабинета, според които се закрива министерският пост на Лиляна Павлова и съответно, ведомството. Тя бе министър на европредседателството и нейните ангажименти шест месеца след приключване на председателството приключиха.   Шефката на външната комисия Джема Грозданова го захапа, че е имал възможността а води тази най-важна комисия в периода на председателството, която щяла да отвори врати за бъдещето му. И отсече, че продължава да смята, че комисията по европейските въпроси не е трябвало да бъде давана на председател от опозицията.   В отговор на критиките на Вигенин от ГЕРБ стана Ивелина Василева. \"Не споделям скептицизма, нихилизма и сарказма на преждеговорещия\", отвърна тя на БСП. Да дадем честно признание на министъра, нейния екип и на всички повече от 1500 представители на българската администрация, които работиха всеотдайно и упорито.   Първото ротационно председателство е успех за България, каза бившата екоминистърка. Резултатност и ефективност, обобщи Василева за председателството. Бих искала да поздравим Лиляна Павлова за нейния принос, да бъде запомнено като едно важно историческо събитие в българската история първото председателство на ЕС, обобщи депутатката от ГЕРБ.   Да работим заедно за европейските идеи и ценности, да признаваме грешките, но да търсим заедно решения и да оценяваме положителните неща, призова Василева. Тя апелира още към управляващи и опозиция да направят заедно европейските ценности и институции по-разбираеми за хората.Тя посочи, че сме били пестеливи на фона на другите държави-домакини само с 31 млн. евро разходи. Не се казва колко бихме спестили, ако го бяхме закрили преди 6 месеца, засече я Петър Витанов от БСП, според когото продължаващото му функциониране половин година след председателството е било ненужно.   Лидерът на ПГ на ГЕРБ Цветан Цветанов скастри Вигенин и похвали Сергей Станишев за неговите инициативи. В благодарностите към Лиляна Павлова пък включи и Екатерина Захариева. Цветанов ожали чиновниците: \"Българската администрация беше подложена на сериозен стрес!\" Цветанов охули опозицията, че принизявала големите теми до критики за плочките пред НДК. И разкритикува БСП, че са поискали вот на недоверие по време на европредседателството.   Последва гледната точка на Обединените патриоти по темата за закриването на министерския пост на Лиляна Павлова, което пък върна дискусията отново към отминалото европредседателство.   \"Давам 5,50 за общия резултат от работата по председателството, а тази половинка, която не достига, това са недостатъците, които показа политическата прослойка на България\", отсече Валери Симеонов. И даде да се разбере, че за да няма пълен отличен, е виновна опозицията.   \"Беше направено всичко възможно, за да бъде дестабилизирана и опропостена функцията на изпълнителната власт. То не бяха протести, то не беше прегръщане на чумави кози, и какво ли не!\", възкликна лидерът на НФСБ. \"Това остави лошо впечатление, но не можа да съсипе хубавите резултати\", обобщи бившият вицепремиер.   \"България е друга след това председателство\", възкликна Петър Петров от НФСБ. Той е категоричен, че след това председателство на нашата страна се гледало по различен начин, защото сме сложили пръста в раната. И казахме, че Западните Балкани са ключов проблем и той трябва да бъде решен\", добави депутатът от ОП. Това направила и Лиляна Павлова, похвали я той.   Петров обаче похвали и Вигенин като шеф на парламентарната комисия по европейските въпроси, която също свършила много работа. И от трибуната огласи слух за \"топло местенце в някое посолство\" по адрес на Лиляна Павлова.   Петров разсмиваше залата на няколко пъти, като започна с оплакване, че микрофоните били направени за ниски депутати, като Иван Иванов от БСП. Той обаче го удари на национална гордост и патриотизъм, като посочи, че от гледна точка на останалите домакини на европредседателството ние сме се представили блестящо. Естония била пълен провал по отношение на сигурността, тълпи влизали в автобусите и залите, никой не ги проверявал.   \"Естония си проведе срещите в една баскетболна зала, а пък Австрия в едно подземие. В сравнение с НДК и това бижу, което се изгради на седмия етаж, така че трябва да бъдем горди\", заяви Петров. И изказа възхищението си, че Лиляна Павлова е дошла със счупен крак, \"който тя е счупила по време на изпълнение на служебните си задължения\".   Самата Павлова пристигна в пленарната зала с патерици, а още вчера тя каза, че след като се завърне като депутат в парламента, първата й работа ще бъде да отиде на рехабилитация.  ", "date": "2018.12.20", "title": "НС освободи Лиляна Павлова като министър и закри оглавяваното от нея министерство"}
{"url": "http://epicenter.bg/article/Detsa-ot--quot-Pirogov-quot--poluchiha-podaratsi-ot-patriarh-Neofit/171208/2/0", "text": "Представители на Патриарх Неофит зарадваха с подаръци малките пациенти на \"Пирогов\", предадоха от пресцентъра на болницата.  С Благословението на Негово Светейшество Софийски митрополит и Български патриарх Неофит, Негово Преосвещенство Белоградчишкият епископ Поликарп и представители на Софийската света митрополия посетиха болничното заведение.  Визитата беше по повод предстоящия празник Рождество Христово. Децата, лекуващи се в \"Пирогов\", получиха подаръци, които са предоставени от благотворителната акция \"От деца за деца - 2018\". Инициативата беше организирана от Софийската света митрополия.  Епископ Поликарп и представителите на Светата митрополия обиколиха детското отделение, където малките пациенти получиха подаръци и благословение от името на Негово Светейшество патриарх Неофит.  Директорът на \"Пирогов\" проф. Асен Балтов също получи дар от името на патриарха - диптих с образите на Господ Иисус Христос и Света Богородица.", "date": "2018.12.20", "title": "Деца от \"Пирогов\" получиха подаръци от патриарх Неофит"}
{"url": "http://epicenter.bg/article/Valeri-Zhablyanov--/171214/2/0", "text": "Възраженията им обаче не бяха чути и измененията минаха на второ четене.   Така  „Правовата държава означава такъв законен институционален ред, който защитава основните права на гражданите”, заяви народният представител от ПГ на „БСП за България”   „   „Опитите един орган да бъде овластен с допълнителни антиконституционни правомощия няма да остане незабелязан от правозащитниците, от българското обществено мнение”, продължи народният представител.   По думите му антикорупционните промени имат една цел - ограничаване и суспендиране на правата на гражданите.    „Когато срещу едно лице е повдигнато обвинение от прокуратурата и/или има влязла в сила присъда, че е виновно за престъпления, посочени в ЗПКОНПИ, може да се задейства механизмът на гражданската конфискация.    По време на дебатите по ЗПКОНПИ той коментира, че вносителят се е мотивирал, че е против необяснимото богатство. „В нашето законодателство, в Данъчно-процесуалния кодекс има същата хипотеза – когато един гражданин придобие имущество, направи разходи, купува вещи, пътува, а приходите му са в много по-малък размер, тогава данъчните органи извършват проверка, облагат това имущество, което е повече от доказаното, налагат му данък, но не конфискуват“, обясни той.   Пенчо Милков попита - защо в единия случай на лицето, което е невинно и има необяснимо имущество, му се отнема, а в другия му се облага.   „В Конституцията е записано, че частната собственост е неприкосновена. При извършено производство с решение, че човек е невинен, вие искате да отнемате имущество. В следващия случай, също на невинен човек, не отнемате, а облагате. Защо? Поставях този въпрос многократно и все още нямам отговор“, възмути се Пенчо Милков.    „Това, което върши КОНПИ не е в услуга на обществото, а за негова сметка”, заяви народният представител от ПГ на „БСП за България” Красимир Янков.    „По темата се произнезоха всички правозащитни организации и авторитетни юристи.  „България е поела своя път на европейска правова държава и тези недодялани опити за третиране на човешките права, извън установените в общността норми, само дискредитират капацитета ви на законодатели”, категоричен бе Янков.  ", "date": "2018.12.20", "title": "Валери Жаблянов: Промените в антикорупционния закон са срам!"}
{"url": "http://epicenter.bg/article/Prezidentat-Radev-podpisa-ukaza-za-naznachavane-na-Ivaylo-Ivanov-za-glaven-sekterar-na-MVR/171217/2/0", "text": "Президентът Румен Радев е подписал указа за назначаване на Ивайло Иванов за главен секретар на МВР. Това съобщиха за Агенция \"Фокус\" от прессекретариата на държавния глава.  Текстовете на Закона за МВР гласят, че главният секретар е висшата професионална длъжност в министерството. Той планира, организира и контролира основните дейности на МВР и отговаря за изпълнението им. Главният секретар организира и контролира взаимодействието между основните структури на МВР при извършване на основните дейности, осъществява взаимодействие с други държавни органи и организации, както и със съответните структури с полицейски правомощия на други държави и с международни органи и организации при изпълнение на основните дейности и издава заповеди във връзка с изпълнението на правомощията си.  Постът бе овакантен, след като на 19 септември 2018 г. държавният глава Румен Радев  . Маринов зае мястото на министър Валентин Радев, който подаде оставка заедно със своите колеги Николай Нанков и Ивайло Московски заради катастрофата край Своге, при която загинаха 16 души, а 21 бяха ранени.  Ивайло Иванов е роден на 25 февруари 1977 г. в Луковит, област Ловеч. Завършва бакалавърска степен по специалността „Противодействие на престъпността и опазване на обществения ред“ в Академията на МВР през 2001 г. През 2010 г. завършва магистърска степен в ЮЗУ „Неофит Рилски\" специалност „Право\".  Старши комисар Ивайло Иванов работи в системата на МВР от 1999 г., като от май 2017 г. към момента изпълнява длъжността директор на Столична дирекция на вътрешните работи.  Заемал е длъжността полицай в „Полицейски сили за охрана\" към „Охранителна полиция\" - СДВР.  След това е полицейски командир в „Полицейски сили за охрана\" към „Охранителна полиция\" на СДВР. По-късно е началник група в отдел \"Специализирани полицейски сили\" – СДВР и заместник-директор на РДПГ „Аерогари“ и директор на РДПГ „Драгоман“.  Завършил е курсове за повишаване на квалификацията в Академията на МВР, в Германия и Холандия и специализиран курс в Международната правоприлагаща академия ILEA през 2015 г. в Будапеща, Унгария и в Розуел, САЩ през 2017 г.  Притежава доказани професионални качества и богат практически опит и отговаря на изискванията на закона за заемане на длъжността.  ", "date": "2018.12.20", "title": "Президентът Радев подписа указа за назначаване на Ивайло Иванов за главен сектерар на МВР"}
{"url": "http://epicenter.bg/article/Samo-za-5-dni-kolednite-bonusi-v-MVR-se-povishiha-5-pati/171182/2/0", "text": "Само за няколко дни ръководството на МВР успя да намери 20 милиона лева, които ще бъдат раздадени на служителите като награда за Коледа. Така вместо по 100 лв. те ще получат по 480 лв. на човек.   Толкова бе допълнителното им възнаграждение и в края на миналата година. Във вътрешното министерство работят около 47 хил. души. Става дума за извънредни пари, извън допълнителните възнаграждения, които в администрацията вземат на всеки три месеца. За \"постигнати резултати\" тази година МВР вече е раздало 102 млн. лв. на служителите си.  Сумата от 20 млн. специално за коледни премии беше спешно отпусната от правителството по-малко от седмица след като вътрешният министър Младен Маринов обясняваше, че в момента това са възможностите и пари за повече от 100 лв. няма. Така се повтори сценарият от началото на годината, когато полицейските синдикати успяха да издействат 100 млн. лв. за увеличение на заплатите си.   Тогавашният вътрешен министър Валентин Радев обясняваше, че пари няма, а дни по-късно премиерът Бойко Борисов реши, че сумата ще бъде отпусната, и го постави в неудобно положение.   Преди седмица стана ясно, че сред служителите на вътрешното ведомство зрее недоволство, защото вътрешният министър Младен Маринов предлага за обществено обсъждане заповед, според която всички трябва да получат по 100 лв. премия. Тогава Синдикалната федерация на служителите в МВР (СФСМВР) реагира остро и заяви, че ръководството не спазва джентълменската договорка, постигната още в началото на годината. Спорът се въртеше около 100-те милиона лева, отпуснати след заплахи за протест по време на европредседателството. Синдикатите твърдяха, че са се споразумели с ръководството увеличението за януари и февруари да бъде дадено като награда за професионалния им празник през лятото или за Коледа.   И бяха пресметнали, че става дума за около 400 лв., които се формират от увеличените им заплати, тъй като скокът започна реално да се плаща от март. СФСМВР посочи, че има остатък от около 16 млн. лв. От ръководството на МВР отричаха да има такава договорка. Те твърдяха, че пари не са останали, тъй като през това време са назначени още около 2 хиляди нови служители, на които трябва да се плащат заплати. Разходи имало и заради обезщетенията на напусналите през годината. Сега обаче пари се намериха. В решението на Министерския съвет, взето в сряда, е записано, че те ще отидат за плащания за персонала.   Според източници на \"Сега\" скандалът между синдикатите и ръководството е можел да бъде избегнат, ако още преди няколко месеца ръководството бе поискало актуализация на бюджета. Още тогава е било ясно, че има недостиг. От години е практика дупките в бюджета на МВР да се кърпят с финансови инжекции по време на годината. С отпуснатите 20 млн. лв. награди ще бъдат дадени и на новоназначените служители. На практика парите ще бъдат отпуснати с две отделни заповеди - веднъж за 100 лв. и втори път - за 380 лв. Парите вероятно ще бъдат платени още тази седмица.   Въпреки увеличението на коледните бонуси, синдикатите не са се отказали от идеята си първоначално отпуснатите 100 лв. да бъдат дарени за някаква кауза. Преди седмица в знак на протест тръгна инициатива \"унизително малкото\" пари да не се вземат, а да се дарят. И сега беше обявено, че всеки служител може да се откаже от бонуса си, като след това събраната сума ще бъде дарена.    ", "date": "2018.12.20", "title": "Само за 5 дни коледните бонуси в МВР се повишиха 5 пъти"}
{"url": "http://epicenter.bg/article/Narodnoto-sabranie-shte-glasuva-okonchatelni-promeni-v-antikoruptsionniya-zakon/171184/2/0", "text": "Народното събрание ще гласува на второ четене промени в Закона за противодействие на корупцията и за отнемане на незаконно придобито имущество. Това се посочва в програмата за работа на парламента.   Ще отнема ли държавата имущество, дори без присъда, с мотива, че то е незаконно придобито - ще се реши днес. Ще се реши дали прекратяването на наказателно производство и признаването на невинност да не са пречка за отнемане на незаконно придобито имущество. Предлага се неспазването на срока за проверка да не води до прекратяване на производството пред съда.   Ще се гласува и предложението неприключилите проверки да се довършват по досегашния ред.     Точката е втора в дневния ред на депутатите. Промените бяха внесени от председателя на правната комисия Данаил Кирилов в отговор на тълкувателно решение на Върховния касационен съд. Те предвиждат още отпадане на досегашните срокове за конфискация. Според председателя на Антикорупционната комисия в момента у нас се водят над 300 такива дела, касаещи имущество на стойност над 22 млн. лева.", "date": "2018.12.20", "title": "Народното събрание ще гласува окончателно дали ще отнема незаконно имущество без присъда"}
{"url": "http://epicenter.bg/article/Ignazhden-e--Zapochvat-kolednite-praznitsi--Vseki-blagoslov-e-za-plodorodie/171138/2/0", "text": "Църквата почита днес Свети Игнатий, а празникът е известен още като Игнажден. Наричат го още Богоносец , защото той е казвал, че сам носи Бог в сърцето си. Загива разкъсан от лъвове, по заповед на римския владетел Траян. Може би няма друг празник, който да е свързан с толкова поверия и ритуали.  На този ден празнуват: Игнат, Игната и техните производни, Искра, Пламен, Пламена, Огнян и техните производни.  Игнажден е традиционен народен празник. Вярва се, че от този ден започват Новата година и коледните празници. В народните поверия този ден се смята за начало на Мръсните дни (от Игнажден до Богоявление) и прехода от старата към новата година.  Вечерта срещу празника е първата Кадена вечер. За нея приготвят постни храни. На трапезата се слага сурово жито и орехи. Върху хляба или житото се запалва свещ, а най-възрастния обхожда с тамян и въглен и кади. Пепелта, свеща и орехите се запазват за останалите кадени вечери. Според християнската традиция от този ден започват родилните мъки на Богородица.  Това е периодът, през който младите и нераждали жени, наричани \"мъченици\" не работят, за да забременяват и раждат по-леко своите деца.  От това кой ще влезе пръв в къщата на Игнажден се гадае каква ще бъде и следващата година. Ако \"сполезът\" е добър, то и в къщата през цялата година ще има благоденствие и успех във всичко. Цялата обредност на Игнажден предначертава благоденствие през новата стопанска година.  Ритуалите започват от ранно утро край огнището и продължават на празничната трапеза от обяд до вечерта. А в някои райони обредността продължава и през цялата нощ. Всеки от обредите е магическо предизвикване на плодородие за земята и родитба за добитъка. Има обичай да се сеят символично вътре в къщата житни и ечемичени зърна с благословията за плодородие.  Плодове и орехи се посипват около най-свещеното място в дома - огнището. Пак плодове се даряват на първия гост, който споходи дома на този ден. В по-ново време само случайността определя кой пръв ще дойде в дома на Игнажден. Но някога това се е смятало за толкова важно, че стопанинът на дома още в навечерието на празника се пременявал и отивал да покани грижливо избран гост. Защото народното вярване е, че ако първият гост е човек с късмет, неговото благоденствие ще споходи и дома за цялата година.  Затова в различните местни наречия гостът се нарича \"спохожняк\", \"полазник\" и др. Тъкмо той изрича всички поздравления и благословии на празника. И материализира думите си в обредни действия.    Ако на Игнажден времето е ясно, през април ще има суша.  Ако вали дъжд, през април ще има дъждове и плодородие.  Добре е, ако на Игнажден, а също и по Коледа вали сняг.  Ако на Игнажден времето е облачно, реколтата ще е добра и в кошерите ще има изобилие.  Времето през следващите 12 дни на месеца - от 20 до 31 декември - показва времето през 12-те месеца на идващата година. 20 декември определя какво ще е времето през януари.  Не бива да се изнася нищо от къщата - най-вече огън, жар или сол - за да не излезе берекетът.  Не се иска и не се дава нищо назаем.  Не се става от трапезата по време на ядене, защото кокошките няма да мътят. Не се излиза на двора, за да мътят кокошките повече.  Не се шие и плете, за да не се заплитат червата на кокошките и да снасят.", "date": "2018.12.20", "title": "От Игнажден започват коледните празници. Всеки благослов е за плодородие"}
{"url": "http://epicenter.bg/article/Kaloyan-Pargov-i-Tatyana-Lolova-predstaviha-stihosbirka-na-Yuliya-Piskuliyska/171218/2/0", "text": "Щастлив съм, че литературният салон „Леге 10“ се превърна в територия на свободния дух. Територия, на която партийните цветове нямат значение. Значение имат ценностите и обединените усилия на духа в името на бъдещето на България.   Това каза лидерът на БСП – София Калоян Паргов след премиерата на шестата стихосбирка на поетесата и журналист Юлия Пискулийска „Камбаните на тишината“, чийто домакин бе литературният салон „Леге 10“ в Градския съвет на софийската организация на БСП, съобщиха от пресцентъра на БСП - София. Събитието събра почитатели на поезията, творци, хора с различни професии, всеки изявен професионалист в своята област.   Присъстваха вицепрезидентът Илияна Йотова, заместник-председателят на Народното събрание д-р Нигяр Джафер, проф. Иво Кременски, проф. Ивайло Търнев, проф. Радка Аргирова, д-р Асен Хаджиянев, академик Тодор Николов, проф. Огнян Сапарев, поетът Найден Вълчев, Георги Чаталбашев, д-р Ива Станкова, Рене Къдрева, д-р Мари Паникян, Лили Маринкова, Галя Горанова, Валентин Бояджиев, Велизар Енчев, Ева Костова, Славяна Манолова, колеги и приятели на авторката. Легендарната актриса Татяна Лолова представи стихосбирката, като освен стихове прочете и предговора на проф. Огнян Сапарев. Стихове четоха и проф. Ваня Добрева, заместник-председател на БСП – София и преподавателят в СУ „Климент Охридски“ Доротея Табакова, която пя и песни, а китарата в ръцете й донесе вълнение на аудиторията. Предколеден поздрав към гостите на събитието имаше и от актрисата Ива Апостолова и нейната кукла Красимир. Авторката също рецитира свои стихотворения. Светът на чувствата, близостта между хората, срещата и раздялата, жаждата за спокоен и уютен живот присъстват в стиховете на Юлия Пискулийска.   Книгата е дело на семейството на поетесата – и трите й деца участват като редактор, художник и художник на корицата.  ", "date": "2018.12.20", "title": "Калоян Паргов и Татяна Лолова представиха стихосбирка на Юлия Пискулийска"}
{"url": "http://epicenter.bg/article/BSP-atakuva-byudzheta-na-NZOK/171210/2/0", "text": "Днес, 20 декември, четвъртък, в 12.00 ч. народни представители от ПГ на „БСП за България” внесоха в Конституционния съд искане за обявяване на противоконституционност на разпоредби от Закона за бюджета на НЗОК за 2019 г.   Със Закона за бюджета с преходните и заключителните разпоредби се променят 17 закона, които са структуроопределящи и широкообхватни. Това е противоконституционно, посочи депутатът Филип Попов, който внесе искането, подкрепено със 66 подписа на народни представители от БСП.    \"Със закона за бюджета на НЗОК се променят 17 закона, които са структуроопределящи\", заяви Филип Попов. Той поясни, че практиката на КС показва, че това е противоконституционно. \"Изредили сме в иска няколко решения на КС, в които ясно е записано, че не могат да се правят промени в преходни и заключителни разпоредби на такъв Закон за бюджета, какъвто е този на НЗОК, и през тях да се променят други закони, които нямат нищо общо\", коментира Попов. Той обясни, че в случая такъв закон е Изборният кодекс. \"Искаме да спрем издевателството над законодателния процес, което се случва постоянно в това Народно събрание\", категоричен бе социалистът.   По думите му с настоящия Закон за бюджета на НЗОК се правят основни промени в основни закони, които нямат общо с бюджета на НЗОК. \"Това е недопустимо в една правова държава\", заключи народният представител.    \"Прави ни впечатление, че много от предложенията уреждат форми на организация на дейността на Министерството на здравеопазването, което няма нищо общо със Националната здравноосигурителна каса\", коментира пък народният представител от ПГ на \"БСП за България\" проф. Георги Михайлов. Той допълни, че има и други предложения, които повдигат много въпроси. \"Едно от тях е закриването на Фонда за лечение на деца в чужбина и най-вече на неговия обществен съвет, който представляваше взаимодействие между общественото начало и администрацията и даваше възможност за контрол на лечението на децата\", каза проф. Михайлов.   Той посочи, че е нелогично създаването на т.н. \"мегаагенция за медицински надзор\", която съдържа дейности, които са абсолютно противоречиви - одита, трансплантационните проблеми, регистрацията на лечебните заведение. По думите му тази агенция тепърва трябва да се структурира и тя ще създаде много допълнителни проблеми на здравеопазването.    Още на 27 ноември, когато бюджетът на Здравната каса бе одобрен на второ четене, от левицата обявиха, че ще го оспорят пред Конституционния съд.   Причина - многото структурни промени в преходните и заключителни, където се правят изменения в цели 18 други закона.   „Това е звучен шамар върху българското право“, категорична бе лидерът на БСП Корнелия Нинова. Освен формата, тя разкритикува и съдържанието на законопроекта.   „В програмите на ГЕРБ, „Обединени патриоти и ВОЛЯ, както и в програмата на правителството пише, че здравеопазването е приоритет номер едно. Ето как се пази приоритет номер едно от правителството на Бойко Борисов – 4 часа дебати, едно изказване от ГЕРБ, нула от „Обединени патриоти“, нула от ВОЛЯ. Представям си, ако не ви беше приоритет, какъв дебат щеше да се води тук. Второ твърдение на управляващите е, че няма алтернатива. 41 алтернативни предложения има от „БСП за България“ в този закон, които представляват предложения за промяна в модела“, заяви още Нинова от трибуната.    ", "date": "2018.12.20", "title": "БСП атакува бюджета на НЗОК (ДОПЪЛНЕНА)"}
{"url": "http://epicenter.bg/article/Interpol--Svetat-e-zaplashen-ot-nova-valna-na-islyamskiya-terorizam-/171200/7/0", "text": "Много страни по света са заплашени от втора вълна на ислямския тероризъм. Това обяви генералният секретар на Интерпол Юрген Щок. Тази ситуация може да се определи като „Ислямска държава 2.0“, добави той, предават \"Дойче веле\" и БГНЕС.  Помагачите на терористите излежават кратки присъди, защото техните обвинения не са обвързани с конкретни нападения, отбеляза Юрген Щок. По думите му поколението на бившите привърженици на тероризма „след няколко години ще излезе на свобода“.  Въпреки че джихадистката групировка беше победена в географски план, нейните привърженици се опитаха да се прехвърлят в други региони по света, например, в Югоизточна Азия или Африка, предупреждава генералният секретар на Интерпол.  Затворите продължават да играят важна роля за формирането на радикалната идеология, подчертава експертът. Той даде за пример декемврийското въоръжено нападение срещу коледния базар в Страсбург, в резултат на което загинаха петима души.  Извършителят, 29-годишният френски гражданин от арабски произход, Шериф Шекат беше убит на 13 декември, два дни след кървавото си злодеяние. По-рано той е бил заподозрян и 27 пъти е привличан под отговорност за различни престъпления във Франция, Германия и Швейцария.  През 2017 г. е депортиран от Германия във Франция. По време на престоя си в затвора Шекат е отделял голямо внимание на религията, той е бил заподозрян, че е привърженик на радикални ислямистки идеи.  ", "date": "2018.12.20", "title": "Интерпол: Светът е заплашен от нова вълна на ислямския тероризъм "}
{"url": "http://epicenter.bg/article/Shefat-na-gratskiya-Genshtab--Shte-izravnim-sas-zemyata-vseki-nash-ostrov--ako-turski-voyski-stapyat-na-nego--/171203/7/51", "text": "След поредицата оспорвания от страна на Анкара на гръцкия суверенитет в Егейско море, началникът на Генералния щаб на армията адмирал Евангелос Апостолакис предупреди, че Атина ще „изравни“ със земята всеки гръцки остров, в случай че турските сили стъпят на него. Това пише отбелязва електронното издание на водещия атински ежедневник Kathimerini, цитирано от Агенция \"Фокус\".  „Ако те стъпят остров, ние ще го изравним (със земята, бел. ред.). Това е червената линия, която е приета и от правителството\", предупреди Апостолакис пред журналисти в Атина, като увери, че ако се наложи, Гърция ще се защитава.  „Усилията ни са насочени към това да не допускаме да се стига до такъв момент. Заедно със САЩ и Европейския съюз искаме да гарантираме, че турците няма да стигнат дотам“, поясни гръцкият адмирал.  Визирайки стратегическия диалог между САЩ и Гърция, първата среща от който се състоя във Вашингтон по-рано този месец, Апостолакис заяви, че САЩ търсят начини за осигуряване на баланс в региона.  „Гърция играе ролята на мост и има положителна роля. Гръцко-израелско-египетската ос компенсира натиска, упражняван от Турция\", подчерта началникът на Генералния щаб на гръцката армия.  Междувременно министърът на отбраната Панос Каменос посети Кастелоризо в сряда, където заяви, че Гърция ще очертае своята Изключителна икономическа зона (ИИЗ) през следващите месеци.  „Икономическата зона на Кастелоризо е от особена важност за икономиката на страната ни. През следващите месеци декларацията за ИИЗ ще разкрие потенциала за добив на природен газ за страната ни, разкривайки големи газови полета, които ще отговарят на нуждите на бъдещите поколения\", поясни лидерът на „Независими гърци“.  Въпреки споменаването му за Кастелоризо, Каменос не разясни дали говори за Изключителната икономическа зона на Гърция в източната част на Егейско море или в Йонийско море. Каменос също предупреди, че онези, които „не зачитат нашия национален суверенитет и териториална цялост, ще бъдат смазани\".  Тристранна среща на високо равнище между Гърция, Кипър и Израел ще се състои по-късно през деня в израелския град Беершеба с участието на гръцкия премиер Алексис Ципрас, президента на Кипър Никос Анастасиадес и израелския премиер Бенямин Нетаняху. Срещата на върха се подкрепя от САЩ, които считат трите страни за стабилизиращи сили в региона.  Ципрас ще се отправи към Белград в петък за среща на върха между Гърция, Сърбия, България и Румъния.  ", "date": "2018.12.20", "title": "Шефът на гръцкия Генщаб: Ще изравним със земята всеки остров, ако турски войски стъпят на него! "}
{"url": "http://epicenter.bg/article/Amerikanski-senatori-poiskaha-voenna-operatsiya-sreshtu-Rusiya-v-Cherno-more/171204/7/0", "text": "41 американски сенатори призоваха президента Доналд Тръмп да проведе многонационална операция срещу Русия в Черно море, съобщи РИА Новости. Според тях е необходимо да се гарантира свободата на корабоплаването, както и да се демонстрира подкрепа за \"международно признатите граници\" и двустранните споразумения. Сенаторите също така отбелязват необходимостта \"да се даде отпор на прекомерните руски претенции за суверенитет\".  Освен това документът призовава НАТО да увеличи присъствието си в Черно море, а европейските съюзници и партньори да откажат на руските военни кораби правото на снабдяване и зареждане с гориво на техни пристанища.  \"(Сенатът) призовава президента да използва своите правомощия ... за разширяване на възможностите на украинската армия\", се казва в призива. Предлага се отпускане на допълнителна помощ на Украйна в областта на морската сигурност.  Напомня се, че \"президентът е длъжен по закон да наложи задължителни санкции на Русия\" - по закона \"За противодействие на враговете на Америка със санкции\".  Текстът на документа е достъпен на уебсайта на един от авторите му, сенатор Рон Джонсън, а е бил подкрепен от 41 сенатори от 100, т.е. от малцинство в Сената, доминиран от републиканците.  По-рано секретарят на Съвета за национална сигурност и отбрана на Украйна Олександър Турчинов каза, че Киев планира да направи нов преход на украински кораби през Керченския проток. Външният министър на Русия Сергей Лавров от своя страна отбеляза, че Петро Порошенко подготвя провокация за края на декември по държавната граница на страната.  Специалният пратеник на САЩ в Украйна Кърт Волкър отбеляза, че Вашингтон трябва да обмисли възможността за увеличаване на присъствието си в Черно море. Освен това той не изключи възможността, ако е необходимо, за допълнителни доставки на смъртоносни оръжия в отговор на искането на Украйна.  Говорителят на Министерството на външните работи на Русия Мария Захарова изтъкна, че подобни изявления са \"антимиротворчески по природа и не съдействат за приближаване на позициите в украинското общество\".  В края на ноември три украински кораба нарушиха границата на Русия на път към Керченския проток. Те маневрираха опасно и не се съобразиха със законните изисквания на руските власти. В резултат на това корабите и 24 моряци бяха задържани. Срещу моряците се води наказателно дело по обвинения за нарушаване на държавната граница, напомня РИА Новости.    ", "date": "2018.12.20", "title": "Американски сенатори поискаха военна операция срещу Русия в Черно море"}
{"url": "http://epicenter.bg/article/Redki-maltsovi-shotlandski-uiskita-se-okazvat-falshivi/171207/7/0", "text": "Повече от една трета от изключително класни и редки малцови шотландски уискита, проверени в специализирана лаборатория, са се оказали фалшиви.   При проверката в лабораторията на Центъра за проучване на околната среда към шотландските университети в Ийст Килбрайд се оказало, че уискито в 21 от общо 55 бутилки е или фалшиво, или не отговаря на годините, посочени на етикетите. Бутилките са били подбрани на случаен принцип от аукциони, частни колекции и търговци на дребно, предаде БНР.   Миналата година също бе установено, че закупено от швейцарски хотел уиски за 7 600 паунда е било фалшиво. Сред така наречените на жаргон „ментета“ тази година е и такова класно и рядко малцово уиски като „Ардбек 1885“. Уискито в 10 от редките малцови марки с година 1900 или по-рано не отговаря на посочените години.   Експертите изчисляват, че ако уискито във фалшивите 21 бутилки е истинско, тяхната обща стойност на пазара би била 635 000 паунда.", "date": "2018.12.20", "title": "Редки малцови шотландски уискита се оказват фалшиви"}
{"url": "http://epicenter.bg/article/Putin-otchete-uspehi--Rastat-na-BVP-e-1-7--finansite-na-stranata-ukrepvat--NA-ZhIVO--/171212/7/97", "text": "\"БВП нарасна с 1,7 процента. Обработващите отрасли нараснаха с 3,2 процента. Зафиксиран е ръст на реалните доходи на населението с 0,5 процента.\" Това заяви руският президент Владимир Путин в началото на годишната си пресконференция. За нея са акредитирани рекорден брой руски и чуждестранни журналисти - 1702.  Днешната пресконференция на президента е 14-та от встъпването му за пръв път в длъжност, отбелязват руските медии.  Путин подчерта, че на страната е нужен пробив в икономиката и обществените сектори. Без правилно поставени цели не могат да се постигнат резултати, подчерта президентът и поясни, че за това са създадени 12 национални проекта - в сферите на науката, здравеопазването, образованието.  Той добави, че се набляга на икономиката, както и на технологиите.  Финансите на страната укрепват, растат и златно-валутните резерви, подчерта президентът.   \"Хашоги беше убит, а Скрипал е жив, слава Богу, но срещу Русия наложиха санкции, а в другия случай - пълна тишина. Това е политизиран, русофобски подход. Той е само повод за организиране на атака срещу Русия. Ако не бяха Скрипал, щяха да измислят нещо друго. Целта им е само една - да задържат развитието на Русия като възможен конкурент\", заявил Путин, коментирайки развитието на случая с убития от саудитците журналист Джамал Хашоги.  \"Що се отнася до съдбата на нашите съграждани, тя не ни е безразлична. Това, че са заставили Бутина да признае нещо (30-годишната рускиня Мария Бутина бе арестувана във Вашингтон на 15 юли, в навечерието на срещата Владимир Путин и Доналд Тръмп в Хелзинки. Тя бе обвинена в участие в заговор с цел извършване на дейност в полза на руското правителство на територията на Съединените щати, бел. ред.), аз не разбирам какво би могла тя да признае, след като не е получавала никакви задачи от държавата или държавните органи на Русия. Но отговорно мога да кажа, че пред заплаха да лежи 12-15 години в затвора, тя ще признае какво ли не\", отбеляза още Путин.  \"Нядавам се, че човечеството има здрав разум и чувство за самосъхранение, за да не стига до крайности. Смята се, че опасността от подобно развитие на нещата намалява, но ако нещо се случи, това може да доведе до гибелта на цивилизацията\", отговори Путин на въпрос за недооценяването на опасността от ядрена война.  \"Опасност за такова развитие на събитияте се създава и от постепенното разрушаване на международната система за ограничаване на въоръженията, както и от снижаването на прага за използване на ядрено оръжие\", подчерта президентът, явно визирайки заплахите на Тръмп да извади САЩ от Договора за ракетите с малък и среден обсег.  Освобождаването на украинските моряци, задържани при провокацията в Керченския пролив е възможно след като приключи разследването по случая, подчерта той. Провокацията беше насочена към изостряне на ситуацията, каза Путин и обясни действията на властите в Киев с предстоящите президентски избори. Той отбеляза, че в резултат Порошенко леко е повишил рейтинга си за сметка на интересите на страната си.  \"Докато в Киев на власт са русофоби, които не разбират какви са интересите на собствения им народ, ситуацията ще се повтаря. Независимо от това кой е в Кремъл\", подчерта Путин.  \"Украинските власти наложиха пълна икономическа блокада на териториите, които те смятат за свои и всеки ден ги обстрелват. Опитите политически въпроси да бъдат решени със сила са обречени на провал. Това трябва да се разбере\", подчерта държавният глава.  ", "date": "2018.12.20", "title": "Путин: Хашоги беше убит, Скрипал е жив, но удариха Русия със санкции, а в другия случай - тишина"}
{"url": "http://epicenter.bg/article/Reporter-na--Shpigel--7-godini-pishe-lazhlivi-statii/171215/7/0", "text": "Репортерът на германското списание „Шпигел“ Клаас Релоциус призна, че в продължение на 7 години е изопачавал фактите и измислял историите за своите статии, предаде БГНЕС.   Първа се е усъмнила в почтеността на журналиста неговата колежка Хуана Морено. След като двамата са публикували съвместната статия „Границите на ловеца“, тя е решила да уведоми за подозренията си ръководството на изданието.   „Шпигел“ установил, че Релоциус преднамерено е измислял цели откъси от текстове не само в статията „Границите на ловеца“, в която е ставало дума за патрулирането на границата между Мексико и САЩ, но и в много други.   През 2011 г. той е написал около 60 статии, публикувани от „Шпигел“.   Релоциус признава, че най-малко 14 от тях в една или друга степен са измислица.   Журналистът многократно е поучавал награди: той е журналист на годината на Си Ен Ен и е бил включен в класацията на „Форбс“.   “Шпигел“ ще създаде специална комисия, която ще разследва фалшивите новини, произведени от Релоциус.  ", "date": "2018.12.20", "title": "Скандал! Репортер на „Шпигел“ 7 години пише лъжливи статии"}
{"url": "http://epicenter.bg/article/Lider-na--quot-zhaltite-zhiletki-quot--poiska-otmyana-na-sanktsiite-sreshtu-Rusiya-i-glavata-na-Makron-/171216/7/0", "text": "Един от лидерите на протеста на \"Жълтите жилетки\", който вече над месец бушува във Франция, поиска незабавното премахване на санкциите срещу Русия и други страни, както и оставките на президента Еманюел Макрон и правителството.   в \"предателство на националните идеали\", нарече ги \"убийци\" и заплаши с гражданска война.  \"Необходимо е напълно да бъде променен политическият курс на Франция!   Те разрушават не само икономиката на страната, но и равноправните международни отношения\", заявява Шалансон  Демонстрантите, сред които има много фермери и предприемачи, добавя той, банкрутират именно заради това, че френското правителство не се занимава с вътрешните проблеми на страната.  \"Вместо това управляващият елит се стреми да получи одобрението на западните партньори, които въобще не се интересуват от нашите проблеми.  , възмущава се Шалансон.  Той изчислява, че от въвеждането на икономическите мерку срещу Москва приходите на предприемачите са спаднали двойно. Някои компании направо са прекратили работа, тъй като основните им партньори са били в Русия, а не в САЩ, подчертава лидерът на \"жълтите жилетки\".    \"...Правителството не оправда нашите надежди! Активистите ни няма да се разотидат по домовете си нито за Рождество, нито за другите празници, каквото и да прогнозира вътрешният министър Кристоф Кастанер. Той дълбоко се е объркал\", настаява Шалансон.  Той е убеден, че твърдата позиция и решителността на протестиращите е ключът към позитивните промени в страната.   заплаши лидерът на радикалното крило на движението на \"Жълтите жилетки\".  Шалансон обвини френското правителство в нарушаване на правата на собствените му граждани и в политическа неграмотност. Той се обяви и против воденето на преговори с властите.  \" \", подчерта той И нарече управляващия елит във Франция \"убийци\".  \"Следващата седмица ще бъде седмата от протестите, а в редовете ни вече има 8 загинали!  , канегоричен бе Шалансон.   ", "date": "2018.12.20", "title": "Лидер на \"жълтите жилетки\" поиска отмяна на санкциите срещу Русия и главата на Макрон "}
{"url": "http://epicenter.bg/article/Vladimir-Putin--Restavratsiyata-na-sotsializma-v-Rusiya-e-nevazmozhna--SNIMKI--NA-ZhIVO--/171229/7/97", "text": "Руският президент Владимир Путин сравни журналистите със служителите в службите за сигурност. Те имат нещо общо помежду си – и едните, и другите работят с информация, заяви президентът на Русия по време на годишната си пресконференция, която продължава вече трети час. За нея са акредитирани рекордните 1702 руски и чуждестранни журналисти.  Един от журналистите, който беше в залата за пресконференция, се възползва от паузата, свързана с предаването на микрофона, за да поздрави Путин с празника на служителите в службите за сигурност. „Благодаря ви. На вас също“, отговори президентът. „Вие се занимавате с информация и службите за сигурност също се занимават с информация“, добави Путин, който, както е добре известно, дълги години е работил в КГБ.  Държавният глава на Руската федерация \"като цяло\" се съгласи с оценката на американския колега Доналд Тръмп, съгласно която терористичната групировка „Ислямска държава“ е победена в Сирия и отчете американския принос за това.  „Що се отнася до „Ислямска държава“, като цяло съм съгласен с президента на САЩ. Постигнахме съществени изменения в борбата с тероризма на територията и нанесохме сериозни удари по „Ислямска държава“ в Сирия“, заяви Путин.  Присъствието на американски войски в Сирия обаче е незаконно, при това към момента не се наблюдава обещаното им изтегляне, подчерта Путин.  Путин припомни, че САЩ изтеглят войски от Афганистан всяка година. Засега не се наблюдава подобно нещо в Сирия, но руският президент допусна, че все пак изтеглянето ще се случи. „След като (американците) са приели решение, значи е правилно“, заключи лидерът на Кремъл.  Той не пропусна да подчертае, че и Русия е нанасяла удари по терористите в Сирия и в тази връзка има заслуга за победата над „Ислямска държава“ в страната. Същевременно Путин изрази загриженост, че членовете на терористичната групировка може да се прехвърлят в други страни като Афганистан например.  \"Над 70% процента от французите подкрепят протестите на \"жълтите жилетки\". Гражданите трябва да имат право на събрания, но такива мероприятия трябва да остават в рамките на закона\", отговори Путин на въпрос за протестите във Франция.  Да се оценяват действията на френските власти е некоректно, смята той. \"Ръководството на страната съзнателно отиде на повишаване цените на бензина, за да насочи тези средства към алтернативни източници на енергия, но хората не харесаха това\", отбеляза руският президент.  \"На Запад наричат присъединяването на Крим анексия, тоест силово превземане. Но анексия нямаше, хората излязоха и гласуваха да се завърнат в състава на Русия. За какво въведоха санкциите? Ако е за гласуването на хората, тогава признайте, че то се е случило\", добави Путин.   Коментирайки последиците от санкциите срещу Русия, Путин изрази увереност, че щетите са по-сериозни за западните държави. Той подчерта, че заради санкциите Западът е загубил руския пазар, което е довело до съкращаване на работни места. „За тях това е осезаемо“, изрази увереност Путин, като същевременно допълни: „В Русия безработицата е 4,8%, а в Европейския съюз – например в Испания, тя е 15%“.  Путин припомни, че почти в цялата си история руснаците са живели в условията на санкции и в тази връзка бе категоричен, че икономиката на страната се е адаптирала към тях. В ограничителните мерки на Запада няма логика, те са просто допълнителен начин за сдържане на Русия, допълни лидерът на Кремъл.  Владимир Путин бе категоричен, че запасите от природен газ на страната са достатъчни и няма да бъдат изчерпани.  „Газът няма да свърши, имаме повече, отколкото целият свят общо“, увери лидерът на Кремъл.  Така Путин реагира на опит на журналист да зададе въпрос с фразата: „Скоро газът ще свърши, Владимир Владимирович!“.  Реставрацията на социализма в Русия е невъзможна, убеден е Путин.  „Мисля, че това е невъзможно. Промяната в обществото е толкова дълбока, че реставрацията на социализма… е невъзможна. Възможни са единствено елементи на социализация на икономиката, на социалната сфера, тоест, това, което се върши и сега“, коментира лидерът на Кремъл.   ", "date": "2018.12.20", "title": "Владимир Путин: Реставрацията на социализма в Русия е невъзможна (СНИМКИ, ВИДЕО) "}
{"url": "http://epicenter.bg/article/Mohamed-Halaf---quot-Islyamska-darzhava-quot--e-ideologiya--ne-mozhe-da-bade-pobedena-/171232/7/0", "text": "„Смешно е да се говори, че \"Ислямска държава\" е победена. Тръмп и разузнаването му в Ирак и в Сирия много добре знаят, че това не е вярно, даже през последните месеци от \"Ислямска държава\" започнаха да излизат съвсем легално и да заявяват желанието си да започнат отново борбата си за ислямски халифат\". Така журналистът Мохамед Халаф коментира пред БНР заявеното от президента на САЩ оттегляне от Сирия. Според американски медии това решение е в разрез с препоръките на политическите и военните съветници в Белия дом.  „След като има конфликти в Близкия изток, в Ирак, политически и икономически, след като има турска, саудитска, иранска намеса в Ирак и Сирия, ще има и Ислямска държава. Това е идеология, тя не може да бъде победена,“ заяви журналистът.  „Това решение на САЩ може да е начин да изтеглят Турция от съюза си с Иран и Русия. Американците няма как да не разбират геополитическата важност на Турция в региона. Това ще доведе до разкол между Турция, от една страна, и Русия и Иран, от друга, тъй като Турция ще се отдалечава от Русия и Иран. Явно има договорка между Реджеп Ердоган и Доналд Тръмп Турция да спазва стриктно санкциите срещу Иран. Това ни води до мисъл, че САЩ подготвя широка икономическа и финансова операция, даже и военни действия, срещу Иран, защото Иран продължава да се намесва в различните конфликти в региона и отказва да се подчини на това, което иска Тръмп“, подчерта още Халаф в предаването „12+3\".  „Кюрдите заплашиха, че ще пуснат всички затворници от \"Ислямска държава\" и техните семейства. Ще има големи проблеми с това. Русия ще попадне в неуправляема ситуация. Това е и една от причините САЩ да искат да се изтеглят, за да оставят Русия в това блато. Не се знае кой ще попълни този вакуум, който ще се оформи на сирийския терен. Американците напускат. Това е същата грешка, която направи Барак Обама, когато напусна Ирак, и това доведе до създаването на \"Ислямска държава“, каза още Халаф.  ", "date": "2018.12.20", "title": "Мохамед Халаф: \"Ислямска държава\" е идеология, не може да бъде победена "}
{"url": "http://epicenter.bg/article/700-katolicheski-sveshtenitsi-v-SASht-sa-obvineni-v-pedofiliya/171233/7/0", "text": "700 католически свещеници са обвинени в педофилия в американския щат Илинойс. Те са много повече от обявените от Католическата църква, съобщи главният прокурор на щата. Католическата църква съобщава за 185 свещеници, които са замесени в сексуален тормоз над деца.  Предварителните резултати на започнало през август разследване показват, че над 500 свещеници са замесени в педофилия в шест епархии в щата - общо най-малко 685 души.  Главният прокурор разкритикува действията на Католическата църква. Разследването беше проведено след разкритията през август, че повече от 300 заподозрени свещеници са подлагали повече от 1000 жертви на сексуален тормоз, което е прикривано от църквата в щата Пенсилвания в продължение на десетилетия.   Източник: Новини.бг", "date": "2018.12.20", "title": "700 католически свещеници в САЩ са обвинени в педофилия"}
{"url": "http://epicenter.bg/article/Shestima-balgari-sa-osadeni-v-Shvetsiya-za-trafik-na-hora/171235/7/0", "text": "и изпратени в затвора, защото довели свои сънародници и ги накарали да просят, пише шведското англоезично издание \"Лоукъл\". Окръжният съд във Векшьо реши, че  защото били принудени да просят в Южна Швеция. Ако не съберели достатъчно пари, \"работодателите\" им ги глобявали, малтретирали или им давали по-малко храна. Освен това съдът реши, че пометнала бременна жена е станала жертва на физически тормоз. Няма достатъчно доказателства, че посегателствата са причина за загубата на плода, но в съдебното решение се подчертава, че нападението на бременна жена само по себе си е сериозно престъпление. Според съда , използвайки факта, че някои от тях са живеели в мизерни условия. \"Като цяло съдът реши, че просяците са били експлоатирани по начин, поставящ ги в извънредна ситуация и че това е била целта на действията на извършителите\", се казва в решението. Вербуването на просяци не е престъпление в Швеция, но трафикът на хора е. Съдът реши, че шестимата българи са виновни в трафик на хора, а един човек беше признат за съучастник. Те получиха присъди от година и половина до пет години и половина, в зависимост от степента на участието си.   Осми мъж, позволил на просяците да живея в неговия дом, беше оправдан по обвинението в помагачество. Двама от извършителите бяха признати за виновни и за нападения, а друг - за грабеж, освен присъдите за трафик на хора. Деветте просяци ще получат обезщетения от 20 000 до 65 000 крони (1952 до 6,344 евро).   Източник: Дарик", "date": "2018.12.20", "title": "Шестима българи са осъдени в Швеция за трафик на хора"}
{"url": "http://epicenter.bg/article/Putin--Kato-pochten-chovek-sam-dlazhen-vse-nyakoga-da-se-ozhenya--VIDEO-/171238/7/97", "text": "Почтеният човек все някога трябва да се ожени. Така шеговито руският президент Владимир Путин отговори на въпрос на журналист от Life News по време на годишната си пресконференция.  Репортерът на електронното издание \"Лайф\" Александър Юнашев попита президента кога и за кого смята да се ожени.  Ето как протече диалогът между Владимир Путин и репортера на \"Лайф\":  - Вие женен ли сте? - попита руският лидер, след като чу въпроса на репортера.  - Да, - отговори той.  - Той самият е женен и на мен желае същото. Но, като почтен човек, аз съм длъжен все някога да се оженя, - отговори с усмивка държавният глава.  Както е известно, Владимир Путин се разведе със съпругата си Людмила през лятото на 2013 г. От брака си с нея руският президент има две дъщери - Мария, родена през 1985 г., и Екатерина, родена през 1986 г.  ", "date": "2018.12.20", "title": "Путин: Като почтен човек съм длъжен все някога да се оженя (ВИДЕО)"}
{"url": "http://epicenter.bg/article/Tramp--SASht-nyama-da-sa-politsai-v-Blizkiya-Iztok--drugi-da-se-boryat-s--quot-Islyamska-darzhava-quot--/171241/7/96", "text": "САЩ не желаят да влизат в ролята на полицаи в Близкия изток, подчерта държавният глава на страната Доналд Тръмп в Туитър по повод решението си да изтегли военнослужещите си от Сирия, предава AFP.  \"Искат ли САЩ да бъдат полицаи в Близкия изток, без да получават нищо, но да губят ценни животи и трилиони долари за защита на други, които в почти всички случаи не ценят това, което правим? Искаме да бъдем там завинаги? Време е други да се борят“, написа Тръмп в \"Туитър“, като посочи и кои са другите, които да се борят. \"Русия, Иран, Сирия и др. са местни врагове на ИД\", добави Тръмп.  \"Време е да се приберем вкъщи и да се възстановим. Да направим Америка отново велика!,“ написа президентът.  В сряда Тръмп декларира: \"спечелихме срещу „Ислямска държава“ и поради тази причина подчерта, че е настъпил моментът близо две хиляди американски войници да се завърнат в родината си.  Тръмп все пак обеща подкрепата си за кюрдските съюзници, ключови бойци срещу силите на \"Ислямска държава“ в Сирия.  Междувременно днес хиляди кюрди излязоха на масова демонстрация до американската военна база Джебелия в околностите на град Кобан, на източния бряг на река Ефрат. Това бе съобщено от кюрдската агенция Фират. Според нея участниците в митинга осъждат \"американско-турската сделка зад гърба на кюрдския народ\".  Сред демонстрантите има много жени, които държат снимки на съпрузите и синовете си, загинали във войната срещу ислямската терористична групировка ИД. Според агенция Фират жителите на други градове и области - Манбидж, Рака, Сарин, Тел Абяд и Айн Иза в момента се отправят към базата, за да вземат участие в протеста.  В четвъртък въоръжената коалиция \"Сили на демократична Сирия\" (СДС), гръбнакът на кюрдските формации, осъди решението на Съединените щати да изтеглят войските си от Сирия. В изявление СДС заявява, че войната срещу терористите от ИД в Източна Сирия вече е влязла в решаваща фаза. Според СДС изтеглянето на американската армия е \"ненавременно и ще има опасни последици за регионалната и международната стабилност\".  Президентът на САЩ Доналд Тръмп обяви на 19 декември решението за изтегляне на американски войски от Сирия. Решението на американската администрация бе обявено, след като турският президент Ердоган заяви миналата седмица намерение да започне в близко бъдеще нова операция на изток от Ефрат срещу кюрдски формации.  По-рано по време на операция \"Щитът на Ефрат\" през 2016-2017 г. Турция създаде буферна зона за безопасност между граничните градове Азаз и Джараблус, северно от Алепо. През февруари турската армия окупира кюрдския район Африн (на 65 километра от Алепо).   ", "date": "2018.12.20", "title": "Тръмп: САЩ няма да са полицаи в Близкия Изток, други да се борят с \"Ислямска държава\" "}
{"url": "http://epicenter.bg/article/Tramp-blagodari-na-Edi-Rama-za-izgonvaneto-na-dvama-iranski-diplomati-ot-Albaniya/171246/7/0", "text": "Държавният глава на САЩ Доналд Тръмп изпрати още едно писмо до лидер на балканска държава. Този път удостоеният с честта е министър-председателят на Албания Еди Рама, предава македонската информационна агенция „Макфакс“, цитирана от Агенция \"Фокус\".  Повод за писмото на американския президент е решението на Тирана да изгони от страната двама ирански дипломати, включително посланика, заради действия, които заплашват сигурността на Албания. В текста Тръмп благодари на Рама за „постоянните усилия за противопоставяне на Иран, неговите дестабилизиращи действия и усилията да заглушат дисидентите в целия свят“.  По-рано Албания обяви за персони нон грата и изгони двама дипломати от посолството на Ислямска република Иран, заподозрени за участие в дейности, които застрашават сигурността на страната. Информацията се появи най-напред в средствата за масова информация, но по-късно бе потвърдена от говорител на Министерството за Европа и външните работи в Тирана. Обяснението на ведомството е, че иранските дипломати са изгонени от страната „заради тяхната дейност в Албания, влизаща в противоречие с дипломатическия им статут“.  Неофициални източници твърдят, че решението на властите е взето в резултат от сътрудничеството с партньорски и израелските тайни служби, с цел да се избегне инцидент по време на футболния мач между Албания и Израел в Шкодра, който трябваше да се проведе в рамките на Лигата на нациите.  По това време е имало информация, че лидерът на албанските джихадисти в „Ислямска държава“, Лавдрим Мухаджери, както и други терористи, са планирали нападение срещу израелските футболисти. Във връзка със случая в Албания и Косово бяха арестувани над 20 души.  ", "date": "2018.12.20", "title": "Тръмп благодари на Еди Рама за изгонването на двама ирански дипломати от Албания"}
{"url": "http://epicenter.bg/article/Premierat-na-Litva--Razbihme-ruska-shpionska-mrezha-/171250/7/0", "text": "Премиерът на Литва Саулюс Сквернелис съобщи, че в страната е била разбита шпионска мрежа, работила за Русия и представлявала заплаха за националната сигурност, предаде Франс прес.  Представители на прокуратурата съобщиха по-рано, че в рамките на този случай са арестувани няколко граждани на Литва и един руснак.  \"Нашите служби за сигурност предприеха своевременни действия срещу руска шпионска мрежа в Литва и попречиха на дейности, заплашващи националната сигурност\", заяви Сквернелис пред АФП. \"Не става дума за изолирани действия, а за методична операция, насочена срещу нашата държава\", подчерта той.  Руското външно министерство определи случая като нов пример за русофобската според него политика на Вилнюс.  Вчера литовската прокуратура съобщи, че няколко души, включително бившият депутат Алгирдас Палецкис, са били арестувани през тази година за шпионаж. Литовският генерален прокурор Евалдас Пашилис съобщи, че руското разузнаване е било особено заинтересувано от текущ съдебен процес за извършени през 1991 г. репресии срещу движението за независимост на Литва.  По-рано тази година литовската прокуратура поиска да бъдат осъдени в тяхно отсъствие петима руснаци, включително бивш министър на отбраната, един беларус. Те са обвинени за нападение срещу централата на телевизията във Вилнюс, извършено през януари 1991 г., при което загинаха 14 души. Очаква се присъдата да бъде издадена през февруари догодина.  Москва определя процеса като незаконен и отхвърля искането за екстрадиране на заподозрените, както и искането за разпит на 87-годишния бивш лидер Михаил Горбачов. ", "date": "2018.12.20", "title": "Премиерът на Литва: Разбихме руска шпионска мрежа!"}
{"url": "http://epicenter.bg/article/Edin-ot-nay-kradenite-balgarski-detski-romani-izliza-otnovo-sled-20-godini/171223/6/0", "text": "„Звездните приключения на Нуми и Ники“ и продължението до „Райската планета и назад“ излизат отново като том V от поредицата на издателство „Ентусиаст“, представяща събраните съчинения на Любен Дилов.   „Нуми и Ники“ има любопитната съдба да е вероятно най-краденият български детски роман за последните няколко десетилетия. Когато през януари 2017 г. Любен Дилов-син започва преговори с голяма американска кинокомпания за откупуване на правата за филмиране на историята, проучванията установяват, че само в Украйна пиратските копия на романа надхвърлят тираж от 500 хиляди за последните 30 години. Колко точно са в Беларус, Молдова и особено в Русия, където книгата е още по-популярна, никой не се наема да пресметне. Книгата описва изключително забавната история на Николай Лудогорски и неговата извънземна приятелка Нуми, която освен два мозъка притежава и невероятното умение да се забърква в наистина галактически приключения. В привидно тийнейджърския сюжет Дилов успява да скрие и ред философски послания и горчиви размишления за обществото, които освен смешни, за жалост, продължават да са валидни за България и света. Мини-скандал съпътства и появата на новото издание, най-вече заради корицата, изпълнена от холивудския художник, известен с работата си за „Хари Потър“, „Стюарт Литъл“, филмите на Роберт Земекис и Тим Бъртан – Владимир Тодоров. Новата корица на „Нуми и Ники“ предизвика негодувание у носталгиците, които си спомнят книгата от детството си с тогавашните ѝ наивистични илюстрации. Отговорът на Дилов-син е, че това оформление е предназначено за новото поколение деца, които са отраснали с екранни образи като Хищника и Пришълеца. Ето защо историята на Нуми и Ники трябва да бъде поставена в съвсем нов, модерен визуален контекст. Преди да се спрат на окончателното решение за корицата, Владимир Тодоров и Любен Дилов-син организират проучване в социалните мрежи как точно трябва да изглежда Нуми. И – закономерно – предпочитанията са за образ, по-близък до съвременните образци на поп-културата. Владимир Тодоров създава не само илюстрацията за корицата на „Нуми и Ники“, но и на останалите 4 издания от поредицата със събраните съчинения на Любен Дилов – „Пропуснатият шанс“, „За мъртвите или добро, или смешно“, „Тежестта на скафандъра. Да избереш себе си“ и „Напред, човечество!“. Графичният дизайн и библиотечното оформление на цялата серия са дело на известния сценограф и художник Чавдар Гюзелев. Представянето на книгата е на 27 декември от 18:30 часа в Книжен център „Гринуич“, бул. „Витоша“ №37.    Любен Дилов (25.XII.1927–10.VI.2008) е определян от писателите Аркадий Стругацки, Станислав Лем и Фредерик Пол като „един от десетте най-ярки представители на философската научна фантастика“. Автор е на повече от 40 романа и сборници с повести и разкази, преведени на основните европейски езици, на японски и на китайски, в общ тираж от над 3,5 милиона екземпляра. Носител е на множество национални и европейски награди, сред които „Еурокон“ (1976) за романа „Пътят на Икар“. Тънката ирония и често парадоксалният му социален критицизъм дават основание на мнозина да отбелязват, че фантастичният жанр е просто находчив опит Дилов да маскира истинските си прозрения за обществото в България по времето на комунизма. Той е от малцината български писатели, които непосредствено след 10 ноември 1989 г. изваждат няколко от т.нар. „ръкописи в чекмедже“ – трудове, за които е смятал, че е невъзможно да бъдат издадени по време на режима.", "date": "2018.12.20", "title": "Един от най-крадените български детски романи излиза отново след 20 години"}
{"url": "http://epicenter.bg/article/Gastrol-na-Varnenskata-opera-v-Bryuksel-s--Nabuko--i--Bohemi-/171255/6/0", "text": "За Варненската опера при Театрално-музикален продуцентски център Варна стана вече традиция в края на годината да гастролира в столицата на Европейския съюз Брюксел. Българското оперно изкуство ще бъде представено отново във Forest National, най-голямата зала на Брюксел с 5 000 места, благодарение на партньорството между импресарските агенции„Еurocon“ и „Music Hall“.   Варненският екип – солисти, хор и оркестър, ще изнесе два спектакъла – „Набуко“ на 21 декември 2018 година, 20.00, с диригент Маестро Борислав Иванов и „Бохеми“ на 22 декември, 20.00, с диригент Маестро Деян Савич от Белград. Подчертано съвременният режисьорски прочит на двете заглавия е на Жан Франсоа Донт, едно от известните имена на европейската оперна сцена.   В „Набуко“ главните роли ще изпълнят солистите на Държавна опера Варна: Венцеслав Анастасов - Набуко, Димитринка Райчева – Абигайл, Ивайло Джуров – Закария, Георги Султанов – Измаел и гостенката от Белград Саня Анастасия – Фенена. Мими в „Бохеми“ ще пресъздаде Таня Иванова, Ивайло Михайлов ще бъде Родолфо, Свилен Николов - Марсел, Пламен Димитров – Шонар, Деян Вачков – Колин и Илина Михайлова – Мюзета.   ", "date": "2018.12.20", "title": "Гастрол на Варненската опера в Брюксел с  „Набуко“ и „Бохеми“"}
{"url": "http://epicenter.bg/article/Vasil-Vasilev--Ima-li-vrazka-mezhdu-amerikanskoto-izteglyane-ot-Siriya-i-krizata-okolo-Kerch-/171196/11/0", "text": "Внезапното решение за изтегляне на американските войски от Сирия изненада света. То бе така неочаквано и противоречащо на всички доскорошни декларации от Вашингтон, че трябва да е било взето само като следствие на внезапно разразила се международна криза - като новото напрежение около Керченския пролив. Ако такава взаимовръзка съществува, то можем да очакваме сериозен конфликт в Черно и около Азовско море. Положението може да стане много по-сериозно, отколкото сега се предполага.   Във вторник Украйна обяви, че праща отново военни кораби в Азовско море. За да стигнат, те трябва да минат под Керченския мост. Могат, ако получат руско разрешение. Преди три седмици украинците се опитаха да го направят на своя глава, без разрешение. Три техни кораба навлязоха в руски териториални води и се насочиха към моста. След кратка схватка се предадоха. Корабите бяха пленени. Моряците бяха арестувани и изправени пред руски съд.   Порошенко, унизен, след кратко затишие разпали отново напрежението. Във вторник Киев обяви, че не само ще прати военни кораби, но и че не изключва възможността от разрушаване моста.   Последното вече е много опасно. Това е игра с огъня. То би засегнало Русия така, че тя не може да не реагира. Мостът е нещо, с което Москва особено се гордее. Той бе построен за рекордно кратко време и открит от Путин, който премина първи по него на кормилото на руски камион. Удар по моста може да бъде оценен като casus belli от Москва - нещо, към което Киев изглежда се стреми.   Мария Захарова, говорител на руското външно министерство снощи предупреди, че Киев готви провокация и действията му са “ абсолютно безотговорни “. Москва смята, че Порошенко дрънка оръжие за да си вдигне популярността и да укрепи сриващия се рейтинг в навечерието на президентските избори. Русия се въздържа да обвинява пряко САЩ, но анализатори твърдят, че Украйна не би била така предизвикателна, ако Вашингтон не я подстрекаваше.   От военна гледна точка Украйна е джудже пред Русия, но явно разчита в критичен момент да поиска американска помощ.   Тръмп може би знае, че ще се стигне до такова положение. Ако откаже, вътрешните му противници ще го линчуват политически. Ако приеме, ще се сблъска с критични проблеми. Един от тях е, че 2 000 американски войници в Сирия могат да се окажат изведнъж в крайно неизгодно положение. От гледна точка на международното право те се намират незаконно на сирийска територия. Русия разполага в Сирия с мощни подразделения и в случай на остро руско-американско противопоставяне около Украйна, тези части могат да се окажат заложници, могат да бъдат използвани като разменна монета или просто да бъдат държани в шах. Всеки един от тези варианти би довел до непредсказуеми последици за Тръмп. Затова и той е предпочел безопасния вариант да изтегли американските войски от района, в който руснаците и техните съюзници доминират.   Ако провокацията около Керченския пролив е твърде вероятна, американската военна подкрепа за нея изглеждаше по-скоро съмнителна. Внезапното решение за изтегляне на американските войски от Сирия може да означава, че такава подкрепа се предвижда. Това значи да предвидим и опасностите, които тя може да предизвика.", "date": "2018.12.20", "title": "Васил Василев: Има ли връзка между американското изтегляне от Сирия и кризата около Керч?"}
{"url": "http://epicenter.bg/article/Italianska-deputatka--Bez-koreni--ti-si-rob-i-kogato-si-rob--sluzhish-na-interesite-na-Soros---VIDEO-/171249/11/0", "text": "Изключителна реч на Джорджия Мелони в италианския парламент за Глобалния пакт на ООН за миграцията: \"Миграционният пакт е това, което е нужно на онези, които използваха нелегалната имиграция през последните десетилетия, за да изпълнят големия си план за финансова спекулация чрез лишаване на нациите и народите от тяхната идентичност. Защото без корени, ти си роб и когато си роб, служиш на интересите на Сорос. За съжаление, тези хора правят точно това. Ние прочетохме Миграционния пакт и искаме правителството да изрази ясна позиция. Искаме правителството публично да каже „не“. Не е достатъчно да не отиде в Маракеш. Ние искаме вот в този парламент и искаме всички онези, които искат да защитят нашата идентичност и нашите граници, да гласуват против подписването на Миграционния пакт от Италия.\" Джорджия Мелони е депутат и лидер на дясната партия \"Италиански братя - национален алианс\".      - Господин Президент, разликата в мненията между нас и левицата често са много големи, но аз бих искала хората да бъдат малко по-сериозни, когато изразяват възгледите си. Защото да твърдиш, както колегата Болдрини току-що направи, че подкрепянето на Миграционния пакт означава борба с расизма, колега Болдрини, ще ме извините, но с това изказване Вие наричате расисти всички страни, които казаха „не“ на Миграционния пакт.  Питам: Израел расистка държава ли е? Вие ми кажете, защото ако кажете, че Израел е расистка държава, това ще бъде последователно. И в отговор на колегата Скалфарото – вижте, колега Скалфарото, омръзна ми винаги, когато говоря по дадени въпроси, да ми казват „Вие не знаете за какво говорите, Вие не четете.“ Казват ми също и че съм „умствено изостанала“. Ние нищо не знаем, ние нищо не разбираме.  Добре, но има един проблем, колега Скалфарото. Това, което ние говорихме в тази зала, беше потвърдено от правителствата на половината свят. Никой, освен Вас, не чете, правителствата на половината свят не са прочели пакта. Вижте, аз съм човек, който обича да учи. Понеже съм умствено изостанала по рождение, ако не уча, ще закъсам. Така че, като човек, който учи, знаете ли какво ще кажа?  САЩ се оттеглиха от Глобалния пакт, американският посланик каза „Нашето решение относно миграцията трябва да бъде взето от американците и само от американците.“ Австрия се оттегли през октомври, заявявайки „Миграцията не е и не може да бъде основно човешко право.“ Виждате ли, същото заключение, като моето. Аз и австрийците не разбираме нищо.  Австралия казва, в лицето на техния вътрешен министър, аз не считам и Австралия за расистка държава: „Ние няма да подпишем никакъв документ, който не е в наш национален интерес, а не е в нашия национален интерес да поверим политиката за защита на нашите граници на ООН.“ Полша казва: „Много вероятно е да последваме примера на другите и да не подпишем, защото нашите закони и суверенни принципи относно защитата на граници ни са приоритет.“ Правителствата на половината свят го казват, всички те разбират...    - Работата е в това, че те също разбират, разбират много добре. Миграционният пакт е това, което е нужно на онези, които използваха нелегалната имиграция през последните десетилетия, за да изпълнят големия си план за финансова спекулация чрез лишаване на нациите и народите от тяхната идентичност.  Защото без корени, ти си роб и когато си роб, служиш на интересите на Сорос. За съжаление, тези хора правят точно това. Ние прочетохме Миграционния пакт и искаме правителството да изрази ясна позиция. Искаме правителството публично да каже „не“. Не е достатъчно да не отиде в Маракеш. Ние искаме вот в този парламент и искаме всички онези, които искат да защитят нашата идентичност и нашите граници, да гласуват против подписването на Миграционния пакт от Италия.  Не разбирам позицията на приятелите ми от Лига (партията Северна Лига, влизаща в управляващата коалиция заедно с \"5 звезди\", бел. ред.), които изглежда ще гласуват против това движение, или ще се въздържат. Те правят демонстрации по площадите, казват „Ние сме против Глобалния пакт“, но не желаят да подкрепят това, когато стане дума за официален вот в този парламент. Ние ще продължим да се борим, защото вярваме, приключвам, Президент Розато, ние вярваме в легалната миграция, основаваща се на интересите на националните държави. Спомнете си, колега Скалфарото, Вие казахте, че италианците са народ от мигранти. Но когато ние мигрирахме, никой не ни поддържаше с по 37 евро на ден.“ ", "date": "2018.12.20", "title": "Италианска депутатка: Без корени, ти си роб и когато си роб, служиш на интересите на Сорос! (ВИДЕО)"}
{"url": "http://epicenter.bg/article/Ahmed-Dogan--Obshtestvoto-i-darzhavata-nyamat-nuzhda-ot-predsrochni-parlamentarni-izbori/171243/11/0", "text": "\" Това казва  в предновогодишното си обръщение към елита на партията  което бе официално разпрастранено от пресцентъра на формацията. За поредна година той събра в почивната база на партията в кв. \"Бояна\" ръководният ѝ състав, депутати, европедутати, кметове и активисти и пред тях начерта вижданията си за развитието на България.  Както миналата година, така и сега, Доган заявява, че страната не се нуждае от предсрочни избори в този момент.  пред който да бъде поставен ясен стратегически приоритет -    \"  казва Доган в словото си. Според него,  , затова трябва да се използват обединените усилия на всички партия и експертния капацитет на нацията.  Доган вижда  .  Той изрично подчертава, че   защото \"в този кабинет се включват всички партии, които са влезли в Народното събрание с ясно дефинирани цели за десетина и повече години, и с отчитане на нововъзникващи ситуации и проблеми\".  .  \" предупреждава той.   \" , пита лидерът на ДПС. Според него    Затова той настоява за повече \"държавност в икономиката\". \" , критикува Доган настоящите икономически отношения в страната. И подчертава, че      :      Слово на почетния председател на ДПС д-р Ахмед Доган пред елита на ДПС на тържеството по случай настъпването на Новата 2019 година Уважаеми г-н Председател! Уважаеми дами и господа!   Динамиката на политическото време е много важен феномен. Цикличността на забавяне и ускоряване на темпоритъма на политическото време, понякога с явни признаци на аритмия, трасира проекциите на бъдещето. Отварят се неподозирани портали във времето, които предизвикват нови самооценки, преосмисляне на света и възможност за промяна на ориентацията ни в него.   Тъкмо по този начин   постави на критично изпитание  на европейската културна и мисловна история: разумност, свобода, отговорност, толерантност, стабилност, сигурност, солидарност и социална отговорност. Тези основополагащи ценности обаче фундират и   Затова се подхвана и стария шлагер за  , която да бъде заменена с ефективна имиджология…   Мигрантите предизвикаха   Стана ясно, че прагът на „търпимостта и толерантността” пада рязко, ако определено политическо събитие нарушава комфорта на „гостоприемника”. Последствията от тази ситуация са генериране на недоволство и негативизъм към различието и другостта. За да „ бъде в час” с актуалното публично пространство   се превърна в ситуативна игра за търсене временни баланси за потушаване на социалното недоволство и напрежение. Това е обща политическа реалност в ЕС.   От аналитична гледна точка, като че ли е очевидно, че ЕС търси изхода от тази тупикова ситуация в предпоставянето на   за правене на различни политики. Но „връщането” към  , като фундамент на европейската модерност, означава необходимост от   плюс продуциране  общоприемлив ред, включително и на   А готов ли е ЕС за подобен ангажимент към себе си и към света?   В този ред на мисли и   копнее да бъде   В противен случай   ѝ зове другото лице на неразумност, ситуативност и емоционалност… Защото Свободата знае от опит, че може да бъде и помитащ всички деструктивен субект на безредието…   От гледна точка на този актуализиран портал на възприятието през последните 5- 6 години се забелязва тенденция за смяна на  :    и преобладаващо позитивен за мир, добросъседство, просперитет, качество на живот, права и свободи на човека, насърчаване на интеграционните процеси,   , борба за надмощие, демонстрация на нови военни технологии, превъоръжаване, териториални претенции, превръщането на ембаргото в геополитически инструмент за натиск, криза на толерантността.   Светът става все по-неопределен и непредвидим с очевидно увеличаване на рисковите полета и санитарните зони в планетарен мащаб. И това се случва при занижени опции за конфликтност между обществото и държавата и между отделните съперничещи се държави.   Това е видима тенденция не само за нестабилност и несигурност, но и общо внушение за събуждане на   в широкия и тесния смисъл на думата. А посветените знаят, че Злото има много по-дълбоки корени в човешката същност от Доброто…   Това състояние на глобалната социо-културна среда допълнително подсилва с агресивен негативизъм  , въплътен в завистта, користта, алчността и омразата.   е на път да погълне хуманизма.   увеличава недоверието към основните европейски ценности, респективно и към всички политически партии. Поставя се под въпрос   между партии и избиратели, което рефлектира пагубно върху самата същност на   на основните институции и на системните партии се тресе, което създава предпоставки за превръщането на   в основен играч в Политиката.   Това обстоятелство създава благоприятна почва за посявка и избуяване на   и  , които обезпокоително се ситуират в европейското политическо пространство.   От това най-общо проспектиране на обратите на политическото време без анализ ни става ясно, че България не прави изключение от него.   През последната година и половина релацията  , както и взаимоотношенията между основните институции в лицето на   имат една обща черта: всички станаха „майстори на спорта” в печеленето на врагове - лични, партийни и институционални.   Ниското равнище на възприемане и разбиране на политическите реалности избива в пара-политически дебати, които постоянно се захранват от самопроизвеждащи се скандални ситуации.   Твърде далеч сме от нагласата, че   трябва да продуцират събития, а не да вървят след тях. Когато   започва да инициира промени в политическото статукво, значи нещата са изпуснати и е вече твърде късно.   Един от най-тревожните факти в най-ново време е обстоятелството, че ние изобщо не се трогваме от   от темповете на развитие на ЕС. Просто го приемаме за даденост, която може да се завещае на следващите поколения.   Далеч сме от разбирането, че   е основна причина за увеличаването на престъпността и корупцията. Бедността води до опасно преструктуриране на обществото, радикализира недоволството и маргинализира целия елит на държавата.   Не ни е приятно дори да се позамислим, че от началото на прехода милион и половина български граждани са напуснали страната. И според различни социологически проучвания още един милион са в очакване да сторят същото. През последните десет години има драстичен спад на чуждестранните инвестиции с 85%. Шокиращ е фактът, че не само бедните търсят препитания в чужбина. И българските бизнесмени бягат от страната и инвестират в други страни. Защо?    за това е изкривеният ангажимент на държавата към икономиката на страната. Държавата не може да си позволи лукса да бъде само наблюдател и „нощен пазач” на стопанския живот на страната. Погрешно поднесената неолиберална концепция за тотална дерегулация на новородената пазарна икономика я осакати. Сега нямаме нито пазарна икономика, нито свободна конкуренция, нито сериозен държавен ангажимент в икономиката. Държавата се оттегли от стопанския живот на страната, но продължава да се вживява в ретроградната си роля на основен работодател и санкциониращ фактор на бизнеса.   Това състояние на „разкрачен стоеж” на държавата към българската икономика не е от вчера. Тази матрица ѝ се зададе с приватизацията на основните стопански активи и наложеният валутен надзор на страната.   Липсва ни утвърдено разбиране, че държавната администрация не създава блага и икономически растеж, а я прави икономиката, и най-вече българските работодатели.   Тъкмо затова   трябва да се променят драстично:  . Защото държавата като главен инструмент на политиката е надстройка на икономическата база на обществото.   Основната роля на държавата е да създава законодателни и административни условия за привличане и правене на реални инвестиции, които увеличават брутния национален продукт. Данъците, акцизите и таксите са реалните приходи на държавния портфейл. Държавата не трябва да се прави на вездесъщ бизнесмен. Но  трябва да има   да насърчава инвестициите и да разширява пазарната ниша на българския бизнес, а не да превръща страната в периферен пазарен сегмент на чужди производители.   Крайната необходимост от   не е протекционизъм. Правят го всички европейски страни с развити икономики. Това е основен приоритет на държавата в условията на пазарна икономика и демокрация. Още по-точно - в условията на изграждане и утвърждаване на реална пазарна икономика и на пазарна демокрация, плюс социална справедливост по евростандарти.   В този европейски и национален конте ст   Ние трябва да имаме три пъти по-бърз растеж спрямо средноевропейското нарастване на брутния продукт на глава от населението. Паднем ли под 6%, е индикация, че нещата не са подредени както трябва. И най-неприятното е, че  още едно поколение се обричаме да бъдем най-бедната страна в ЕС.   . Но българският парламент като цяло има този ресурс. Защото „обединението прави силата”!     Това обстоятелство ни определя и източника,  и  формàта за   Програмен кабинет за ускорено догонващо развитие на България. Изрично подчертавам, че промяната на „модела” не предполага смяна на „системата”, която е заложена в Конституцията на страната. Промяната на модела на управление по нов начин реорганизира властовата система на държавата, съобразно консенсусно възприетата стратегическа цел за ускорено развитие на България.    защото в него се включват всички партии, които са влезли в  ародното събрание с ясно дефинирани цели за десетина и повече години, и с отчитане на нововъзникващи ситуации и проблеми.    определят правото и тежестта на участие на политическите сили в състава на Програмния кабинет. Явно е, че има необходимост от засилване на институционалния, експертния и на гражданския контрол. Разбира .    за ускорено догонващо развитие е сериозен тест за това - доколко сме узрели и готови да надмогнем нашето партийно-политическо его и да направим нещо съществено за стандарта на живот на хората. Да им покажем, че  На евроизборите, на местните избори и на следващите парламентарни избори  редовни или предсрочни всяка партия да представи проект за ускорено развитие на страната, които да предизвикат обществен дебат.   Към днешна дата   Нещо повече, дори: трябва да направим необходимото управляващите да не претърпят вътрешнопартийна имплозия.   Използвам случая да ви пожелая весели коледни празници!   20.12.2018 год.    ", "date": "2018.12.20", "title": "Доган отсече: Обществото и държавата нямат нужда от предсрочни парламентарни избори"}
{"url": "http://epicenter.bg/article/Ministarat-na-transporta-razporedi-odit-na-letishte--quot-Sofiya-quot-/171205/4/0", "text": "Министърът на транспорта, информационните технологии и съобщенията Росен Желязков разпореди да бъде извършен одит в „Летище София“ ЕАД за проверка на договорите за доставка на стоки в търговските обекти и за анализ на вземанията на стойност над 10 000 лв., както и предприетите действия за тяхното събиране. Това съобщиха от пресцентъра на    Одитът ще бъде извършен от Звеното за вътрешен одит към ведомството и следва да приключи в кратък срок.  ", "date": "2018.12.20", "title": "Министърът на транспорта разпореди одит на летище \"София\""}
{"url": "http://epicenter.bg/article/Shefat-na--quot-Bulgargaz-quot--Ima-vazmozhnost-prirodniyat-gaz-da-poevtinee-ot-april-/171206/4/0", "text": "\"Има възможност природният газ да поевтинее от април\", прогнозира изпълнителният директор на \"Булгаргаз\" Николай Павлов, цитиран от БНР.  Причината е спадът на цените на петрола и алтернативните му горива на световните пазари. Павлов присъства на обсъждането на цените на природния газ, които се очаква да се повишат с 3,5 процента от 1-ви януари. Ако предложението бъде одобрено, през следващите три месеца един мегаватчас синьо гориво ще струва близо 45 лева без такси и налози.  От енергийния регулатор вече обявиха, че това увеличение няма да доведе до промяна в цените на парното, топлата вода и тока. Председателят на КЕВР Иван Иванов вече няколко пъти заяви:  \"При такова увеличение на цена, ако Комисията го утвърди, това означава, че цената на топлинната и на електрическата енергия няма да бъде променяна от 1 януари\".  Иванов посочи, че реалното поскъпване на природния газ за крайните потребители ще е под 2 процента, тъй като крайната цена на синьото гориво се образува не само от цената на газа, но и от таксите за пренос и достъп, както и от налозите, а те не се променят.  ", "date": "2018.12.20", "title": "Шефът на \"Булгаргаз\": Има възможност природният газ да поевтинее от април "}
{"url": "http://epicenter.bg/article/Golyama-mrezha-ot-tuneli-na-mnogo-niva-bi-spasila-ot-zadrastvane-vseki-grad/171220/4/0", "text": "  За разлика от летящите коли, тунелите са устойчиви на атмосферни влияния, не са видими и няма да паднат на главата ви (най-грубо сравнено в смисъла на летящите коли).    (просто продължавате да добавяте нива).   Ключът към тази работа е увеличаването на скоростта на пробиване на тунелите и намаляването на разходите с коефициент 10 или повече - това е целта на The Boring Company, създадена от Мъск.   \"Шосетата са на предела на капацитета си\", казва той, докато талисманът на компанията - охлювът Гари, бавно пълзи из оформения като ананас терариум, поставен до креслото на изпълнителния директор на Boring Company. Мъск иска неговата машина за копаене на тунели да изпревари Гари в надпревара.   Замисълът е шофьорите да не преминават през тунела самостоятелно, а на специално създадена за тази цел платформа, която ще транспортира автомобила до желаната точка на нещо като монорелса.    като се зарече да направи прокарването им 15 пъти по-бързо и да намали десетократно цената на строителството им.    в Хоторн, започващ от паркинга на SpaceX и показващ реализуемостта на идеите му.  . Това е пъpвaтa cтъпĸa oт paзpaбoтвaнeтo нa виcoĸocĸopocтнo тpace, ĸoeтo тpябвa дa oгpaничи нaтoвapвaнeтo нa пътищaтa във втopия пo гoлeминa гpaд в CAЩ. И е част от по-мащабната му визия за огромна мрежа от тунели, които биха могли да отвеждат пътници от Шърман Оукс на север до летището Лонг Бийч на юг, Санта Моника на запад и стадиона \"Доджърс\", на изток - без всичкия проблемен трафик.   . Зa цeлтa пpeвoзнитe cpeдcтвa щe пpeминaвaт c пoмoщтa нa вaĸyyм. По негови думи можете да влезете с колело или пеша в 16-местна капсула или да закарате колата си до асансьор на нивото на улицата, който да ви прехвърли на подземна електрическа платформа.    докато не достигнете най-близката до желаната дестинация спирка от стотиците хиляди достъпни, където друг асансьор ще ви издигне отново до повърхността.   Целта е една: без чакане, без бензин, без трафик.    и ще позволят бързо преминаване през гъсто населените региони, което ще позволи пропътуването на големи разстояния за малко време.     За да се облекчи движението в градовете, транспортните артерии, трябва да се разширят в три измерения. Една от възможностите е коридорите да се развият във височина на база на летящи превозни средства (дронове).   Въпреки това, летящите превозни средства имат проблеми с времето за летене, шума и като цяло повишават нивото на тревожност на тези под тях. Другата възможност е да „слезем“ под земята и да изградим транспортните артерии в тунели.   Идеята на Илън Мъск е чрез специални асансьори автомобилите да слизат под земята. Там да бъдат полагани на релси, които да им позволят високоскоростно придвижване из футуристичните бетонни тунели.  Първият такъв е с дължина 1,5 км – разстояние, изминато от тестовия екип за 2 минути.    Според Мъск те ще струват между 200 и 300 долара и ще могат да се добавят към всички видове електромобили.      - Няма практически ограничение за това колко нива тунели могат да бъдат построени над/под друг, така че всяко ниво може да бъде решено.   - Тунелите са устойчиви на атмосферни влияния.   - Строителството и експлоатацията на тунелите са тихи и невидими за всеки, който е на повърхността.   - Тунелите не разделят общностите с алеи и бариери.     Понастоящем тунелите са изключително скъпи съоръжения, като някои проекти струват до 1 милиард долара на километър. За да е рентабилно изграждането на тунелна мрежа, разходите за пробиване трябва да бъдат намалени поне 10 пъти, а скоростта на пробиване – да се увеличи 10 пъти.     Настоящите норми за тунели с една лента дефинират стандартно сечение с ширина около 6 метра. С помощта на електрическите и автономни автомобили с направляващи колела, диаметърът може да бъде намален до по-малко от 3 метра. Намаляването на диаметъра наполовина намалява разходите за пробиване с около 3-4 пъти.    (TBM). ТБМ са бавни към настоящия момент. Охлювът за сравнение е 14 пъти по-бърз от ТБМ, работещи в меки почви. Целта е да се победи охлювът в това състезание.      Изходната мощност на машината може да се утрои (заедно с подходящите подобрения в охладителните системи).   При сегашната технология за изграждане на тунели в меки почви, 50% от времето служи за реално пробиване, а останалите 50% - за укрепване. Това е неефективно. Съществуващата технология може да бъде модифицирана, за да поддържа непрекъсната тунелна дейност.   Машините за пробиване с по-малък диаметър са автоматизирани. По-големите, в момента, изискват множество човешки оператори. Чрез се увеличава както безопасността, така и ефективността.   . Настоящите машини масово са с дизелови двигатели. Те се заменят с електрически локомотиви.     В Съединените щати практически няма инвестиции в тунелни изследвания и разработки (и в много други форми на строителство). По този начин строителната индустрия е единственият сектор в икономика, която не е подобрила производителността си през последните 50 години.     При типичните тунелни проекти изкопаната земна маса се транспортира до депо. Този процес е скъп, отнема време, шумен е и може да бъде опасен за околната среда. Дружеството \"Boring\" е разработило технологии за рециклиране на земната маса и преработването ѝ в тухли, които да се използват за изграждане на конструкции и павета. Тези тухли могат потенциално да се използват като част от самата тунелна облицовка, която обикновено е изградена от бетон. Тъй като производството на бетон представлява 4.5% от световните емисии на парникови газове, земните тухли биха намалили както въздействието върху околната среда, така и разходите за пробиване.   С тази скорост усещането ще бъде като за телепортация из града\", написа той в Туитър преди събитието. То бе организирано точно две години, след като милиардерът сподели в туит, че трафикът в Лос Анджелис го \"побърква\".  \"Ще построя машина за пробиване на тунели и започвам да копая\", написа той на 18 декември 2016 година.  Мъск е известен с таланта да превръща широките си интереси в доходен бизнес.  ", "date": "2018.12.20", "title": "Бъдещето! Голяма мрежа от тунели на много нива би спасила от задръстване всеки град"}
{"url": "http://epicenter.bg/article/Kipar--Izrael--Gartsiya-i-Italiya-dogovoriha-alternativen-gazov-koridor-za-Evropa-/171224/4/0", "text": "Кипър, Израел, Гърция и Италия се договориха за изграждането на алтернативен енергиен коридор за доставки на газ за Европа. Четирите страни подписаха днес в Никозия меморандум за разбирателство. Бъдещият средиземноморски газопровод East Med се подкрепя и от Европейската комисия, предаде БНР.  С меморандума, подписите си под който сложиха енергийните министри на Кипър, Израел и Гърция и посланикът на Италия, в присъствието на представители на Европейската комисия, четирите страни по трасето на бъдещия газопровод се ангажираха да засилят сътрудничеството си за реализацията на проекта. Те потвърдиха позицията си за тръбопровода East Med като жизнеспособен и стратегически вариант и че изграждането му е инфраструктура от особен интерес за страните производителки на газ и за ЕС.  В издадената след министерската среща днес съвместна декларация четирите страни подчертаха и готовността си да улеснят необходимите проучвания, лицензиране, изграждане и експлоатация на тръбопровода.  До момента са приключили предварителните проучвания за него. Следващата стъпка е постигането на междуправителствено споразумение за газопровода, което се очаква да бъде подписано скоро.  С дължина от близо 2000 км газопроводът East Med ще свърже Израел, Кипър, Гърция и Италия. Той ще транспортира природен газ от Източното Средиземноморие до европейските пазари, като по този начин дава възможност за диверсификация на доставките за Европа и намалява енергийната й зависимост от Русия. Проектът ще струва около 6 млрд. долара и се очаква да бъде завършен до 2025 г.  България може да се свърже с бъдещия газопровод чрез интерконектора си с Гърция.  ", "date": "2018.12.20", "title": "Кипър, Израел, Гърция и Италия договориха алтернативен газов коридор за Европа "}
{"url": "http://epicenter.bg/article/API--Zasecheni-sa-parvite-opiti-za-neverni-danni-za-preobrazuvane-na-hartieni-vinetki-v-elektronni/171228/4/0", "text": "Засечени са първите опити за подаване на неверни данни към електронната система за смесено таксуване на платената пътна мрежа. Това съобщиха от пресцентъра на Агенция „Пътна инфраструктура“.   Заради конфиденциалност на информацията конкретните казуси не могат да бъдат обявени, но в доста от случаите става въпрос за подадена несъществуваща все още възможност за конвертиране към е-винетка със срок на валидност 31 декември 2019 г.   До момента са подадени над 16 000 заявления за конвертиране на хартиен винетен стикер към е-винетка. За първите 4 дни от началото на продажбата на електронни винетки са купени 786 е-винетки за 78 627 лева.   Тъй като за всяка подадена информация за трансформиране към е-винетка се прави верификация на въведените данни, системата не може да допусне грешки и засича подобни неточности. Подадените верни данни са обработени и хартиените стикери са конвертирани. Междувременно се разработва бутон, чрез който на уеб сайта на Националното тол управление - www.bgtoll.bg, всеки ще може да провери дали хартиеният винетен стикер на автомобила му е преобразуван в електронна винетка.   Конвертирането (преобразуването) към е-винетка е препоръчително. Потребителите на платената пътна мрежа с неконвертирани валидни хартиени винетки няма да бъдат глобявани. Без значение дали хартиеният винетен стикер е преобразуван, той трябва да остане на предното стъкло на автомобила до изтичане на неговата валидност.   Всички подадени заявки за конвертиране към е-винетка ще бъдат отразени в системата своевременно, за да бъдат избегнати неудобства за шофьорите след настъпването на Новата година, когато влиза в сила новата е-винетка.", "date": "2018.12.20", "title": "АПИ: Засечени са първите опити за неверни данни за преобразуване на хартиени винетки в електронни"}
{"url": "http://epicenter.bg/article/Petrolat-poevtinya-do-novi-dana-za-godinata/171231/4/0", "text": "Петролните фючърси поевтиняха до нови дъна за отиващата си 2018-а година по време на търговията в четвъртък на фона на ново напрежение на глобалните капиталови пазари след решението на Фед да повиши американските лихви и с оглед на подновени инвеститорски притеснения относно свръхпредлагането на важната енергийна суровина, информира БНР.  Снощи Фед повиши лихвените ставки за четвърти път в рамките на отминаващата година и запази до голяма степен очакванията си за по-нататъшно, макар и по-умерено, затягане на лихвите през следващите две години. Това разочарова мнозинството инвеститори в световен план, които се надяваха на сигнали за пауза в политиката на централната банка за устойчиво вдигане на лихвите и доведе до подновени притеснения относно перспективите пред икономическия растеж и пред търсенето на суров петрол през следващата година.  Фючърсите на петрола сорт Брент с доставка през февруари се понижават с 3% към 55,40 долара за барел, като за кратко те удариха и ново дъно за годината около 54,60 долара за барел (най-ниско ценово ниво от септември 2017-а година). В същото време аналогичните фючърси на американския лек суров петрол се понижиха с над 4% към 45,61 долара за барел (най-ниско ниво от края на август 2017-а година), преди да опитат известна стабилизация обратно над 46 долара. По този начин и двата типа фючърси парираха изцяло техния опит за отскок в сряда с около 2% и вече се търгуват с цели 30% под многогодишните върхове от началото на октомври на нива съответно към 87 и към 77 долара за барел.  В основата на продължаващото поевтиняване на петрола са прогнозите за рекордни добиви в САЩ, Русия и Саудитска Арабия на фона на все по-ясните сигнали за забавяне на глобалния икономически растеж и респективно на търсенето на важната енергийна суровина. Това поставя под въпрос ефективността на постигнатото по-рано през декември споразумение във формата \"ОПЕК +\" за съкращаване на производството с общо 1,2 млн. барела на ден в рамките на първите шест месеца на следващата година.", "date": "2018.12.20", "title": "Петролът поевтиня до нови дъна за годината"}
{"url": "http://epicenter.bg/article/KEVR--Tsenite-na-toka-i-toplinnata-energiya-ostavat-nepromeneni-do-kraya-na-otoplitelniya-sezon/171237/4/0", "text": "Цените на топлинната енергия остават непроменени до края на отоплителния сезон, запазват се и цените на електрическата енергия за потребителите на регулирания пазар, съобщиха от пресцентъра на Комисията за енергийно и водно регулиране (КЕВР).   На открито заседание КЕВР в специализиран състав „Енергетика“ обсъди доклад на работната група във връзка с внесеното заявление на \"Булгаргаз\" ЕАД за утвърждаване на цени за І-то тримесечие на 2019 г., по които общественият доставчик продава природен газ на крайните снабдители и на клиенти, присъединени към газопреносната мрежа. От страна на вносителя в заседанието участваха изпълнителният директор на \"Булгаргаз\" ЕАД Николай Павлов и представители на дружеството. На обсъждането на доклада присъстваха и представители на граждански организации.   При определяне на цената на природния газ КЕВР прилага изцяло съществуващата методика, залегнала в действащия договор между \"Булгаргаз\" ЕАД и \"Газпром Експорт\". В ценобразуващата формула регулаторът отчита движението на цената на петрола и на алтернативните на природния газ горива на световните пазари за последните 9 месеца, както и промените в курса на щатския долар спрямо лева. Правомощията на КЕВР са единствено да установи дали заявлението на обществения доставчик \"Булгаргаз\" ЕАД отговаря на изискванията на Наредба № 2 за определяне цените на природния газ и на договора за доставка между двете дружества.   Цената на природния газ за второто тримесечие на 2018 г., да бъде в размер на 44,80 лв./MWh лв. (без акциз и ДДС), се предлага в доклада на работната група, изготвен въз основа на представените данни и документи и след направени изчисления съгласно ценовия модел.   Предлаганата от енергийния регулатор цена на природния газ за І-то тримесечие на 2019 г. е с 3,51 % по-висока от досегашната цена за ІV-то тримесечие на 2018 г. Предложената цена от 44,80 лв./MWh лв. за продажба на природен газ на крайните снабдители на природен газ и на клиенти, присъединени към газопреносната мрежа, включва компонента за дейността „обществена доставка“ по чл. 17, ал. 6 от НРЦПГ в размер на 0,59 лв./MWh, който е 1,3486% от цената на входа на газопреносната мрежа, както и компонента \"задължение към обществото\" по чл. 11а, ал. 2 от НРЦПГ от 0,13 лв./MWh, която покрива разходите на \"Булгаргаз\" ЕАД за съхранение на количества в газохранилището Чирен в изпълнение на задължения по Плана за действие при извънредни ситуации, съгласно Регламент на ЕС № 994/2010. В цената на природния газ не са включени цени за достъп и пренос през газопреносната мрежа и клиентите следва да ги заплащат на крайните снабдители по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД.   Независимо от повишението с 3,51%, за битовите и за бизнес потребителите, ползващи природен газ, реалното увеличение ще бъде под 2%, тъй като останалите компоненти, формиращи цената на услугата - цена за достъп, пренос, разпределение и снабдяване, не се променят.   Промяната на цената на природния газ няма да се отрази на цените на топлинната енергия, които остават непроменени до края на първото тримесечие на 2019 г.   Без промяна остават и цените на електрическата енергия за битовите и за малките стопански потребителите на регулиран пазар.   На откритото заседание изпълнителният директор на „Булгаргаз“ ЕАД посочи, че изводите в доклада на работната група са обосновани и цената на природния газ е изчислена при стриктно спазване на нормативните изисквания и на договора с доставчика. Той прогнозира, че с оглед тенденцията на международните пазари за сериозно понижаване на цените на петрола и на алтернативните на природния газ горива, е много вероятно от 1 април 2019 г. „Булгаргаз“ ЕАД да поиска намаляване на цената на природния газ.   В срок до 20 декември 2018 г. участниците в откритото заседание могат да внесат писмени становища във връзка с констатациите и изводите в доклада на работната група.   Окончателното решение на КЕВР за утвърждаване на цени на природния газ за І-то тримесечие на 2019 г. ще бъде взето на закрито заседание на регулатора на 28 декември 2018 г.       Мога да съобщя, че цената на енергията за регулиран пазар, няма да бъде променена скокообразно. Това каза председателят на КЕВР на заседание на Комисията по енергетика, предаде агенция „Фокус“.   „Следваме своята линия на поведение и ще я отстояваме и в 2019 година“, заяви той. „В никакъв случай отговорите за цените не могат да бъдат дадени в рамките на един месец или два. Така действаме не само ние, а и другите европейски регулатори“, коментира Иван Иванов. „Много е отговорно какво решение се взима. То подлежи на съдебна санкция. Би било неприятно за имиджа на КЕВР, ако вземем прибързано, недостатъчно мотивирано и без доказателства решение“, каза още Иван Иванов.   Цените на Българската независима енергийна борса са трайно по-ниски в сравнение с борсите в Румъния, Турция, Унгария и Гърция, каза още Иванов.   „КЕВР има съществен принос, за да функционира Българската независима енергийна борса“, обърна внимание той. „Средната цена на Българската независима енергийна борса е била 77,60 лева за 1 януари до 20 декември“, посочи Иван Иванов.   „Количествата електроенергия са 65% са от трите дружества, дъщерни на БЕХ. При дългосрочните договори 70,3% са количествата, предложени от БЕХ, АЕЦ „Козлодуй“ и ТЕЦ „Марица Изток“ 2“, обясни Иван Иванов.   „Цените на Българската борса са на моменти с 20 евро и над по-ниски в сравнение със съседни борси“, коментира той. „При засилващата се свободна търговия с електроенергия в региона търговци, които оперират на всички борси, във всеки момент търсят ниска цена, за да търгуват и да я продават на съседни борси на по-висока цена“, посочи председателят на КЕВР.   „Това създава дисбаланс между търсенето и предлагането. В резултат на това цените се повишават“, каза още той.  ", "date": "2018.12.20", "title": "КЕВР: Цените на тока и топлинната енергия остават непроменени до края на отоплителния сезон"}
{"url": "http://epicenter.bg/article/Zaradi-golyamoto-patuvane-po-praznitsite-v-MVR-se-sabira-shtab--shte-obsadyat-organizatsiyata-na-dvizhenieto/171194/3/0", "text": "На прага на коледните празници в МВР се събира щаб заради очакваното голямо пътуване. Заседанието ще е под ръководството на вътрешния министър Младен Маринов. Очаква се да се обсъдят мерки и организация на движение, които да позволят безпроблемно движение по основните артерии в страната в дните до 2 януари, предаде Нова телевизия.   От бюлетина на Пътната агенция става ясно, че част от ремонтите по магистралите ще бъдат завършени още днес или утре, за да се облекчи трафикът .   Конкретно за магистрала \"Тракия\" - на 14-тия километър от София към Бургас ще бъде въведено реверсивно движение с две ленти към Бургас и една към София.   Обичайно само от столицата на път за празниците тръгват около 200 000 автомобила.    ", "date": "2018.12.20", "title": "Заради голямото пътуване по празниците в МВР се събира щаб, ще обсъдят организацията на движението"}
{"url": "http://epicenter.bg/article/Razbiha-banda-za-danachni-prestapleniya-za-milioni/171211/3/0", "text": "Специализираната прокуратура и ГДБОП разбиха организирана престъпна група за данъчни престъпления в особено големи размери.   Това обявиха на брифинг зам.-главният прокурор и ръководител на Специализираната прокуратура Иван Гешев, директорът на ГДБОП Ивайло Спиридонов и зам.-ръководителят на Специализирана прокуратура Кирил Пейчинов, предаде репортер на Novini.bg  Набирани са лица с нисък социален статус, които да участват в обществени поръчки за саниране на сгради и строително-ремонтни работи на територията на страната. Тези фирми издават фактури, които обаче не се осчетоводяват, неправилно се определя данъчният резултат и се избягва, заяви Кирил Пейчинов.  Само едно от дружествата не е внесло за една година ДДС за 380 000 лева, а дружествата са десетки, добави той.   Операцията е проведена на 18-ти декември срещу група от фирми, които са уличени в данъчни измами и пране на пари. При операцията са иззети 750 000 лв., както и златни монети турски лири с лика на Ататюрк.  Фирмите са се занимавали със саниране, с почистване на корита на реки и с ремонтни дейности, заяви на извънреден брифинг зам.-главният прокурор Иван Гешев. Те са печелили обществени поръчки в различни общини на територията на цялата страна.   След това са прехвърляли фирмите на хора с нисък социален статус.  \"Тази година сме запорирали 50-60 млн. лв. За нас с КПКОНПИ това е важно, защото е един от най-сериозните способи за борба с организираната престъпност. Ако броим и \"Джи пи Груп и Арабаджиеви, сумата може да стигне над 100 млн. лв. Мерките за паричните, които сме събрали тази година, са над 2 млн. лв. Тези пари ще влязат в държавата. За някои лица тези мерки са по-сериозни от задържане под стража\", каза още Гешев.     Зам.-главният прокурор изтъкна, че \"успехите, които до момента не са се случвали\", се дължат на доброто сътрудничество с МВР. Само паричните гаранции по дела за тази година са над 2 млн. лв. \"Ние ги съобразяваме с реалното имущество, с което разполагат обвиняемите лица. За нас тази мярка е много силна, защото тези средства от гаранцията влизат в държавата\", отбеляза Гешев. Шефът на Спецпрокуратурата Кирил Пейчинов допълни, че са претърсени коли, иззети са печати, електронни подписи, телефони и компютри, които компрометират укриването на данъци на престъпната група, която е заловена. Тя е действала по познатата схема - издавани са фактури, които не са осчетоводявани. Само едно дружество не е внесло над 380 000 лв.   Шефът на ГДБОП Ивайло Спиридонов заяви, че информация за задържаните лица е получена през октомври 2017 г.  Става ясен механизмът на злоупотреби на тези фирми. Въпросните фирми развиват дейност, но не отчитат цялата информация за собствените си приходи. Пейчинов обясни, че не е имало проблем с извършването на обществените поръчки, а с това че фирмите не са си плащали данъците. Фирмите са регистрирани на социално слаби хора, поясни на свой ред Гешев като тяхната дейност е била на територията на различни общини - Главинци, Лисичово и др.  \"Вие че не сте ги чували тези общини, вярвайте ми, парите са потресаващи!\", обърна се към медиите Гешев. \"Само едно от дружествата е с невнесен данък от 380 хил. лв. А говорим за десетки фирми. Всички те се контролират от членове на тази група\", коментира още Кирил Пейчинов.  \"Ситуацията е такава - общината е плащала коректно поръчката, но фирмите не са си плащали данъците\", обобщи прокурор Иван Гешев.   ", "date": "2018.12.20", "title": "Иван Гешев: Разбита е банда за данъчни престъпления за милиони!"}
{"url": "http://epicenter.bg/article/Prokuraturata-protestira-puskaneto-ot-aresta-na-Ivancheva-i-Petrova-/171242/3/0", "text": "Специализираната прокуратура поиска от Апелативния специализиран наказателен съд да отмени определението на първоинстанционния съд от 19 декември 2018 г., с което мярката за неотклонение на подсъдимите за корупция Десислава Иванчева, Биляна Петрова и Петко Дюлгеров бе изменена от „Задържане под стража“ в “Домашен арест“ (с отложено изпълнение до 12 часа на 22 декември 2018 г.). Това съобщиха от Апелативната специализирана прокуратура.  Според прокуратурата към настоящия момент по делото са налице всички изискуеми от закона предпоставки за продължаване на мерките за неотклонение „Задържане под стража“ на подсъдимите. Липсва промяна в обстоятелствата, налагащи ревизия на мерките, в хода на съдебното следствие не е разколебано и обоснованото предположение, че именно те са извършили престъплението, за което са обвинени.  В същото време продължава да е налице реална опасност подсъдимите да извършат ново престъпление, като се има предвид характерът на повдигнатите обвинения, длъжностното им качество при извършване на престъплението, високата обществена опасност на деянието, начинът на извършване и размерът на получения подкуп.  Продължителността на задържането на подсъдимите до момента е в рамките на разумния срок според изискванията на Европейската конвенция за защита правата на човека и основните свободи.  ", "date": "2018.12.20", "title": "Прокуратурата протестира пускането от ареста на Иванчева и Петрова "}
{"url": "http://epicenter.bg/article/-Ekzakta--Ako-izborite-sa-dnes--v-parlamenta-vlizat-samo-GERB--BSP-i-DPS/171234/2/0", "text": "  В сравнение с месец октомври т.г., с 5% намаляват хората, които не искат предсрочни избори и също с толкова нарастват желаещите предсрочен вот.  Това са изводите от национално представително изследване на „Екзакта Рисърч Груп”, проведено в периода 10 - 17 декември 2018 г.   По метода на прякото полустандартизирано “face to face” интервю, по домовете им са интервюирани 1000 пълнолетни българи в 125 гнезда, в 93 населени места.        Болшинството от избирателите на ГЕРБ и на ОП са на мнение, че кабинетът трябва да изкара пълния си мандат. Сред привържениците на ДПС също имат превес преценките, че не са нужни предсрочни избори.  Данните от настоящото изследване показват, че ДПС е трета политическа сила с електорална тежест от 5.1%, а ОП са четвърти с 3.8%. Демократична България би получила 2.5% от вота на избирателите, а Воля – 1%. АБВ и РБ биха получили по 1%. За други партии биха гласували около 7%, а 34.3% заявяват, че изобщо няма да гласуват.  42% от българите посочват, че имат по-скоро оптимистични очаквания за бъдещето на България, а очакванията на 45% са по-скоро песимистични. Оптимисти са по-често мъжете, българите на възраст до 50 години, заможните и образованите, както и жителите на градовете извън столицата. Три четвърти от избирателите на ГЕРБ и половината от тези на ОП очакват по-добри дни за страната. Най-позитивнии са младите и избирателите на ГЕРБ.  По-често песимистични очаквания за развитието на страната имат хора на възраст над 50 години, нискообразовани и бедни респонденти, избиратели на БСП и на ДПС, хора без политически предпочитания и жители на столицата.  В средата на декември 2018 г., 45% заявяват, че се чувстват оптимисти за собственото си бъдеще, а песимистите възлизат на 40%.  Като оптимисти се определят по-често мъжете, хората на възраст до 50 години, високообразованите и заможните респонденти, както и жителите на населените места, извън столицата. Единствено сред избирателите на БСП и на ДПС песимизмът натежава над оптимизма към собственото бъдеще. Най-висок песимизъм в персонален план регистрираме и сред хората с ниско образование.  ", "date": "2018.12.20", "title": "„Екзакта”: Ако изборите са днес, в парламента влизат само ГЕРБ, БСП и ДПС"}
{"url": "http://epicenter.bg/article/BDZh-osiguryava-15-400-dopalnitelni-mesta-vav-vlakovete-za-Koleda-i-Nova-godina/171236/2/0", "text": "„БДЖ-Пътнически превози” ЕООД ще осигури 15 400 допълнителни места за предстоящите Коледни и Новогодишни празници. За тази цел ще бъдат увеличени с допълнителни вагони съставите на някои влакове, които пътуват по основните направления в страната. По този начин националният железопътен превозвач се стреми да гарантира удобното придвижване на своите клиенти по време на празничните дни.  От утре (21-и декември) до 2-и януари включително, с увеличени състави ще пътуват някои влакове по следните маршрути:  - София-Варна-София;  - София-Бургас-София;  - София-Пловдив-София;  - София-Свиленград-София;  - София-Стара Загора-София;  - София-Горна Оряховица-София;  - София-Русе-София;  - София-Лом-София;  - София-Видин-София;  - София-Благоевград-София;  - София-Кулата-София;  - София-Петрич-София;  - Пловдив-Варна-Пловдив;  - Септември-Добринище-Септември.  „БДЖ-Пътнически превози” ЕООД напомня на своите клиенти, че при закупуване на билети за отиване и връщане, могат да ползват от 10% до 30% намаление от редовната цена в зависимост от различните търговски оферти на дружеството. Клиентите на националния железопътен превозвач могат да получат подробна информация за разписанията на влаковете от служителите на гишетата „Информация” и билетните каси в железопътните гари и бюра в страната или на националния информационен телефон 0700 10 200.", "date": "2018.12.20", "title": "БДЖ осигурява 15 400 допълнителни места във влаковете за Коледа и Нова година"}
{"url": "http://epicenter.bg/article/Iliyana-Yotova-/171240/2/0", "text": "Вицепрезидентът Илияна Йотова се срещна на „Дондуков“ 2 с ръководствата на дружествата на българските исторически диаспори в България. Вицепрезидентът благодари на присъстващите за ползотворната съвместна работа и инициативи през изминалата година. Илияна Йотова сподели, че добри контакти са установени и със сънародниците ни в Съединените американски щати и далечна Аржентина.  „Българите тук и нашите сънародници в чужбина сме едно голямо семейство“, заяви вицепрезидентът.   Илияна Йотова представи проекта за интернет платформа, която да свързва сънародниците ни в чужбина помежду им и с родината, както и концепцията за създаването на Български културен институт.  Работния вариант на платформата Илияна Йотова представи по-рано пред Съвета за работа с българите в чужбина, който проведе заключителното за годината заседание. В съвета към вицепрезидента участват представители на изпълнителната власт, водещи учени, политолози, университетски преподаватели, журналисти и общественици. Вицепрезидентът Илияна Йотова направи преглед на всички инициативи с българските общности в чужбина, проведени през 2018 година.  На срещата бе обсъдена и единодушно приетата от съвета концепция за Български културен институт по примера на Гьоте институт или Институт Сервантес. Тя е изготвена след над 50 срещи с български общественици и интелектуалци. Проучен е опитът на чуждестранните културни институти в България. „С готовност ще представим концепцията на съответните институции, в чиито ръце е нейното изпълнение“, отбеляза вицепрезидентът.  Категорично е становището на съвета, че е необходимо актуализиране на двете постановления на Министерски съвет, отнасящи се до обучението на чуждестранни студенти от български произход. От представител на Министерството на образованието и науката бе получено уверение, че се работи в тази посока.  Вицепрезидентът представи основните изводи от проведените две Студентски лаборатории със студенти от българските исторически диаспори – във Варна и в Благоевград. Необходимо е да бъде улеснено пребиваването на студентите в България по време на обучението. „Няма единен механизъм, който да предлага на завършилите стаж или работа“, посочи Илияна Йотова.  За пореден път бе потвърдена тезата, че трите закона – за българското гражданство, за българите в чужбина и за чужденците в България, се нуждаят от промяна, тъй като в тях има текстове, които си противоречат. Ремонтът на Закона за българско гражданство трябва да включва задължително ниво на владеене на български език, както и изискване за постоянно пребиваване. Очакват се реални резултати от дейността на работната група, в която влизат представители на всички институции, ангажирани с темата.  Съществуват проблеми, нерешени от много години. Като държава България трябва да отговори на въпроса каква политика иска да прави със сънародниците зад граница – цялостна национална политика или политика на парче с ограничени контакти. Това бяха заключенията на двете срещи.", "date": "2018.12.20", "title": "Илияна Йотова разговаря с ръководствата на дружествата на българските исторически диаспори"}
{"url": "http://epicenter.bg/article/Borisov/171239/2/0", "text": ", която ще се проведе в периода 21-22 декември в Белград.   В рамките на форума министър-председателят Бойко Борисов, гръцкият и румънският му колеги Алексис Ципрас и Виорика Данчила и сръбския президент Александър Вучич ще разговарят за  Ще бъде обсъдена и темата за евроинтеграцията на Сърбия.   Вечерта на 21 декември е и първото събитие в графика на четиримата лидери, които ще проведат съвмества работна вечеря.   За 22-ри е предвидена и официалната Четиристранна среща. , който в момента ръководи австрийското председателство на Съвета на Европа.    Припомняме, че в началото на месец ноември нашата страна бе домакин на една от Балканските срещи. Мероприятието се проведе в резиденция „Евксиноград“ в морската ни столица. Тогава премиерите Борисов, Ципрас и Дънчила и президентът на Сърбия Вучич обсъдиха развитието на съвместните инфраструктурни проекти в контекста на свързаността на Балканите, като фокусът падна върху задълбочаването на регионалната стабилност в контекста на актуалните европейски въпроси. Специален гост на форума пък бе министър-председателят на Израел Бенямин Нетаняху. ", "date": "2018.12.20", "title": "Премиерът Борисов ще участва в Четиристранна среща на високо ниво в Белград "}
{"url": "http://epicenter.bg/article/Zaradi-mrasniya-vazduh-v-Sofiya--Na-20-i-21-dekemvri-uchenitsite-mogat-da-ostanat-vkashti-/171244/2/0", "text": "Заради очакваните критични стойности на замърсяване на въздуха в София децата, които страдат от хронични белодробни заболявания, могат да останат вкъщи на 20 и 21 декември.  Отсъствията им ще бъдат извинени, предаде бТВ.  Такива съобщения изпращат директорите на детски градини и училища на родителите в столицата. Те са на база заповед на министъра на образованието Красимир Вълчев.  „На 20 и 21 декември директорите на детските градини и училищата в София да предприемат действия за намаляване на риска от вредни последици за здравето на децата и учениците във връзка с прогнозните критични стойности на емисиите от вредни вещества във въздуха над допустимите норми по данни на Националния институт по метеорология и хидрология”, пише в заповедта на министъра.  ", "date": "2018.12.20", "title": "Заради мръсния въздух в София: На 20 и 21 декември учениците могат да останат вкъщи "}
{"url": "http://epicenter.bg/article/Halil-Letifov/171245/2/0", "text": "Ще припомним, че при съставянето на това управление заявихме, че в тази конфигурация правителството няма да даде резултати. Убедихме се, че държавността се руши всеки ден. Липсата на посока в управлението е факт, а държавата загуби много.   Това заяви Халил Летифов, зам.-председател на ДПС в предаването \"Плюс-минус\" по Нова телевизия.   „Рушенето на държавността продължи със страшна сила в изминалата година и половина. Опозиция сме на управляващите заради липсата на реформи и ясна визия. Имаме ценностни различия, които не можем да приемем”, бе категоричен Летифов. Според него доверието в институциите е на критично ниско ниво.   Той коментира и текстовете в новоприетия антикорупционен закон, които засягат възможността делото за отнемане на имущество на дадено лице да продължи, дори ако наказателното производство срещу него е спряло.  „Антикорупционното законодателство трябва да се развива. Относно общинските съветници - трябва да отговорим дали те са висша държавна длъжност. Освен това, те са хиляди и това ще усложни значително работата на антикорупционния орган”, заяви Летифов.   \"Липсата на информация е проблемът при внасянето на важни законопроекти. Представянето на законопроекти в последния момент поражда напрежение\", допълни депутатът от ДПС.  Но изрази съмнение, че КОНПИ ще се използва като репресивен орган за упражняване на натиск.  Зам.-председателят на ПГ на ДПС коментира и т.нар. закон „Макрон”, които предизвика вълна от недоволство сред родните превозвачи.  „Големите страни прокарват протекционистко законодателство, за да защитят собствените си интереси”, заяви Летифов и изрази надежда, че някои от разпоредбите ще отпаднат или ще бъдат променени.   \"Самият факт, че големите страни от ЕС са се обединили около пакет \"Мобилност\" не ни дава много надежди\", коментира зам.-председателят на ДПС.  Депутатът каза още, че ДПС подкрепя идеята за въвеждане на машинно гласуване, но не и дистанционно. Партията се обявява и против преференциалния вот.   \"Ние сме \"за\" машинното гласуване, за да може хората отново да повярват в честността на изборите\", завърши Халил Летифов.      ", "date": "2018.12.20", "title": "Халил Летифов: Държавността се руши всеки ден!"}
{"url": "http://epicenter.bg/article/Taksitata-shte-vozyat-za-minimum-77-stotinki-i-maksimum-1-60-leva-na-kilometar/171247/2/0", "text": "77 стотинки дневна тарифа и 88 стотинки нощна тарифа минимална цена на километър пробег гласува Столичният общински съвет за таксиметровата услуга в София.   Максималната цена остава непроменена - 1.30 - дневна и 1.60 - нощна тарифа, предаде БНР. Превозвачите в София настояваха за 30%-но увеличение на минималната цена на таксиметровите услуги. След близо три часови дебати председателят на Комисията по транспорт Екатерина Йорданова обяви:   \"Равновесната цена в момента за този пазар в София я изчисляваме на 78 стотинки и смятаме, че цена от 77 - минимална тарифа, е масовата и би могла безпроблемно да се поеме като минимална цена, с цел да изпълним закона.\"   Минималният праг на цената на таксиметровите услуги в София се въвежда според изискванията на Закона за автомобилните превози.", "date": "2018.12.20", "title": "Такситата ще возят за минимум 77 стотинки и максимум 1,60 лева на километър"}
{"url": "http://epicenter.bg/article/Agentsiyata-za-hranite-nasochi-za-unishtozhavane-nad-190-kg-produkti-ot-zhivotinski-proizhod/171251/2/0", "text": "Общо 762 проверки на пазарите в страната извърши  . Тематичната проверка (извън текущия официален контрол) включва и  както и  , предлагащи храни, плодове и зеленчуци, директно от производител до краен потребител, съобщиха от Агенцията.   Съставени са 17 акта за установяване на административно нарушение. Четири са издадените предписания за отстраняване на установени нарушения в обекти за търговия на дребно и пазарите на територията на областите в страната.   Възбранени и насочени за унищожаване са над 190 кг храни от животински произход - млечни продукти, месни заготовки и разфасовки и 178 броя яйца неправилно съхранявани и без идентификационна маркировка и придружаващи документи за произход.   Констатираните са свързани с предлагане на плодове и зеленчуци  , продажба на пресни плодове (ябълки и грозде) без обозначения за произход и клас на качество, търговия на млечни продукти без идентификационна маркировка,  на продавачите на щандовете,   на пресните плодове и зеленчуци и търговия на храни от животински произход без идентификационна маркировка и без придружаващи документи, доказващи произхода им. Проверките се правят с цел установяване спазването на законодателството за храните, в това число доказателства за произход на продуктите, прилагането на добри практики по време на съхранението, както и проверки за съответствие с изискванията за етикетирането на храните.", "date": "2018.12.20", "title": "Агенцията за храните насочи за унищожаване над 190 кг продукти от животински произход"}
{"url": "http://epicenter.bg/article/Ochakva-ni-maglivo-petachno-utro--prez-denya---yasno-i-bez-valezhi-/171252/2/0", "text": "През нощта и до сутринта ще е почти тихо и на места в низините и котловините ще има ниска облачност или мъгла. В петък ще има временни увеличения на облачността, почти без валежи. По-късно през деня и до вечерта над много райони на страната за кратко ще се изясни. Ще духа слаб югозападен вятър, предава Дарикнюз.  Минималните температури ще са предимно между минус 6 и минус 1 градуса, максималните, в по-голямата част от страната, ще са между 3 и 8 градуса, на места покрай Дунав малко по-ниски около 0 градуса. Атмосферното налягане слабо ще се понижи, но ще остане по-високо от средното за месеца.  В планините през деня ще има временни увеличения на облачността, но ще е почти без валежи. По-късно облачността ще намалява и вечерта ще е предимно ясно. Ще духа до умерен вятър от запад-югозапад. Максималната температура на височина 1200 м ще е около 6 градуса, на 2000 м - 0 градуса.  По Черноморието облачността ще е променлива, с по-съществени намаления привечер. Ще духа слаб югозападен вятър. Максималните температури ще са 4-7 градуса, вълнението на морето ще е 2 бала. Температурата на морската вода е 7-8 градуса.  ", "date": "2018.12.20", "title": "Очаква ни мъгливо петъчно утро, през деня - ясно и без валежи "}
{"url": "http://epicenter.bg/article/Ministarat-i-nachalnikat-na-otbranata-provedoha-videokonferetna-vrazka-s-misiite-zad-granitsa/171253/2/0", "text": "Министърът на отбраната Красимир Каракачанов и началникът на отбраната генерал Андрей Боцев разговаряха по видеоконферентна връзка с националните командири на българските военни контингенти, участващи в операциите и мисиите на ЕС и на НАТО в Афганистан, Босна и Херцеговина, Косово и Мали.   Връзката в навечерието на Рождество и преди Нова година, се организира от Съвместното командване на силите.   През януари министърът на отбраната планира да посети военнослужещите от контингента в Косово.    ", "date": "2018.12.20", "title": "Министърът и началникът на отбраната проведоха видеоконферетна връзка с мисиите зад граница"}
