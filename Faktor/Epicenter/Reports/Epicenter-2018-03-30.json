{"url": "http://epicenter.bg/article/Vezhdi-Rashidov--Bravo--Boyko--Tova-e-mazhkoto-reshenie-za-Balgariya--/150709/2/0", "text": "\"Браво, Бойко!\" - така възкликна в кулоарите на парламента още в първите минути след премиерското изявление за Русия бившият министър на културата Вежди Рашидов, доволен от позицията, която току-що е чул и без да знае, че гласът му прокънтя.  \"Това негово решение е мъжкото, полезното за България\", каза депутатът от ГЕРБ пред Канал 3, след като сутринта коментира пред камерата, че тази война спрямо Русия не ни носи нищо и не трябва да сме пудели, които лаят в глутницата.  Няколко часа по-късно, вече след развръзката, големият артист си отдъхна със задоволство: \"Казвам \"браво\", защото това са процеси, които трябва да бъдат мъдри, мислени и преди всичко разумът и мъдростта трябва да е двигател, а не инерцията, както казах сутринта - просто колективно да започваме да обичаме и да мразим. Реагирах, защото това негово решение е мъжкото, достойното и полезното за България.\", коментира председателят на комисията по култура в НС.  Вежди Рашидов е категоричен, че един мъдър държавник трябва да може да види \"характеристиката на своя народ, манталитета на своя народ и въз основа на това да вземе правилните решения\".  Рашидов не се притеснява от разнобоя в ГЕРБ по темата Русия, демонстриран от шефа на групата Цветан Цветанов - важно било крайното решение.  \"Нека да има и мнения различни, това е хубавото на групата на ГЕРБ, ето аз имам друго мнение, част от ГЕРБ има друго, това е плурализмът. В това няма лошо. По-важно е крайното решение - мъдростта надделява пред инерцията, тогава е по-добре, защото всички решения, които се вземат, имат последствия във времето и не е добре България вече да остава винаги като негатив, време е вече ние да вървим нашия си път\", смята Вежди Рашидов.  \"Чест му прави, затова казвам, че това е мъдро, държавническо решение и аз се радвам, защото съм работил с тоя човек. Човек, който все повече става държавник, това е полезно за целия български народ\", възкликна скулпторът, депутат от ГЕРБ и шеф на комисията по култура и медии.  ", "date": "2018.03.30", "title": "Вежди Рашидов: Браво, Бойко! Това е мъжкото решение за България! "}
{"url": "http://epicenter.bg/article/Karakachanov--Ako-kosmicheskata-stantsiya-padne-u-nas--ne-pipayte-otlomki/150659/2/0", "text": "На всеки 89 минути китайската космическа станция минава на територията на България. Това информира министърът на отбраната Красимир Каракачанов на брифинг в Министерски съвет, предаде news.bg.  По думите му теоретичните шансове станцията да падне са 0,01%. Въпреки това всички необходими мерки от страна на българската армия са взети, увери Каракачанов.  Това, което трябва да знае населението е, че ако това се случи на територията на страната, никакви отломки не трябва да се пипат или разместват, изтъкна военният министър. По думите му това е работа на специалисти химици.  Каракачанов заяви, че реална опасност за населението не съществува.", "date": "2018.03.30", "title": "Каракачанов: Ако космическата станция падне у нас, не пипайте отломки"}
{"url": "http://epicenter.bg/article/Ninova--Pozdravyavam-Borisov-za-reshenieto-da-ne-se-ekspulsirat-ruski-diplomati/150661/2/0", "text": ", каза лидерът на БСП Корнелия Нинова пред журналисти в кулоарите на парламента, цитирана от \"Фокус\".   Изявлението на соцлидера бе след председателския съвет на Народното събрание и във връзка с решението на министър-председателят Борисов да не се експулсират руски дипломати.   „ , подчерта Корнелия Нинова. „  Надяваме се като председател на Съвета на ЕС, България да поеме това посредничество и да бъде мост между Европа и Русия в името на мира и спокойствието на всички народи в Европа“, продължи Нинова.  Не постигнахме съгласие за обща декларация на председателски съвет, беше в националния интерес да имаме такава, каза още Нинова.  „Първо да кажа какво се случи на председателски съвет. Не постигнахме съгласие за обща декларация, за което съжалявам. И националният интерес, и интересът на Европа изискваше българският парламент да има такава\", смята лидерът на БСП. „ , бяха точните думи на председателят на БСП Корнелия Нинова.  ", "date": "2018.03.30", "title": "Нинова: Поздравявам Борисов за решението да не се експулсират руски дипломати"}
{"url": "http://epicenter.bg/article/Tsvetanov-pak-natiska-da-gonim-ruski-diplomati-Iskame-li-da-sme-chast-ot-demokratichnite-darzhavi-i-NATO/150663/2/0", "text": "  . Това каза пред журналисти в Народното събрание председателят на ПГ на ГЕРБ Цветан Цветанов след председателския съвет по случая „Скрипал“, предаде репортер на Агенция „Фокус“.   „ “, изтъкна той.   Попитан може ли България да бъде посредник между Русия и ЕС, Цветан Цветанов посочи: „България е председателстваща ЕС и може да играе много по-активна роля“. „Трябва да бъдем водещи във всичко, което се случва в 6-месечния период. Ако има посредничество, България ще участва в процеса, но въпросът е каква е позицията на държавите, които солидарно подкрепиха Великобритания“, обясни той.   Според него е важно да се отчете и позицията на Македония, Албания и Черна гора по случая. „  каза още Цветан Цветанов.   Към настоящия момент със заявената позиция на министър-председателя не се налага излизането с декларация от парламента.   „Днешното решение на министър-председателя е на база проведения Съвет за сигурност. Информацията, която са обсъждали, не е достояние за народните представители“, посочи той.   „На БСП им хареса само позицията на премиера, че към настоящия момент няма да се гонят дипломати от България. На председателския съвет прочетох основните акценти от решението на Съвета. БСП не бяха много дружелюбни това нещо да намери място в декларацията“, обясни Цветан Цветанов.   „Единственото, за което изразиха пълното си задоволство и подкрепиха премиера е за това, че няма да гоним руски дипломати“, допълни той. „Нямам абсолютно никакви съмнения във фактите, с които Великобритания разполага, и с това, което те казват и отстояват“, каза още Цветан Цветанов.  ", "date": "2018.03.30", "title": "Цветанов пак натиска да гоним руски дипломати:Искаме ли да сме част от демократичните държави и НАТО"}
{"url": "http://epicenter.bg/article/-Biovet--shte-izgradi-i-dari-na-Obshtina-Peshtera-sportna-ploshtadka-v-dvora-na-uchilishte/150664/2/0", "text": "  „Биовет“ АД ще изгради и дари на Община Пещера многофункционалната спортна площадка в двора на ОУ“П.Р.Славейков“. Проектът бе изготвен от Община Пещера преди 3 години, но до този момент не са отпуснати целеви средства от бюджета на държавата за изграждането на съоръженията.   До варианта, най-голямото предприятие в Пещера и региона, да финансира проекта се стигна, след проведени разговори между кмета Николай Зайчев и „Биовет“ АД.   Днес на проведената сесия на местния парламент Общинските съветници дадоха съгласие върху терен публична общинска собственост Биовет АД да реализира чрез дарение проект за изграждане на Многофункционална спортна площадка на открито, състояща се от игрище за минифутбол, комбинирана площадка за баскетбол и волейбол, фитнес площадка, маса за тенис, външно осветление, изграждане на алеи, беседка, озеленяване и видеонаблюдение от „Биовет“ АД.   Стойността на проекта е 266 552, 47 лв.. Основната цел, която и ръководството на Общината, и „Биовет“ АД си поставят с изграждането на спортните съоръжения, е създаването на по-добри условия за масов спорт сред децата и младежите в Пещера. Мястото, на което ще бъде разположена площадката, е избрано след обсъждане още при изработването на проекта. ОУ“Петко Р.Славейков“ се намира в центъра на града, което предоставя добра възможност на всеки, който би желал да играе футбол, баскетбол, волейбол, тенис на маса или просто да тренира фитнес на открито. Осветлението ще увеличи времето за използване на всяко съоръжение, а видеонаблюдението ще следи да няма проблеми с опазването на многофункционалната спортна площадка. Районът, ще бъде облагороден с алеи, озеленяване и беседка за отдих.   Кирил Домусчиев – Председател на Надзорния Съвет на Биовет АД: Биовет е най-големият работодател и инвеститор в Община Пещера и региона. В края на миналата година Дружеството стартира мащабна инвестиция за разширяване на производствените си мощности на стойност от 150 милиона евро. В резултат на това ще увеличим броя на работните места от 1110 на 1300. Основната част от нашия персонал са висококвалифицирани специалисти: биолози, химици и инженери. Това не е първата наша социална инициатива в помощ на Общината и населението. Поредната стъпка в тази посока е този проект. Решението да направим това дарение отново идва да покаже нашата дългосрочна ангажираност към града и региона. „Биовет“ АД инвестира не само в нови производствени мощности и откриванете на нови работни места, но и в подпомагане на Община Пещера за изграждане на добра градска среда и условия за живеене, спорт и отдих на децата и жителите на Община Пещера.   Николай Зайчев кмет на Община Пещера: Благодаря на „Биовет“ АД, затова, че поде инициативата на Община Пещера за изграждане на Многофункционална спортна площадка на открито. Реализирането на проекта ще даде възможност да се играе минифутбол, баскетбол и волейбол и то на настилка, съобразена със съответния спорт, ще имаме фитнес площадка, маса за тенис. Така стъпка по стъпка подобряваме условията за спорт в нашия град. Ще припомня, че вече успяхме да изградим площадка за стрийт фитнес. Като кмет на Общината имам за цел жизнената ни среда да става по-добра и е чудесно, когато целите на местното управление в полза на обществото съвпадат с тези на най-големия инвеститор в нашия регион. Ръководството на „Биовет“ АД и до момента подпомага развитието на спорта в Община Пещера , като спонсорира футболния ни отбор и инвестира в ремонтни дейности на тенис- площадка „Кавказ“. Подпомага и културата и социалната дейност в общината , за което сърдечно благодаря!    ", "date": "2018.03.30", "title": "„Биовет“ ще изгради и дари на Община Пещера спортна площадка в двора на училище"}
{"url": "http://epicenter.bg/article/Tomislav-Donchev-za--quot-Royters-quot--Starite-vrazki-s-Rusiya-vliyayat-na-reshenieto-ni-po-sluchaya--Skripal-quot-/150667/2/0", "text": " Това признава вицепремиерът Томислав Дончев в интервю за агенция \"Ройтерс\" по повод солидарността на страната ни с позицията на Великобритания по случая Скрипал, цитиран от Агенция \"Фокус\". Явно прозападното лоби в ГЕРБ търси да оправдае с коалиционните партньори решението на премиера да не гони руски дипломати от България. Преди това председателят на ПГ на ГЕРБ Цветан Цветанов, смятан за човека на САЩ в управляващата партия, заяви в парламента, че Борисов си е оставил възможността да промени сегашната си позиция по случая \"Скрипал\", ако постъпят нови доказателства за вината на Русия. „   „В момента, за добро или лошо, няма такъв консенсус“, констатира българският вицепремиер.    Това наследство се трансформира в коалиционно правителство на страната, в което дясноцентристката партия ГЕРБ споделя властта с три по-малки националистически партии, които в различна степен подкрепят добрите отношения с Русия и твърдят, че страната трябва да приеме балансирана позиция по случая „Скрипал“.    И президентът Румен Радев, и най-голямата опозиционна партия БСП настояват, че Великобритания трябва да предостави доказателства за участието на Русия в отравянето на Скрипал.  Правителството свика Съвета за сигурност в петък сутринта, когато коалиционните партньори ще вземат решение какви мерки да бъдат взети по случая.  „Категоричен съм, че това (призивите към България да изгони руски дипломати – бел. „Ройтерс“) е грешка“, заяви Волен Сидеров, лидер на проруската националистическа партия „АТАКА“, един от младшите коалиционни партньори на ГЕРБ.  „Имаме един неясен случай, в който няма доказателства за участие на Русия“, добави още Сидеров.  Д   Говорейки за международната ситуация, той заяви: „Взимайки предвид това, че нашето правителство е коалиционно...   Дончев заяви, че засега България ще изчака доклада на Организацията за забрана на химическото оръжие (ОЗХО), като междувременно София ще следи развитието на събитията отблизо.  „Това, което се случи във Великобритания е... неприемливо. То е варварско, това е химическо оръжие, това е бойно отровно вещество“, констатира българският вицепремиер.  Що се отнася до историческите връзки между България и Русия, той заяви: „  ", "date": "2018.03.30", "title": "Томислав Дончев за \"Ройтерс\": В българското правителство има \"силно проруско лоби\""}
{"url": "http://epicenter.bg/article/Maya-Manolova--34-908-grazhdani-sa-se-obarnali-za-pomosht-kam-institutsiyata-prez-2017-godina/150669/2/0", "text": "През 2017 година 34 908 души са се обърнали за помощ и съдействие към институцията. 22 369 са приети и консултирани в приемната на омбудсмана. Това каза на брифинг в Народно събрание омбудсманът на  РБългария за дейността на институцията през 2017 година, предаде Агенция „Фокус“.   „Току що заедно с екипа ми внесохме в парламента Годишния доклад за работата на омбудсмана за 2017 година“, посочи тя. „В сравнение с 2016 година броят на жалбите е нараснал с 20%. Те са 12 635. 12 539 жалби са приключени. По тях са отправени над 1800 препоръки до различни институции. Всяка втора е изпълнена“, обясни омбудсманът.   „Преобладават жалбите срещу монополните дружества, за защита на гражданите в качеството им на потребители- те са 3060“, поясни Мая Манолова.   „Следващите по брой жалби са за защита на социални права на гражданите- неплатени заплати, трудова експлоатация, проблеми с пенсионирането.   На трето място са жалбите, свързани с изпълнителното производство, те намаляват след успешната ни законодателна намеса срещу частните съдебни изпълнители и техните свръхправомощия“, уточни омбудсманът.   „Жалбите, свързани със свръхзадлъжнялостта на българите са се увеличили през 2017 година, те са 1752. Все по трудно гражданите плащат сметките си към банки, фирми за бързи кредити, лизингови компании и други небанкови институции“, каза още Мая Манолова.", "date": "2018.03.30", "title": "Мая Манолова: 34 908 граждани са се обърнали за помощ към институцията през 2017 година"}
{"url": "http://epicenter.bg/article/TASS--Balgarskiyat-premier-zayavi--che-nyama-da-ima-dopalnitelni-merki-sreshtu-Rusiya-po-sluchaya--Skripal-quot-/150671/2/0", "text": "България няма да въвежда допълнителни санкции срещу Русия във връзка със случая „Скрипал“. Това заяви в петък министър-председателят на страната Бойко Борисов след заседанието на Съвета за сигурност на правителството, предава ТАСС, цитирана от Агенция \"Фокус\".  „Със своите действия на заседанията на Съвета на Европейския съюз и НАТО ние оказахме пълна поддръжка за Великобритания. Изтеглянето на нашия посланик от Москва показва, че ние обърнахме много сериозно внимание на проблема. Но ние очакваме повече доказателства (за вината на Русия), ако има такива и към този момент няма да приемаме нови санкции, включително изгонване на дипломати. Като председател на Съвета на ЕС ние сме длъжни да съхраним каналите на комуникация с Русия, това е наше задължение“, заяви Борисов.  Премиерът уточни, че посланикът на България Бойко Коцев ще се върне в Москва след една седмица, веднага след Великденските празници.  В Съвета за сигурност на българското правителство влизат членовете на Министерски съвет, ръководителите на специалните служби и представители на българския парламент. Той се председателства от премиера на страната.  Обсъждането на случая „Скрипал“ в българския парламент предизвика скандал в петък, пише още руската информационна агенция. Опозиционната Българска социалистическа партия (БСП) предложи на депутатите да приемат обща декларация във връзка със ситуацията около случая „Скрипал“ и световната дипломатическа криза. Лидерът на социалистите Корнелия Нинова предложи в посланието да се включи заявление за това, че „България се застъпва за мир, който трябва да бъде постигнат диалог, а не чрез оръжие и заплахи“ и да се подчертае, че „страната отстоява принципите на истината и презумпцията за невинност“ и няма намерение да предприема действия срещу руските дипломати до представянето на безспорни доказателства.  „Никой не даде безспорни доказателства. А вероятността не означава гаранция. Никой никога не е бил осъждан за вероятно (престъпление)“, подчерта Нинова.  Председателят на парламентарната група на партията „Граждани за европейско развитие на България“ (ГЕРБ) Цветан Цветанов се обяви против това, обвинявайки опозицията, че води целенасочена работа за излизането на страната от състава на ЕС.  Освен това той подчерта, че позицията на България по случая „Скрипал“ трябва да съответства на евроатлантическата ориентация и солидарността с ЕС по този въпрос е изключително важна.  ", "date": "2018.03.30", "title": "ТАСС: Българският премиер заяви, че няма да има допълнителни мерки срещу Русия по случая „Скрипал\""}
{"url": "http://epicenter.bg/article/Pochti-7-chasa-gasiha-pozhara-v-Studentski-grad--video-/150642/3/0", "text": "  Близо 50 пожарникари и 5 пожарни автомобила са участвали в операцията по гасенето на пожара. Няма пострадали хора, а само материални щети.   Т.нар \"блок на уравненията\" в Студентски град, който се запали в четвъртък следобед, горя до късно през нощта. Заради огнената стихия се наложи евакуацията и на съседни сгради ,  съобщава  dir.bg.   Близо 50 пожарникари с помощта на 5 пожарни автомобила и две механични стълби са били включени в борбата с пожара, която е продължила около седем часа, съобщи bgonair.bg.   Пожарът е избухнал в едно от сервизните помещения на т. нар. \"блок с уравненията\" в 15:50 часа в четвъртък, а екипите са дошли за около 6 минути.   Пламъците са възникнали първоначално на последния етаж, където най-вероятно е имало късо съединение. Това е мнението на наематели в сградата.   Инцидентът е станал на кръстовището на ул. \"Академик Жак Натан\" и ул. \"8-и декември\". Според очевидци пламъците са обхванали последния етаж на сградата.   По-късно стана ясно, че в сградата са настанени 40 от юношите на футболния отбор на ЦСКА. За щастие момчетата са изведени навреме и не са пострадали. Именно те забелязали пожара.  ", "date": "2018.03.30", "title": "7 часа гасиха пожара в Студентски град (видео)"}
{"url": "http://epicenter.bg/article/Spad-na-ruskite-i-izraelskite-turisti-u-nas/150634/4/0", "text": "Регионалната туристическа камара в Бургас покани на среща всички консули на чужди държави у нас на среща преди началото на летния туристически сезон. Отзоваха се само Генералният консул на Република Турция и почетните консули на Държавата Израел, Русия и Украйна.   Туристическият бранш отчита спад при руските и израелските туристи през миналата година, предаде БНР. През 2017 г. за първи път има спад на руските туристи от над 13%, както и от израелския пазар – над 8%. Почетният консул на Русия в Бургас Тонко Фотев обясни, че причината е в това, че имотите на руснаците у нас вече се продават на вторичния пазар. За Израел това е просто бизнес, смята почетният консул Орлин Мандов. Според него израелците се възползват от всяка по-добра предоставена им възможност – като по-евтини туристически пакети, по-нови и повече самолети за дестинациите. Руските туристи са недоволни най-вече от това, че понякога има дублажи на резервациите, каза Тонко Фотев.   Израелските туристи пък искат повече екскурзии и друга съпътстваща почивката им програма. Първите израелски туристи пристигат в Бургас на 1 април.", "date": "2018.03.30", "title": "Спад на руските и израелските туристи у нас"}
{"url": "http://epicenter.bg/article/Politiko--Velikobritaniya-se-zavarna-vav-voynata-za-vliyanie-na-Balkanite/150645/11/0", "text": "Западът се сражава с Русия за влияние на Балканите. Докато Европейския съюз поднови интереси си към региона, последната атака се води от Великобритания, пише европейската редакция на електронното издание Politico.   Седем години, след като затвори клона си в Белград, в понеделник BBC отново отвори секцията си на сръбски език, създавайки уеб страница и сключвайки споразумения за партньорство с редица местни медии.  Този ход е част от по-широка невъоръжена борба на Балканите и по-специално в Сърбия, където про-руските медии бълват, както пишат от Politico, фалшиви новини, като например скорошния материал на финансирания от Кремъл – „Спутник“, в който се твърди, че НАТО се готви да проведе военни учения в Босна и Херцеговина с използването на обеднен уран.   ББС ще се опита да се противопостави и на държавните медии, които рядко или изобщо не критикуват правителството на президента Александър Вучич, пише изданието.   „Медийният пазар и цялостната ситуация вече са много по-трудни“ в Сърбия, заяви Артьом Лис, регионалния редактор на международния отдел на ББС за Европа. „Ние сме на мнение, че ще има търсене на това, което „ББС“ предлага навсякъде другаде – точни и балансирани материали“. Завръщането на „ББС“ в Сърбия идва в момент, когато фокусът на Запада отново се премести върху Балканите, поради тревоги, че Русия, Китай, Турция и страните от Залива – всички от които направиха стъпки за разширяване на влиянието си в региона през последните години – може да увеличат своето влияние в региона дотолкова, че да застрашат югоизточния фланг на Съюза. ЕС излезе с нова стратегия за Западните Балкани миналия месец, в която се казва, че Сърбия и нейната съседка Черна гора може да се присъединят към Съюза през 2025 година.   Вучич обяви за своя цел вкарването на Сърбия в ЕС и наложи политики, които предизвикаха похвали от Брюксел. Но той също поддържа близки връзки с Русия, традиционният съюзник на Белград и вътрешните и външните критици го обвиняват, че управлява в авторитарен стил.   Докато се отзовава позитивно, относно възможността Сърбия да влезе в ЕС, той и много от министрите му използват войнствена риторика спрямо Запада и хвалят Москва.   Русия харчи незначителна сума в Сърбия, в сравнение с европейските инвестиции в страната под различни форми. Но инициативи от сферата на „меката сила“ позволяват на Москва да запази силното си присъствие в публичното пространство. Повече от 100 сръбски организации насърчават приятелските отношения с Русия, както сочат данните от изследване на белградското НПО - „Центъра за евроатлантически изследвания“ от 2016 година. Сред тях са осем интернет-портала, шест руски медии и 16 местни про-кремълски новинарски сайтове.   Но предизвикателството пред „ББС“ и другите, които са начело на усилията за предоставяне на алтернативна гледна точка в Сърбия, не идват само от Москва, а основно от вътрешността на Сърбия.   Самият Вучич вече даде ясно да се разбере, че не смята новия играч на медийния пазар за независим.   „BBC отново е в Сърбия... Това е чудесно, Сърбия е свободна държава. Британците имат право да платят за това“, заяви сръбският президент по време на продължило 2 часа и половина интервю пред TV Pink през декември. Но, добави той, „сръбският народ трябва да е наясно и да разбере, че това не е обективна информация, а информация, която служи на интересите на едно кралство“.   Източник Агенция “Фокус“", "date": "2018.03.30", "title": "Политико: Великобритания се завърна във войната за влияние на Балканите"}
{"url": "http://epicenter.bg/article/Legendata-Chelentano-na-koritsata-na-aprilskiya--Biograf-/150646/6/0", "text": "  Живата легенда на италианската музика Адриано Челентано, който през януари закръгли 80 години, е на корицата на новия априлски брой на “Биограф”, който вече е на пазара. Най-популярното месечно списание отделя 16 страници за житейската съдба и кариерата на харизматичния певец и актьор, когото наричат “разбойника-хамелеон”. “Хората продължават да ми се радват през годините, но учудването ми от това остава същото” – това е само едно от десетките откровения на Челентано, поместени в изчерпателния очерк за него.   И този месец по традиция историята от корицата далеч не изчерпва съдържанието на 212-страничното издание. Материали за вече покойния учен Стивън Хокинг, за емблематичния холивудски актьор Уилем Дефо и за “първата дама на модния шик” Каролина Ерера са сред другите акценти в броя. Интервюта с нашумелия актьор Герасим Георгиев-Геро и с естрадната певица Петя Буюклиева, както и очерк за българската примабалерина Вера Кирова допълват богатата палитра от теми в априлския том №79.   “Биограф” публикува за пръв път и фотографии на един от най-самобитните български художници – Стоян Венев, заснети от писателя и изкуствовед Богомил Райнов. Поводът е история за неговите тайни еротични рисунки, които през април ще бъдат показани на специална изложба в столичната галерия “Васка Емануилова”.  ", "date": "2018.03.30", "title": "Легендата Челентано на корицата на априлския „Биограф“"}
{"url": "http://epicenter.bg/article/Aleksandar-Zverev-izmesti-Grigor-ot-chetvartoto-myasto-v-ranglistata/150662/8/0", "text": "Александър Зверев ще измести Григор Димитров от четвъртото място в световната ранглиста. Това ще се случи след обновяването ѝ в понеделник (2 април), а причината е великолепното представяне на 20-годишния германец на турнира в Маями, съобщи БТВ.  Зверев се класира за полуфинал в надпреварата след победа над 29-ия в схемата Борна Чорич с 6:4, 6:4. Германецът пласира 8 аса и не допусна пробив. Той взе първия сет с брейк в петия гейм, а във втората част проби за 5:4, след което затвори мача при собственото си подаване.  В търсене на трети финал в турнирите \"Мастърс\" след Рим и Монреал през миналата година Зверев ще се изправи срещу испанеца Пабло Кареньо Буста.  Първата ни ракета загуби от Жереми Шарди в третия кръг на турнира  Точките, спечелени от четвъртфинала пък са достатъчни на Зверев да се изкачи с едно място в подреждането на АТР. Той събра 4685 точки. Димитров, който отпадна във втория кръг в Маями от Жереми Шарди, има в актива си 4635 точки.  Българинът ще излезе отново на корта на 16 април, когато започва турнира в Монте Карло.", "date": "2018.03.30", "title": "Александър Зверев измести Григор Димитров от четвъртото място в ранглистата"}
{"url": "http://epicenter.bg/article/Rosen-Plevneliev-i-Desi-Banova-se-sgodiha--Video-/150653/10/99", "text": ". Това разкри самата тя в ефира на \"На кафе\". „Истина е, няма как да го скрия. Рано или късно тази новина щеше да излезе“, сподели Деси. По думите й предложението е било   на едно от пътуванията във Виена. , заяви Банова, като показа годежния си пръстен. Бижуто е изключително нежно и красиво, увериха се зрителите.   А как си представя Деси сватбата? „С приятели, гости, но далеч от медиите. “, посочи тя. Предложението  . „Той от самото начало бе споделил за своите намерения. Просто беше изненада мястото и начинът, по който го направи. Иначе те бяха в течение. Той е сериозен човек“, каза още тя. В края на ноември Банова и Плевнелиев дадоха първото си интервю като двойка. Те се появиха в \"На кафе\" и .", "date": "2018.03.30", "title": "Росен Плевнелиев и Деси Банова се сгодиха (Видео)"}
{"url": "http://epicenter.bg/article/Traditsionno-menyu-za-Lazarovden/150597/9/25", "text": "На Лазаровден момите събират яйца за предстоящия празник - Великден. Седмица преди Пасха на трапезата задължително присъстват пролетни продукти – коприва, лапад, спанак. Периодът на пост е в сила.     Необходими продукти: 600 гр. бяло брашно 50 гр. ръжено брашно 420 мл. вода 3/4 ч.л.  суха мая 1 с.л. сол 3 с.л. сусам   Начин на приготвяне: Замесва се тесто от двата вида брашно, маята, солта и водата. Оставя се да втаса на топло. След това се оформя на плитки. Всяка от които се поръсва със сусамово семе. Оставят се да бухнат и се пекат на 180-200 С до зачервяване.   Необходими продукти: около 300 г коприва 1 глава лук 1/2 ч.ч. ориз 3 с.л. олио 20-30 масло 1 ч.л. доматено пюре червен пипер черен пипер лют червен пипер по желание 1 кубче пилешки бульон сол 1-2 бр. яйца   Начин на приготвяне Копривата се слага да поври, след което се пасира. Лукът се запържва. Прибавя се брашно и доматено пюре. Подправя се. Добавя се и копривата. Щом заври се слага и ориз. Застройва се с яйце и мляко.   Необходими продукти: 500 г грухано жито 3-4 с.л. тиквени семки 3-4 с.л. сусам 2 връзки магданоз пресен джоджен или копър 1 лимон зехтин екстра върджин хималайска сол на вкус   Начин на приготвяне: Груханото жито се сварява с двойно повече вода. То трябва да омекне и да се разпука. Вече увряло, може да постои още половин час под похлупака и кърпа, за да се задуши. Суровите ядки се запържват за няколко секунди в нагорещения зехтин и се изсипват върху житото заедно с нарязания на ситно магданоз, няколко стръка пресен джоджен или копър. Подправя се с доста лимон и хималайска сол на вкус. При желание може да се добавят и кълнове.    ", "date": "2018.03.30", "title": "Традиционно меню за Лазаровден"}
{"url": "http://epicenter.bg/article/Selin-Dion-praznuva-50-godishen-yubiley--Snimki-/150655/10/100", "text": "Канадската мегазвезда Селин Дион днес навършва 50 години.   Първоначално поп певицата планираше да отбележи юбилея със специален концерт в Лас Вегас в рамките на шоуто си в зала \"Колизеум\" на \"Сизърс палас\". Наложи се обаче тя да отмени участията си за три седмици заради операция на средното ухо. Селин ще отпразнува рождения си ден у дома със синовете си - 17-годишния Рене-Чарлз Анжелил и 7-годишните близнаци Нелсън и Еди. Дион завладява френскоезичния свят на един дъх, когато е само на 12. Нейният мениджър Рене Анджелил е очарован от младата певица и ипотекира къщата си, за да даде старт на кариерата й. На 16 Селин печели \"Евровизия\", представяйки Швейцария. Певицата завладява света с множество номер 1 хитове, като \"The Power of Love\", \"Think Twice\", \"Because You Loved Me\", \"It's All Coming Back to Me Now\", \"I'm Your Angel\". Изпява хитовата песен \"My Heart Will Go On\" към драмата с рекордни печалби \"Титаник\". Тя и мениджърът й Рене Анджелил имат необичайна и много силна връзка. Той е до нея от 12-годишна. По това време той е на 38. Когато Селин навършва 19, двамата обявяват официално любовта си. Женят се 7 години по-късно и имат 3 деца.  Рене води много дълга битка с рака, като през 1990 г., в пика на кариерата си, Дион обявява, че се оттегля, за да се грижи за него. Тя губи любовта на живота си на 14 януари, 2016 г. Два дни по-късно умира и брат й, също от рак. Селин все още се учи как да живее без Рене и намира смисъл в синовете си и феновете, които се тълпят, за да видят шоуто й в Лас Вегас.   Източник: Дир.бг", "date": "2018.03.30", "title": "Селин Дион празнува 50-годишен юбилей (Снимки)"}
{"url": "http://epicenter.bg/article/Po-stapkite-na-printsesa-Dayana--Megan-Markal-izgrya-na-koritsata-na-nay-staroto-spisanie/150668/10/100", "text": "Бъдещата херцогиня се появи на корицата на най-старото списание на Острова. Със зашеметяваща усмивка и голи рамене Меган е новото лице на корицата на Tatler. По-малко от два месеца преди сватбата 36-годишната актриса е представена със заглавието \"Какво иска Меган...\", а под него стои \"Как Меган Маркъл ще промени принц Хари, кралското семейство, аристокрацията, всичко\". Меган е естественият избор на списанието, което обяви принц Хари за \"Мъж на годината\" на корицата на ноемврийския брой през 2012 г. Бившата актриса следва стъпките на принцеса Даяна, която е била няколко пъти на корицата на Tatler. Други кралски особи също са се появявали на култовата корица - самата кралица Елизабет II, Катрин, Пипа Мидълтън, принцеса Юджени и др. Но Меган не е първата любовна тръпка на Хари, която се появява върху популярното списание. Преди години, когато той имаше връзка с Кресида Бонас, тя също бе заснета от изданието. В малко познато интервю, за което се заговори вчера, Меган разкрива пред Лари Кинг, че първата ѝ целувка е била с Джошуа Силвърстийн, когато е била на 13 г. Силвърстийн е известен актьор и комедиант, и един от най-популярните бийтбоксъри. Сега той е женен и е баща на две деца.   Източник: Дир.бг", "date": "2018.03.30", "title": "По стъпките на принцеса Даяна: Меган Маркъл изгря на корицата на най-старото списание"}
{"url": "http://epicenter.bg/article/Kitaristat-na--Roling-stouns--razkaza-kak-e-pobedil-raka/150695/10/100", "text": "Китаристът на легендарната британска група   разказа пред вестник \"Метро\" как е победил рака на белите дробове. Той бил диагностициран с коварното заболяване миналата година. След като претърпял операция, музикантът ходил на медицински изследвания в продължение на три месеца. \"Около 12 седмици ходих да ме проверяват дали всичко е изчистено, спомня си  . Накрая  ми казаха - \"Отивай и се наслаждавай на живота си!\". 70-годишният рокаджия сподели радостта си с читателите на таблоида за това, че не му се наложило да премине през курсове на химиотерапия. Той в никакъв случай не искал да се раздели с  си  .   Източник: Дарик", "date": "2018.03.30", "title": "Китаристът на „Ролинг стоунс“ разказа как е победил рака"}
{"url": "http://epicenter.bg/article/Melaniya-Tramp-mrazi-zhivota-si-v-Beliya-dom/150697/10/99", "text": "Вярвате или не, Мелания Тръмп мрази искрено живота си в Белия дом, особено напоследък.   В последните месеци световните медии непрестанно спекулират със скандала около Доналд Тръмп и порноактрисата Сторми Даниелс.   Буквално преди дни, след като излезе и телевизионното интервю с нея, в което тя разказа пикантни подробности от отношенията си с президента на САЩ, Мелания замина за Флорида заедно със сина си Барън.   Сторми твърди, че страстната й връзка с Тръмп започва малко след раждането на детето му.   Източник от Белия дом издаде, че в момента Мелания е съсредоточена върху отглеждането на Барън и върху професионалните си ангажименти. Той разкрива още, че тя искрено мрази живота си, защото всички погледи са насочени към нея и отношенията й с Доналд, още от встъпването му в длъжност.   Несъмнено Мелания преживява тежък момент, след като в медиите всекидневно излизат нови и нови подробности от миналото на съпруга й и изневерите му.   „В момента Мелания е много, много нещастна. Само ако можеше, щеше веднага да напусне Доналд и да бъде единствено със сина си“, разказва източникът.   С времето изглежда, че отношенията в семейство Тръмп не се подобряват, а конфликтите помежду им нарастват. Първата дама е разочарована от отношението на съпруга си, а безкрайните му изневери я съсипват.  Източник: woman.bg", "date": "2018.03.30", "title": "Мелания Тръмп мрази живота си в Белия дом"}
{"url": "http://epicenter.bg/article/Nikol-Shertsinger-pretarpya-palna-promyana-za-rolya-v-komedien-serial/150711/10/100", "text": "Половинката на Григор Димитров - Никол Шерцингер доказа, че е не само страхотна певица, но и не по-лоша актриса. Американката има 21 участия по различна форма във филми, а първите й стъпки започват през 2001 година.   Сега Никол прие роля в британския комедиен сериал The Keith & Paddy Picture Show и е направо неузнаваема на първата си снимка от снимачната площадка.   Източник: Блиц", "date": "2018.03.30", "title": "Никол Шерцингер претърпя пълна промяна за роля в комедиен сериал"}
{"url": "http://epicenter.bg/article/Tramp--Shte-se-izteglim-ot-Siriya-mnogo-skoro-/150641/7/0", "text": "\"Ще се изтеглим от Сирия много скоро, наистина много скоро\", тъй като предстои джихадистите от Ислямска държава да бъдат напълно разгромени, заяви президентът Доналд Тръмп в реч на митинг в Охайо.   \"Скоро ще превземем 100 процента от халифата, както го наричат. И ще се изтеглим оттам наистина скоро. Ще се върнем в нашата страна, където искаме да бъдем\", обяви Тръмп, цитиран от Франс прес. Президентът направи това изявление часове след като говорителката на Пентагона Дейна Уайт каза пред журналисти, че \"остава да се свърши много работа, за да се гарантира, че екстремистите са трайно разгромени\" в Сирия. На въпрос за изказването на Тръмп говорителката на Държавния департамент Хедър Науърт отвърна, че няма информация за план за изтегляне на САЩ от Сирия, нито за промяна в сегашната политика.", "date": "2018.03.30", "title": "Тръмп: Ще се изтеглим от Сирия много скоро!"}
{"url": "http://epicenter.bg/article/Ekipat-na-germanskoto-MVR-ot-mazhe-na-sredna-vazrast--oblecheni-s-kostyumi--razyari-levite-liberali-/150657/7/0", "text": "Новият министър на вътрешните работи на Германия Хорст Зеехофер разяри критиците-либерали в страната с това, че си назначи изцяло мъжки ръководен екип във ведомството. В социалните мрежи не се забавиха с подигравките и обидите за снимка, показваща стилните бели мъже, облечени в костюми, пише германската редакция на The Local, цитирана от Агенция \"Фокус\".  Потребителите в „Туитър“ се почувстваха силно засегнати от снимката на Хорст Зеехофер, заобиколен от екипа си от бели мъже в средна възраст, което според тях е неуместно и ретроградно. Фотографията се появи на официалната страница на министерството за кратко миналия петък заедно с обявлението на новия състав на ръководството на ведомството, но беше свалена, поради жестоката атака. В понеделник тя отново се появи на сайта.  „Това не е моята родина“, туийтна депутатката от „Зелените“ Хана Нюман.  Друг потребител саркастично отбеляза, че трима от деветимата мъже носят не черни, а сиви костюми в чест на различността.  Друг активист пък публикува снимка на наденички с текст: „целият ръководен екип на Вътрешното министерство“.  От ведомството се опитаха да омаловажат реакцията и отрекоха, че са свалили временно снимката в отговор на критиките, твърдейки, че просто са изчаквали официалното утвърждаване на екипа на министерството, когато отново са я качили.  Говорителят на вътрешното министерство защити избора на Хорст Зеехофер за кадрови състав, като заяви, че той е избрал „хората, които според него са правилни за работата“.  The Local отбелязва, че това е вторият скандал, предизвикан от Зеехофер за няколкото седмици, откакто бе назначен за министър на вътрешните работи в кабинета на канцлера Ангела Меркел. Една седмица след назначаването си той предизвика вълна от критики с изказването си, че „исляма не принадлежи на германската култура“.  Левите либерали са силно притеснени, защото не само вътрешното министерство, но и това на икономиката, транспорта и земеделието не са избрали жени в ръководните си екипи, независимо от това, че начело на последното е министър-жена – Юлия Кльокнер.  ", "date": "2018.03.30", "title": "Екипът на германското МВР от мъже на средна възраст, облечени с костюми, разяри левите либерали "}
{"url": "http://epicenter.bg/article/Ruskoto-MO-publikuva-video-s-test-na-raketata--quot-Sarmat-quot--na-kosmodruma-Plesetsk-/150673/7/0", "text": "Министерството на отбраната на Русия публикува клип на тестове на тежката междуконтинентална балистична ракета \"Сармат\", предадоха осведомителните агенции.  23-секундното видео показва изстрелването на ракетата от космодрума на Плесецк. Това е вторият тест на \"Сармат\". Първият се състоя през декември миналата година.  На 1 март Владимир Путин в посланието си до Федералното събрание представи нови видове руско оръжие, които нямат аналози в света. Става въпрос за тежкия междуконтинентален ракетен комплекс \"Сармат\", подводни безпилотни апарати с атомно задвижване и ядрен заряд, крилати ракети с ядрен двигател, авиационен ракетен комплекс \"Кинжал\", лазерни оръжия.  Освен това той говори за създаването на свръхзвуково оръжие - системата \"Авангард\", способна да лети в плътния слой на атмосферата до междуконтиненталния диапазон със скорост над 20 пъти Мах. Според експерти появата на такива оръжия ще направи безполезна цялата американска система за противоракетна отбрана.  Президентът подчерта, че Русия не заплашва никого и няма да атакува никого, а новите разработки са призовани да \"гарантират сигурността на страната\". Малко по-късно в интервю Путин каза, че Русия може да използва ядрени оръжия само като ответен удар.  ", "date": "2018.03.30", "title": "Руското МО публикува видео с тест на ракетата \"Сармат\" на космодрума Плесецк "}
{"url": "http://epicenter.bg/article/Borisov-svikva-utre-Saveta-po-sigurnostta-zaradi-sluchaya--quot-Skripal-quot--/150588/2/0", "text": "Съветът по сигурността към Министерския съвет ще проведе заседание днес, 30 март, от 9 часа. На заседанието ще бъде обсъден случаят „Скрипал“ и ще бъде изслушан посланикът на страната ни в Руската федерация Бойко Коцев. Това съобщиха от правителствената информационна служба.  Съветът по сигурността се ръководи от министър-председателя, а в състава му са включени членове на правителството, ръководителите на специалните служби и представител на Президента на Република България.  ", "date": "2018.03.30", "title": "Борисов свиква Съвета по сигурността заради случая \"Скрипал\" "}
{"url": "http://epicenter.bg/article/Do-2040-g--naselenieto-na-Balgariya-se-topi-do-5-6-mln--dushi/150633/2/0", "text": "До 2040 г. населението на България няма да изчезне, но ще намалее необратимо с повече от един милион души. Това каза Елица Димитрова от БАН, позовавайки се на дани на \"Евростат\" в ефира на БТВ. Очаква се населението на страната да продължи да застарява, а трудовото население в активна възраст ще намалее с 40%. Това е един драстичен спад в кратковременен срок. По различните сценарии броят на населението ще достигне до 5,6 млн. души. Основни показатели за това са застаряването на населението, миграцията и ниската раждаемост.   По същото време предаването „Здравей, България” проф. Катя Владимирова от Института за изследване на населението и човека при БАН представи доклад - демографска прогноза на БАН.     До 2040 г. населението на България може да се стопи с още около 20-25%. Това е заключението на Института за изследване на населението и човека при БАН. Докладът „Прогнозата за демографското развитие на България за периода 2015-2040 г.” беше представен в парламента.   „Намаляването на раждаемостта до някъде е свързано с естествени процеси, защото се повишава ролята на качеството на работната сила, на образованието, а не на количеството”, поясни тя. „Смъртността у нас е сравнително по-висока заради застаряването на населението. Имаме много резерви за намаляване на смъртността и ако трябва да търсим възможности за по-благоприятно развитие на населението, може би трябва да се обърнем по-добре към здравеопазването”, коментира още проф. Катя Владимирова.      ", "date": "2018.03.30", "title": "До 2040 г. населението на България се топи до 5,6 млн. души"}
{"url": "http://epicenter.bg/article/Shte-bade-slanchevo-s-razkasana-oblachnost--maksimalnite-temperaturi-shte-badat-mezhdu-17--i-22-/150635/2/0", "text": "Днес ще бъде слънчево с разкъсана висока облачност. Преди обяд на места по Черноморието ще има мъгла. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Красимир Стоев.   Вятърът ще се ориентира от югозапад, ще е слаб до умерен. Максималните температури ще бъдат между 17° и 22°, по-ниски по Черноморието: 10-17. Атмосферното налягане е все още по-ниско от средното за март - слабо ще се повиши. Над Черноморието ще е предимно слънчево. В сутрешните часове на места с мъгла. Ще духа до умерен югозападен вятър. Максимални температури на въздуха: от 15° до 17°, в северните райони 10°-11°.   Температурата на морската вода е 8°. Вълнението на морето ще бъде 2-3 бала. Над планините ще е предимно слънчево. Ще духа умерен запад-югозападен вятър. Максимална температура на височина 1200 метра около 11°, на 2000 метра – около 4°.", "date": "2018.03.30", "title": "Ще бъде слънчево с разкъсана облачност, максималните температури ще бъдат между 17° и 22°"}
{"url": "http://epicenter.bg/article/MVR--Imame-informatsiya-za-bratya-Galevi-i-kade-mozhe-da-se-namirat/150636/2/0", "text": "Заради убиеца от Нови Искър МВР решава да търси издирвани лица чрез мрежата. Това коментира за Нова телевизия шефът на сектор “Издирване” в Главна дирекция “Национална полиция” Ивайло Димитров.   Общо 1119 са издирваните лица, като 149 са открити през миналата година. Качвайки снимките на издирваните в социалните мрежи, полицията цели да ги открие по-лесно дори чрез хора, които са имали досег до тях. С оглед на това идеята е да се визуализират тези лица и да се приемат в известност. Един от издирваните Красимир Тончев сам се свърза с МВР, като остави телефонния си номер под поста на полицията.   „Свързахме се с това лице на посочения от него телефон. Лицето заяви, че пребивава на територията на Германия и ще се върне в страната след два месеца“, посочи Ивайло Димитров. „Искаме да установим къде са пропуските, за да си отстраняваме в бъдеще“, допълни шефът на сектор “Издирване” в Главна дирекция “Национална полиция”. Той коментира още, че полицията има информация и за братя Галеви. „Братя Галеви са извън пределите на страната, разполагаме с информация къде се намират може би“, подчерта експертът, като допълни, че данните се проверяват.", "date": "2018.03.30", "title": "МВР: Имаме информация за братя Галеви и къде може да се намират"}
{"url": "http://epicenter.bg/article/Iliyana-Yotova--Kogato-zatrashvame-edni-vrati--tryabva-da-znaem-kak-shte-gi-otvorim-posle/150638/2/0", "text": "Не смятам, че сегашният прецедент трябва да се използва за късане на дипломатически отношения. Когато затръшваме врати, трябва да знаем после как ще ги отворим. Това каза в сутрешния блок на БНТ вицепрезидентът Илияна Йотова по повод днешното заседание на Съвета по сигурността към Министерски съвет, на което трябва да бъде обсъдено каква да е българската реакция по случая \"Скрипал\".   В момента България има уникален шанс да запази възможността за посредническа роля, за да видим как ще се развият събитията. Мисля, че балансиращата роля, която в момента имаме е възможно най-добрата и се надявам тя да бъде препотвърдена на Съвета по сигурността днес.   Случаят Скрипал не е прецедент, но може би за първи път при подобен случай така масово светът се раздели на две групи и имаме шанс да бъдем балансьор между двата лагера. Много се надявам, че днес при министър-председателя ситуацията ще бъде огледана от възможно най-много ъгли, за да се вземе възможно най-правилното решение. Политиката на малките стъпки според мен е най-удачната политика, заяви Йотова.   По думите й скандалът с изказването на руския патриарх Кирил у нас се е отразил негативно на българо-руските отношения. Но мисля, че с излизането на стенограмата от разговорите между президента Радев и руския патриарх много от митовете отпаднаха.   Изключително важно е, че се видя позицията на българския държавен глава – отстояване на българските интереси, дипломатично, хладнокръвно и твърдо. В записа се чува как, срещнал твърдата позиция на българския президент, патриарх Кирил сменя тона, иска да смени темата, посочи вицепрезидентът. С Русия имаме исторически корени, което ни дава огромно психологическо предимство в Трябва да запазим тази роля – имаме нужда диалогът с Русия да се развива, заяви Йотова.   България не трябва да се държи като свенливото дете в Европа и да чака да чуе какво ще кажат по-големите от нея. Ние трябва да казваме ясно нашата позиция и да я защитаваме, подчерта вицепрезидентът. Тя коментира и въпроса с евентуално посещение у нас на руския президент Владимир Путин. Идеята е за посещение до края на 2018 г. Вървят преговори по дипломатически канали, уточни тя.", "date": "2018.03.30", "title": "Илияна Йотова: Когато затръшваме едни врати, трябва да знаем как ще ги отворим после"}
{"url": "http://epicenter.bg/article/Beliyat-dom-za-izgonenite-60-amerikanski-diplomati--Rusiya-oshte-poveche-vloshi-otnosheniyata-sas-SASht/150637/7/0", "text": "Експулсирането на 60 американски дипломати от Русия вчера не е неочаквано и САЩ ще се справят с това, заяви Белият дом, цитиран от ДПА и БТА Решението обаче влошава допълнително отношенията между двете страни, отбеляза Белият дом в изявление.   Изгонването на необявени сътрудници на руското разузнаване от САЩ и над 24 партньорски страни и съюзници в НАТО по-рано тази седмица беше адекватен отговор на руското нападение на британска територия, се казва в комюникето. Вчера Русия обяви, че гони 60 американски дипломати и закрива генералното консулство на САЩ в Санкт Петербург. Мярката е в отговор на решението на Вашингтон да изгони 60 руски дипломати и да закрие руското консулството в Сиатъл, заяви руският външен министър Сергей Лавров, цитиран от ТАСС и БТА.   Лавров добави, че същите реципрочни мерки ще бъдат взети спрямо всички останали страни, изгонили руски дипломати във връзка с отравянето на бившия руски шпионин Сергей Скрипал и дъщеря му Юлия във Великобритания.   Руското външно министерство уточни, че Москва е обявила за персона нон грата 58 служители на посолството на САЩ в Москва и двама на генералното консулство в Екатеринбург за \"дейност, несъвместима с дипломатическия им статус\".   Американските представители трябва напълно да освободят сградата на консулството в Санкт Петербург не по-късно от 31 март. Обявените за персона нон грата дипломати трябва да напуснат Русия до 5 април.", "date": "2018.03.30", "title": "Белият дом за изгонените 60 американски дипломати: Русия още повече влоши отношенията със САЩ"}
{"url": "http://epicenter.bg/article/Papata-izmi-nozete-na-12-zatvornitsi/150656/7/0", "text": "Папа Франциск спази традицията, която съблюдава на Велики четвъртък, и изми нозете на 12 затворници в римския затвор Реджина Чели.  Това предаде Франс прес, цитирана от БТА. Затворниците бяха от седем различни страни - Италия, Колумбия, Мароко, Молдова, Нигерия, Сиера Леоне и Филипините. Сред тях имаше двама мюсюлмани, един православен и един будист.  Преди да измие краката на всеки от тях, папата каза: \"Коленича пред всеки от вас\", допълва ДПА.  Преди ритуала по миене на нозете, папата се срещна закратко с болни затворници. После отслужи меса, по време на която похвали смиреността на Исус.  \"Ако крале, императори и държавни глави бяха последвали неговия пример, ние нямаше да имаме толкова много войни\", каза Светият отец.  Миналата година папата изми нозете на покаяли се затворници, сред които и бивши мафиоти в затвор южно от Рим, припомня Франс прес. По време на пътуванията си зад граница Франциск редовно посещава затвори. През януари той описа визитата си в женски затвор в чилийската столица Сантяго и сърдечният прием, който получи там, като най-вълнуващия етап от неговото пътуване в латиноамериканската страна.  Откакто бе избран за глава на Римокатолическата църква, папата реши да \"децентрализира\" ритуала по миене на нозете, тоест да го изнесе извън Ватикана. През 2013 г. той го извърши в център за малолетни престъпници, през 2014 г. изми краката на обитатели на център за болни и инвалиди, през 2015 г. той извърши ритуала в затвор, а през 2016 г. в център за прием на бежанци. През тези години той на няколко пъти миеше нозете на мюсюлмани.  Според християнската традиция Велики четвъртък бележи деня, в който Христос измил краката на апостолите и установил причастието по време на Тайната вечеря. Ритуалът е запазен в християнството, с изключение на някои клонове на протестантството, отбелязва Франс прес.  По-рано днес папата отслужи литургия за Велики четвъртък в базиликата Свети Петър във Ватикана. По време на нея пред духовници и прелати папата ги призова те да бъдат \"свещеници на улицата\", които да са на разположение на вярващите и да са готови да изслушат техните терзания, предаде Франс прес. ", "date": "2018.03.30", "title": "Папата изми нозете на 12 затворници"}
{"url": "http://epicenter.bg/article/Redzhep-Erdogan-prizova-Kosovo-i-Sarbiya-da-se-uspokoyat/150665/7/0", "text": "Президентът на Турция Реджеп Таийп Ердоган говори по телефона в четвъртък със своите колеги от Сърбия и Косово Александър Вучич и Хашим Тачи във връзка със задържането на директора на сръбската парламентарна Канцелария за Косово и Метохия Марко Джурич в понеделник в Косовска Митровица. Това съобщава агенция \"Фокус\", като се позовава на турското издание Yeni Safak, което на свой ред цитира източници от турското президентство. Ердоган е призовал двамата лидери да направят всичко възможно инцидентът да не повлияе на диалога Белград – Прищина. Според неговите думи, разговорите между двете страни са жизнено важни и Турция е готова да подпомогне по всякакъв начин мира между двете страни.   Между Белград и Прищина прехвърчаха искри, след като в понеделник вечерта спецназ на косовската полиция нахлу в административна сграда в Косовска Митровица по време на среща на местните сърби с представители на Белград и задържаха Марко Джурич. Те също така причиниха наранявания на 32 лица, между които беше и косовският министър на земеделието Ненад Рикало. Сръбският президент Александър Вучич веднага реагира на тези действия. \"Сръбското ръководство ще продължи преговорите с косовско-албанските власти след силовото задържане на директора на канцеларията за Косово и Метохия при правителството на Сърбия Марко Джурич, но форматът на диалога е под въпрос\", заяви в четвъртък вечерта Вучич, цитиран от РИА Новости и \"Фокус\". „Дали ще разговаряме? Да, разбира се. А в какъв формат – не знам какво да ви отговоря“, цитира сръбския президент агенция ТАНЮГ. „Но тук не са важни   Тачи и   Харадинай. Те не играят някаква собствена игра, нито имат важна роля... Важни са разговорите с техните спонсори“, обяснил Вучич, според цитата на ТАНЮГ. В четвъртък Белград е подкрепил решението на косовските сърби да започнат самостоятелно образуването на Общността на сръбските общини (ОСО) в Косово, предвидено в сключения през април 2013 и подписан от страните през август 2015 година Брюкселски договор, пише РИА Новости, като обяснява, че ОСО е един вид автономия. Не закъсня и реакцията на Хашим Тачи. \"Арестуването на директора на сръбската парламентарна Канцелария за Косово и Метохия Марко Джурич в понеделник в Косовска Митровица е оркестрирано от Сърбия, с цел да се създаде „сложна обстановка“, заяви президентът на Косово в четвъртък вечерта, пише скопското електронно издание „МКД“. „Убеден съм, че това, което се случи през последните дни на север (в Косово), беше оркестрирано от страна на Сърбия, за да се създаде сложна обстановка и да се подготви сценарий, планиран от Сърбия“, заяви Тачи. Според него, сръбският президент Александър Вучич „е наредил на Джурич да дойде в Косово“.    ", "date": "2018.03.30", "title": "Реджеп Ердоган призова Косово и Сърбия да се успокоят"}
{"url": "http://epicenter.bg/article/Dashteryata-na-Skripal-veche-mozhe-da-ya-de-i-pie-samostoyatelno--Podobryava-se-/150670/7/0", "text": " За това съобщи ТАСС, като се позова на телевизионния канал Sky News.   По-рано бе съобщено, че Скрипал е в съзнание и може да говори, напомня руската информационна агенция.   Нейният баща Сергей Скрипал обаче продължава да е в критично състояние. На 4 март бившият полковник от ГРУ и неговата дъщеря бяха отровени с нервно-паралитическо вещество, цитира ТАСС мнението на британската страна.", "date": "2018.03.30", "title": "Дъщерята на Скрипал вече може да яде и пие самостоятелно. Подобрява се!"}
{"url": "http://epicenter.bg/article/Dimo-Gyaurov--Borisov-e-v-kapan/150639/2/0", "text": "„Струва ми се, че Бойко Борисов е в капан в момента. Едни са очакванията вътре в страната, други са на ЕС“, коментира в сутрешния блок на Bulgaria ON AIR бившият шеф на разузнаването Димо Гяуров относно случая „Скрипал“. Ангел Найденов, бивш военен министър, също смята, че ситуацията наистина е сложна. Димо Гяуров обясни, че всичко е въпрос на желание къде правителството ни ще сложи акцент. За момента, по думите на Найденов, позицията на България е добра. „Едно е ясно – безпрецедентна ситуация между група страни“, добави бившият военен министър.   Димо Гяуров заяви още, че от Русия може да очакваме доста несиметрични мерки. На първо място те може да бъдат икономически, поясни той и напомни, че точно заради тях правителството ни е поставено в много тежка ситуация.", "date": "2018.03.30", "title": "Димо Гяуров: Борисов е в капан. Може да очакваме икономически мерки на Русия"}
{"url": "http://epicenter.bg/article/Kalfin--Premierat-pripozna-vinata-na-Rusiya-za-sluchaya--Skripal--kato-privika-poslanika-ot-Moskva/150640/2/0", "text": "С привикването на посланика ни от Mосква на практика България, премиерът припозна вината на Русия за случая „Скрипал“. Това заяви в предаването „Тази сутрин“ по bTV бившият външен министър Ивайло Калфин.   \r\n Привикването на посланика ни е по-слаб ход, отколкото експулсирането на чужди дипломати, но не е слаб дипломатически ход – има много по-меки дипломатически мерки. Това, което е важно за мен, е, че на практика България, премиерът припозна вината на Русия. Ние казваме: „Да, има основание и затова ще вземем двустранни мерки към Русия“, каза Калфин. \r\n Той посочи, че в ЕС има различна практика – повечето страни експулсираха руски дипломати, пет или шест страни, както България и самият ЕС отзова посланика си за консултации, има още четири-пет страни, които преценяват, че няма да вземат никакви мерки. „Както виждаме, има много силен натиск, особено ако съдим по действията на страните около нас, който идва най-вероятно от Вашингтон, да се предприемат такива действия“, каза той. \r\n Според Калфин не трябва да е гонят дипломати. „Ние вече реагирахме. Нещо ново трябва да се случи, което да е много убедително, за да направим следваща крачка. Не виждам смисъл в момента да правим следващата крачка без това нещо“, каза той. \r\n \r\n На въпрос дали облаците над света и Европа се сгъстяват заради отзоваването и гоненето на посланици той отговори: „Това е най-масовият световен случай на експулсиране, но е един епизод от по-дълга история на нагнетяване на напрежение между Русия и Запада, което съвсем не е добре. Особено за страни като България това е лош процес“. \r\n Според него страните не се готвят за военни действия реално, но всички държави, при това увеличаване на международното напрежение, започват да се замислят за отбраната си и доколко са подготвени. „В крайна сметка отбраната е за да предпази от конфликт, много късно е да се готвиш за нея, когато е започнал. Надявам се да не се стигне до там, но е нормално всяка страна да си огледа отбранителните способности, каза гостът“. \r\n И от двете страни – Москва и Вашингтон, върви реторика за увеличаване на напрежението, посочи още Калфин. \r\n", "date": "2018.03.30", "title": "Калфин: Премиерът припозна вината на Русия за случая „Скрипал“ като привика посланика от Москва"}
{"url": "http://epicenter.bg/article/Akad--Vodenicharov-Golemiyat-problem-na-Balgariya-e-bednostta--a-sme-bedni--zashtoto-ne-proizvezhdame-nishto/150643/2/0", "text": "  В нашето общество има много проблеми - демография, здравеопазване, образование. Всички промени в тези области ще се виждат след 15-20 г. Ето защо трябва да имаме национални програми, които да не се променят с всички следващи управляващи. Това каза акад. Стефан Воденичаров пред БНТ.   Екип от БАН е разработил \"Възгледи за национални цели за устойчиво развитие на България\", където са обсъдени всички социални проблеми, пред които сме изправени.   Големият проблем на България е бедността, а ние сме бедни, защото не произвеждаме нищо. Трябва да се възстанови нормалният стопански живот, подчерта Воденичаров.   По думите му доходите се повишават, но това се случва на нищожна основа спрямо европейската. Трябва да се прецени кои стоки ще бъдат търсени - бъдещето е на електромобилите, а у нас могат да се произвеждат електромоторите.   В България има учени, които могат от цинк и олово да изработят батерии на бъдещето, коментира още Стефан Воденичаров.        ", "date": "2018.03.30", "title": "Акад. Воденичаров:Големият проблем на България е бедността, а сме бедни, защото не произвеждаме нищо"}
{"url": "http://epicenter.bg/article/Parvan-Simeonov--Borisov-igrae-opasna-igra/150647/2/0", "text": "Случаят „Скрипал“ е най-лошото, което можеше да се случи на Българското европредседателство, каза в интервю за предаването „Преди всички“ на БНР политологът Първан Симеонов. Той очаква българското правителство да продължи с балансираната политика по този случай:  „От нас се очаква да сме по-западни от Запада. А пък ние не можем да си го позволим съвсем, защото Русия има специфично място в българската народопсихология. …Последните години и във вътрешната, и във външната политика България практикува успешно такъв стил на два гласа. Това безспорно е дефект. В последните няколко месеца и години може би България се опитва да превърне това в ефект.    \"  … На практика Борисов се опитва да направи следното – в тази битка Запад – Изток, той постепенно се опитва   Опитва се да превърне нашето кръстопътно положение в аполитически капитал. Това е доста опасна игра. В момента нюансите се загубиха. Отдавна не бях виждал толкова консолидирана западна позиция\".  Според политолога Борисов   На днешния Съвет по сигурността към Министерския съвет Първанов очаква гъвкава позиция:  „Сега и Борисов, и Радев като тоналност са абсолютно еднакви – те са балансьори. Въпреки че във вътрешен план се карат, във външен план те звучат еднакво“.  Във вътрешнополитически план Симеонов смята, че коалицията е стабилна:   отколкото да има срещу себе си монолитна позиция\".  Първан Симеонов отбеляза още, че напрежението расте в глобален аспект: \"Струва ми се, че никога глобален унищожителен конфликт не е бил толкова близо. Вярвам, че заради глобалната икономическа свързаност, заради огромния залог, че Западът и Изтокът ще намерят пътища за деескалация\".", "date": "2018.03.30", "title": "Първан Симеонов: Борисов играе опасна игра"}
{"url": "http://epicenter.bg/article/Biser-Petkov--Pensionnata-sistema-shte-e-stabilna-oshte-20-g-/150648/2/0", "text": "Увеличаването на пенсионната възраст и увеличаването на вноските са стабилизирали системата най-късно до 2037 г., когато при продължаващо застаряване и намаляване на трудещите се ще започне влошаване в баланса й и ще трябва да се вземат нови мерки. Това обясни в студиото на „Тази сутрин” социалният министър Бисер Петков.  Той отбеляза, че и в настоящия момент бюджетът се налага да подпомага Държавното обществено осигуряване с 4,2 млн. лв., а субсидията вероятно ще се налага да расте. Той цитира данни на НСИ, според които натрупаните пенсионни права само за 2015 г. са 150 млрд. лв., от които едва 9 са обезпечени в активи в т.нар трети стълб. За останалите ще се разчита на бъдещите работещи. Петков го определи като „скрит дълг” на държавата.  Това не са малко пари – 150% от БВП и 16-17 пъти сегашните разходи за пенсии.  По отношение на добавките за пенсионерите, той посочи, че за Великден по 40 лв. ще получат 1 227 000 души с пенсии под линията на бедността за 2018 г. – 321 лв.  Бисер Петков обясни и промените, които ще засегнат новите пенсионери догодина. Техният доход от преди 1997 г. няма да се взема под внимание при изчисляването на пенсиите им. За периода до наши дни има данни в Регистъра на осигурените лица и така няма да се наложи да се издирват документи – включително и от отдавна несъществуващи фирми.  Така и таванът на пенсиите отпада, тъй като в края на 90-те е въведен максимален осигурителен доход като естествен регулатор на размера на пенсиите. За старите пенсии таванът ще бъде вдигнат на 40% от максималния осигурителен доход. Бисер Петков призна, че вероятно има хора, които изчакват с пенсионирането си именно заради новите правила.  Грижа за хората в неравностойно положение  Докато за едни възрастни хора има известна вероятност положението да се подобри, при други размерът на пенсията далеч не е основен проблем. Получихме сигнал за бедстваща възрастна жена в столицата, която може да разчита единствено на помощта на своя съседка.  Жената е уважаван доцент биолог на младини. Преди няколко седмици губи и мъжа, и сина си. Остава сама – обездвижена в дома си. Съседката й усетила силна миризма и разбрала, че има проблем. Натъкнала се на потресаваща картина – възрастната жена, куче и котка, които не са яли нищо 3 седмици. Четвърти ден се грижи за тях.  След наш сигнал социалните служби посетиха жената. Видяха крайната мизерия, в която живее и предложиха да я настанят в дом за стари хора. Тя обаче не иска, а без желание на гражданите социалните не могат да направят нищо, освен ако не е назначен попечител.  Предстои жената да бъде прегледана от доктор. На този етап съдбата й остава неясна.  Министър Петков коментира, че условията в социалните услуги като предложената на възрастната жена са добри, но действително много хора в нейното положение не искат да напускат домовете си. Заради това и се развива грижата в домашна среда.  Той отново се обяви за реформа на ТЕЛК, ориентирана не към оценка на трайно загубена работоспособност, а към преценяване какво може да работи човекът.  „Не бива да се бави тази реформа, за която всички са съгласни, че трябва да се случи, но когато се стигне до конкретни действия се протестира и не се възприема”, отбеляза социалният министър.", "date": "2018.03.30", "title": "Бисер Петков: Пенсионната система ще е стабилна още 20 г."}
{"url": "http://epicenter.bg/article/Ninova--Da-ne-ostavyame-pravitelstvoto-samo-v-tozi-moment--NS-da-reshi-da-ne-gonim-ruski-diplomati/150649/2/0", "text": "  Нека не оставяме правителството само в този момент и да приемем обща позиция на парламента, докато няма безспорни доказателства да не гоним руски дипломати. Това каза лидерът на БСП Корнелия Нинова в декларация от името на групата на левицата, предаде репортер на Агенция „Фокус“.   „Случаят „Скрипал“ предизвика безпрецедентна дипломатическа криза в света. В нея са включени вече над 25 държави от различни континенти. Отзовават се дипломати, разменят се остри нападки. Напрежението расте всеки ден. Изключително опасна ситуация и труден момент за Европа, но и за всеки политик, който трябва да взима решения“, заяви Нинова.   По думите й има моменти в историята, които изискват разум, мъдрост и лидерство. „Признавайки правомощията на изпълнителната власт, смятаме, че в парламентарна република тук в българския парламент също трябва да вземем отношение, решение, с което да не оставяме българското правителство само в този момент и всички институции да се обединим. Били сме разделени по много въпроси“, каза Нинова и отчете, че има разделение и сега.   Тя поясни, че БСП предлага какво може да ги събере в този сложен момент за България. „Предлагаме обща позиция на Българското Народно събрание около общочовешки ценности, принципите на международното право, на равнопоставеност и взаимно уважение на държавите членки на ЕС, които са необорими принципи. Първо, ако сте съгласни да заявим, че ние сме за мир и против война. Допускам, че никой от вас не оспорва тази теза. Но мир се постига с диалог, а не с дрънкане на оръжие и заплахи. Да заявим, че ние сме за истината и за принципа на международното и българското право невинен до доказване на противното. Също допускам, че сте съгласни. До този момент никой от нас не знае каква е истината. Никой не е дал безспорни доказателства. Вероятно не означава сигурно. Никой никъде не бива да съден по вероятност. Трето, докато не се дадат безспорни доказателства, България да не гони руски дипломати и да не отзовава свои“, заяви Нинова.   Тя призова страната ни да изрази солидарността си, но на принципите на суверенитет.   Нинова настоя за прекъсване на заседанието и за свикване на извънреден Председателски съвет, на който да бъде текстът на декларацията на Народното събрание. След размяната на разгорещени реплики с Цветанов, председателят на парламента Цвета Караянчева даде 20 минути почивка и свика Председателски съвет.   ГЕРБ не разбраха, че им предложих парламента да подкрепи премиера Бойко Борисов, за да се чувства по-сигурен, уточни Нинова, в процедура по начина на водене.  „Декларацията на групата е по политики и позиции, а не по имена. По каквато и процедура да ми дадете думата, ще кажа едно и също нещо“, каза Нинова на Цвета Караянчева. Тя заяви, че ГЕРБ ще съжаляват, че не са разбрали сложността, важността и трудността но момента, в който се намират Европа и България. „Има моменти в историята на човечеството и на една страна, в която разделението, омразата и агресията са контрапродуктивни. Това е такъв момент. Тук не става въпрос за никакво делене на европейци и антиевропейци, на евроатлантически ценности и не такива. Със същата сила бихте заявили същото на австрийското правителство, на президента Макрон и на г-жа Меркел“, каза Нинова на Цветанов. Тя обясни, че БСП е предложила обединение върху общочовешки ценности.  „Какъв отговор получихме?“, посочи лидерът на БСП и пдопълни, че от отсрещната страна са получили дребнав, агресивен и партиен отговор.   ", "date": "2018.03.30", "title": "Нинова: Да не оставяме правителството само в този момент! НС да реши да не гоним руски дипломати"}
{"url": "http://epicenter.bg/article/Zapochna-zasedanieto-na-Saveta-po-sigurnostta-kam-MS--na-koeto-se-obsazhda-sluchayat--Skripal-/150650/2/0", "text": " Започна заседанието на Съвета по сигурността към Министерския съвет, на което се обсъжда случаят „Скрипал“.   На него ще бъде изслушан посланикът на страната ни в Руската федерация Бойко Коцев.   Това съобщиха от правителствената информационна служба.   Съветът по сигурността се ръководи от министър-председателя, а в състава му са включени членове на правителството, ръководителите на специалните служби и представител на Президента на Република България.    ", "date": "2018.03.30", "title": "Започна заседанието на Съвета по сигурността към МС, на което се обсъжда случаят „Скрипал“ (Видео)"}
{"url": "http://epicenter.bg/article/Tsvetanov-poiska-da-gonim-chuzhdi-diplomati--Radev-opredeleno-obsluzhva-chuzhdi-interesi/150651/2/0", "text": " Румен Радев определено обслужва чужди интереси, но не и да защитава националните интереси. Това каза в декларация председателят на ПГ на ГЕРБ Цветан Цветанов по повод призива на БСП за обща позиция на парламента по случая „Скрипал“, предаде репортер на Агенция „Фокус“.   „Знаем много добре през 2016 година как си издигнахте кандидата за президент. Да ви говори нещо срещата с Решетников, припомняте ли си я“, попита той. „Призивът ми към президента Радев е да се придържаме към правомощията ни, които са регламентирани в Конституцията. Понеже чухме коментари, свързани с това защо не е съгласувано с него привикването на посланика ни в Русия- чл. 105 много ясно са разписани какви са правомощията на изпълнителната власт“, заяви Цветан Цветанов.   „Когато излизате и говорите от трибуната, не мога да разбера кога сте искрени“, обърна се той към БСП. „Водите целенасочено страната ни към излизане от ЕС и насочването й в друга посока“, изтъкна Цветан Цветанов. „Не вярваме на лицемерието, когато показвате постоянно“, каза още той.   Г-жо Нинова, насочихте партията си към антиевропейска политика, да подкрепяте и да толерирате нарушаването на международното право.   „За пореден път слушаме едно, а действията са съвсем различни“, коментира той. „Не чухме да споменете за нещо, че Русия наруши международното право спрямо Крим“, се обърна той към БСП. „Какви бяха позициите на вашите народни представители след изборите в Русия? Имаше непристойно поведение от ваш народен представител, с обидни квалификации към държави от ЕС и САЩ“, посочи Цветан Цветанов.   „ГЕРБ и правителството винаги сме отстоявали принципната позиция за спазване на международното право“, изтъкна той. „Къде сте вие в тази посока? Призовавате за отмяна на санкциите, с което подкрепяте политиката на Русия спрямо Крим“, поясни Цветан Цветанов. „Не трябва днес да правим грешки, заради които децата ни няма да могат да ни простят“, призова той. „Ние сме за позиция, която да съответства на евроатлантическата ориентация на страната ни. Солидарността е изключително важна“, заяви той.   „Водите целенасочено страната ни към излизане от ЕС и насочването й в друга посока“, изтъкна Цветан Цветанов. „Не вярваме на лицемерието, когато показвате постоянно“, каза още Цветанов, приключвайки речта си.   Нинова се качи на трибуната на НС веднага след изказването на Цветанов и му отговори кратко и ясно: \"Съжалявам, г-н Цветанов, че не разбрахте къде се намираме в момента. Не подадохте ръка за държавническо отношение на България в този момент. Не разбрахте, че можехме да подкрепим Борисов и да се почувства по-силен. Има момент, в който разделението и агресията са контрапродуктив и не става въпрос за евроатлантически ценности. Със тази сила бихте заявили същото на австрийското правителство, Меркал или Макрон? Че не късат такива отношения, а искат да се преговаря и да се обсъжда. Какъв отговор получихме? Партиен и агресивен.\"    \"Борисов се отнася с голяма отговорност и загриженост, защото това, което правят днес е да имаме конституционен съвет за държавна сигурност. Ние трябва да вземем стратегическото си решение -  дали ще бъдем в НАТО или ЕС\", обясни още Цветанов и допълни, че от известно време наблюдава различно поведение в БСП.    \"Ако това ще бъде новото поведение на БСП, ние ще ви подкрепим. Имахме призив от Борисов и всички депутати от парламентарното мнозинство да бъдем единни\", заключи председателят на ПГ ГЕРБ.      „Бихте ли ми казали това днешно хрисимо поведение на смирение, съответства ли на първите ви изказвания след проведената тежка среща между и посредничеството, което направи премиерът Борисов между ЕС и Турция“, каза Цветанов на Корнелия Нинова. Той посочи, че от ПГ на БСП са неглижирали тази среща. „Дори стигнахме до там, че някои представители на български институции говореха за поднасяне на шербет“, каза той.   По думите му правителство и премиерът Борисов се отнасят с голяма отговорност и загриженост по случая \"Скрипал\". „Днес това, което правят МС е да може действително да има заседание на Съвет за сигурност, за да може да се вземат най-правилните решения на база информационния поток, който е постъпил. Ние трябва да вземем стратегическото си решение дали ще бъдем в НАТО, ЕС или ще правим по действията, които вие предлагате“, посочи Цветанов. Той призова БСП да си направят извадка от последните си изказвания. „Ако това ще е новото лице на БСП, ние ще го подкрепим\", каза Цветанов и припомни, че ГЕРБ са призовавали за единство още в учредяването на 44-ото Народно събрание.     В момента се провежда извънреден председателски съвет в НС за изработване на позиция по случая \"Скрипал\".  ", "date": "2018.03.30", "title": "Цветанов поиска да гоним руски дипломати: Радев обслужва чужди интереси!"}
{"url": "http://epicenter.bg/article/Karayancheva-svika-predsedatelski-savet-za-obshta-pozitsiya-po-sluchaya--Skripal--/150654/2/0", "text": "Давам 20 минути почивка и моля колегите за председателски съвет. Председателите на парламентарните групи да заповядат в моя кабинет. Това каза от парламентарната трибуна председателят на парламента Цвета Караянчева по повод искането на БСП за председателски съвет за обща позиция на парламента по случая „Скрипал“, предаде репортер на Агенция „Фокус“.  Депутатът от ГЕРБ и председател на правна комисия Данаил Кирилов уточни, че парламентът е в парламентарен контрол, а не в пленарно заседание, затова искането на БСП за прекратяване на заседанието е в нарушение на чл.64 от правилника.  Председателят на ПГ на ГЕРБ Цветан Цветанов призова въпреки нарушението на правилника, Цвета Караянчева да свика председателския съвет.  ", "date": "2018.03.30", "title": "Караянчева свика председателски съвет за обща позиция по случая „Скрипал“ "}
{"url": "http://epicenter.bg/article/Predsedatelyat-na-Bundestaga--Sled--Skripal--britantsite-mozhe-da-se-otkazhat-Brekzit/150674/7/0", "text": "Председателят на Бундестага Волфганг Шойбле се надява Великобритания да преосмисли излизането си от Европейския съюз след аферата „Скрипал“.  Пред изданията на медийна група Funke Шойбле споделя, че след случая „Скрипал“ и масовото експулсиране на дипломати британците могат да се откажат от Брекзит. „Случаят показва колко е важна общността и колко е важно да не бъдеш сам в света.  , казва председателят на Бундестага, цитиран от редица немски издания.  Солидарност с Великобритания чрез експулсиране на  , между които Германия, Франция, САЩ.  Великобритания трябва да напусне ЕС на 29 март следващата година. На референдума през юни 2016-а близо 52% от избирателите гласуваха за излизане от ЕС, а преди година преговорите за Брекзит започнаха.  В момента обаче се оформя нова съпротива срещу Брекзит, пише Die Welt. Изданието напомня, че в сряда  Наскоро на Острова възникнаха и други анти-Брекзит инициативи. В началото на февруари бе създадена платформата Група за народна координация (Grassroots Coordinating Group), която се опитва   Андрю Адонис, представител на Лейбъристката партия в Камарата на лордовете, стартира собствена кампания на младежката платформа „Нашето бъдеще, нашият избор“ (Our Future Our Choice). Бившият британски премиер Тони Блеър заяви наскоро, че Великобритания се нуждае от ЕС като противотежест на колосите САЩ, Китай или Индия. ", "date": "2018.03.30", "title": "Председателят на Бундестага: След „Скрипал“ британците може да се откажат от Брекзит"}
{"url": "http://epicenter.bg/article/Svetkavichna-reaktsiya-na-ruskite-medii--Balgariya-otkaza-da-goni-ruski-diplomati--OBZOR--/150679/7/0", "text": "Решението на Съвета за национална сигурност на България да не предприема по-нататъшни мерки спрямо Русия по случая „Скрипал“ бе отразено светкавично от руските медии, предаде Агенция \"Фокус\". Те поставиха акцента в материалите си върху това, че, първо, България няма да гони нито руски дипломати, нито технически персонал, второ, че София иска да запази каналите си за комуникация с Москва и трето, че посланикът на България в Русия Бойко Коцев ще се завърне в Москва след една седмица, веднага след Великденските празници.  „България няма да въвежда допълнителни санкции срещу Русия във връзка със случая „Скрипал“. Това заяви в петък министър-председателят на страната Бойко Борисов след заседанието на Съвета за сигурност на правителството... Премиерът уточни, че посланикът на България Бойко Коцев ще се върне в Москва след една седмица, веднага след Великденските празници“, отбелязва авторитетната руска агенция, като в материала се споменава подробно за скандалите в българския парламент в петък, около обсъждането на случая „Скрипал“ и по-специално словесната престрелка между председателя на БСП Корнелия Нинова и председателя на ПГ на ГЕРБ Цветан Цветанов.  “Министър-председателят на България Бойко Борисов заяви, че от страната няма да бъдат гонени нито руски дипломати, нито технически персонал… Борисов добави, че посланикът на България в Русия Бойко Коцев, който бе отзован за консултации във вторник, ще бъде в София още една седмица, след което ще се върне в Москва”.  „Независимо от това, че няколко пъти ние заявявахме своята позиция и обяснихме какво ще правим, реших да отзова от Москва посланика Коцев, за да не изглежда така, все едно аз еднолично използвам Консултативния съвет за сигурност“, цитират българския премиер от Black Sea News, като се позовават на „Русская Болгария“.  „Трябва да съхраним каналите за комуникация, както с Турция, така и с Русия“, продължава цитата на портала Black Sea News, в който се добавят и думите на Борисов, че България е в регион, в който напрежението ескалира, изброявайки огнищата в Косово, Африн, Егейско море и Кипър.   ", "date": "2018.03.30", "title": "Светкавична реакция на руските медии: България отказа да гони руски дипломати (ОБЗОР) "}
{"url": "http://epicenter.bg/article/Hilyadi-palestintsi-protestirat-na-granitsata-s-Izrael--Ima-sblasatsi-i-raneni/150681/7/0", "text": "Хиляди палестинци се сблъскаха с израелските сили на реда по време на организиран от движението \"Хамас\" протест край границата с Израел, предаде Асошиейтед прес. По данни на палестинския Червен полумесец 54 палестинци са били ранени от изстрелите на израелски войници.   Израелските войници, сред които има и снайперисти трябвало да попречат на всякакво проникване на територията на страната. Говорител на израелската армия потвърди, че хиляди протестиращи са се събрали на шест сборни пункта край бариерата, която разделя Газа от Израел, за да участват в \"Големия марш на завръщането\". Целта на протестиращите е да поискат палестинските бежанци да получат право да се завърнат и да порицаят строгата блокада на Ивицата Газа, наложена от Израел.   Протестното движение започна днес и се очаква да продължи шест седмици. Първият ден на протестите съвпада с \"Деня на Земята\", когато палестинците почитат паметта на шестима невъоръжени палестинци, убити при сблъсък с израелските сили по време на демонстрация срещу конфискацията на земи на 30 март 1976 година, посочва БТА.   Организаторите от \"Хамас\" заявиха, че днешните прояви ще бъдат мирни, но главният израелски военен говорител бригаден генерал Ронен Манелис заяви, че армията е готова за размирици. Късно снощи броят на войниците по границата е бил удвоен, включително броя на снайперистите, бойците от специалните части и военизираните сили на гранична полиция, които специализират в контрол на размириците. Израел иска да избегне насилие, но няма да позволи на тълпите да преминат оградата, подчерта Манелис. Палестинците издигат палатки край границата, готвейки се за протестите, чиято кулминация се очаква на 15 май. В същото време палестинското министерство на здравеопазването съобщи, че един палестинец в Ивицата Газа е станал жертва на артилерийски обстрел от Израел. Според министерството 27-годишният мъж е бил убит от изстрелян от танк снаряд близо до граничната ограда, няколко часа преди началото на протестите. Друг мъж е бил ранен от шрапнелите. Израелската армия съобщи, че проучва докладите.  ", "date": "2018.03.30", "title": "Хиляди палестинци протестират на границата с Израел! Има сблъсъци и ранени"}
{"url": "http://epicenter.bg/article/Ruskoto-MVnR-privika-poslanitsite-na-vsichki-strani--izgonili-ruski-diplomati/150684/7/0", "text": "В петък Министерството на външните работи на Русия ще връчи на посланиците на страните, изгонили руски дипломати, протестни ноти и ще обяви ответни мерки на техните действия. Това съобщиха от руското външно ведомство, предава ТАСС, цитирана от \"Фокус\". „На 30 март в МВнР на Русия се привикват ръководителите на акредитираните в Русия дипломатически мисии на редица страни, предприели неприятелски действия по отношение на Русия „в знак на солидарност“ с Великобритания за т.нар. дело Скрипал. На посланиците ще бъдат връчени протестни ноти и ще им бъдат обявени ответните мерки на руската страна“, информираха от министерството на Сергей Лавров. Както предава кореспондента на ТАСС, в централната сграда на МВнР на Смоленския площад вече са пристигнали посланиците на Германия, Франция, Полша и Италия, както и ръководителите на дипломатическите представителства на Нидерландия, Албания, Румъния, Украйна, Латвия, Литва и Македония. По-рано руското дипломатическо ведомство бе посетено от британския посланик Лори Бристоу, който не разкри целта на визитата си.", "date": "2018.03.30", "title": "Лавров привика посланиците на всички страни, изгонили руски дипломати"}
{"url": "http://epicenter.bg/article/Zhitelite-na-Rakka-vdignaha-vastanie-protiv-kontroliranite-ot-SASht-grupirovki/150687/7/0", "text": "Местните жители в предградията на Рака са вдигнали въстание срещу произвола на контролираните от САЩ групировки, предава ТАСС, като се позовава на изявление от петък на началника на Главното оперативно управление на Генералния щаб на ВС на Русия генерал-полковник Сергей Рудской. „Коренното арабско население е подложено на репресии и се провежда принудителна мобилизация. Това предизвиква острото недоволство на местните жители. На 25 март в района на населеното място Ел Мансур, разположено на 25 югозападно от град Ракка, започна въстание на коренното арабско население против произвола на контролираните от САЩ формирования“, заяви той. Руският Генерален щаб призова Западните страни да открият достъпа до Ракка и Рукбан на международните хуманитарни организации и хуманитарните конвои. „За да бъдат спасени мирните жители, включително болните и ранените, призоваваме да бъде открит достъпът до Ракка и Рукбан на международните хуманитарни организации и хуманитарните конвои на ООН. Надяваме се, че нашите западни партньори и другите заинтересовани страни ще окажат съответстващото влияние на лидерите на въоръжените формирования и ще гарантират, че международната хуманитарна помощ се използва по предназначение“, заяви Рудской. Военачалникът определи ситуацията в Ракка като катастрофална. „По данни на Управлението на ООН по координация на хуманитарните въпроси, хуманитарната ситуация в Ракка е катастрофална... Практически не се провежда работа за изчистването на града от взривоопасни предмети. Ежеседмично се констатират до 25 взрива на мирни жители. Според данните на ООН, за периода от октомври 2017 година до 14 март 2018 година са загинали 130 души, а са ранени още 658“, посочи руският военен.  ", "date": "2018.03.30", "title": "Жителите на Ракка вдигнаха въстание против контролираните от САЩ групировки"}
{"url": "http://epicenter.bg/article/Opozhareniyat-ruski-mol--Zimna-vishna--v-koyto-zaginaha-64-dushi--e-postroen-nezakonno/150689/7/0", "text": "  Търговският център \"Зимна вишна\" в Кемерево, в който при пожар загинаха 41 деца и 23-ма възрастни, е построен незаконно без разрешения за строителство. Това съобщиха от Следствения комитет на Русия, цитирани от  dir.bg.   Следователи са задържали началника на Областната инспекция за строителен надзор Танзилия Комкова. Тя е заподозряна в злоупотреба със служебно положение.   \"Комкова не е взела необходимите мерки за спиране от експлоатация на самоволно построения търговско-развлекателен център \"Зимна вишна\" в Кемерево без необходимите разрешителни, което е довело до смъртта на десетките посетители\", съобщиха от Следствения комитет.   Вече е назначена съдебна пожаро-техническа експертиза, която ще бъде извършена от експерти от Санкт Петербург.   Пожарът в \"Зимна вишна\" избухна на 25 март. В търговския център загинаха 64 души,от които 41 деца. Криминалистите работят по две основни версии за избухването на огъня - късо съединение или палеж, но повечето доказателства са за първата версия.   Петима души са арестувани, като сред тях е и генералният директор на фирмата-собственик на центъра - Юлия Богданова. Днес криминалисти са провели следствени действия и в сградата на градската администрация в Кемерово.  ", "date": "2018.03.30", "title": "Опожареният руски мол „Зимна вишна“, в който загинаха 64 души, е построен незаконно"}
{"url": "http://epicenter.bg/article/Rusiya-poiska-ot-Velikobritaniya-da-sakrati-diplomaticheskata-si-misiya-do-nivoto-na-ruskata-v-London/150691/7/0", "text": "Министерството на външните работи на Русия е дало един месец на Великобритания в петък да намали дипломатическия си контингент в Москва до нивото на руската мисия в Лондон, предава Reuters, цитирана от Агенция \"Фокус\".  От министерството излязоха със съобщение, че са привикали британския посланик в Москва Лори Бристоу и са му предали протестна нота. В нея пише, че провокативните действия на Великобритания са довели до решението на множество западни правителства да изгонят руски дипломати от своите столици.  Русия информира и посланика на Нидерландия в страната, че ще експулсира двама дипломати в огледална мярка във връзка със случая „Скрипал“.  Посланикът на Нидерландия в Русия Ренее Джоунс-Бос заяви: „Двама от моите колеги напускат Москва. Но ние (посолството) оставаме тук“.  ", "date": "2018.03.30", "title": "Русия поиска от Великобритания да съкрати дипломатическата си мисия до нивото на руската в Лондон"}
{"url": "http://epicenter.bg/article/Ruskoto-posolstvo-v-London-poiska-dostap-do-Yuliya-Skripal-/150693/7/0", "text": "Руското посолство във Великобритания е поискало консулски достъп до пострадалата руска гражданка Юлия Скрипал, която според съобщения в медиите е дошла в съзнание. Това съобщиха от дипломатическото представителство на своята страница в Туитър, като нарекоха съобщенията за подобряването на състоянието ѝ \"добра новина\", предава ТАСС.  \"Добра новина: Както се съобщава, Юлия Скрипал оздравява благополучно. Настояваме на правото си да се видим с нея в съответствие с Консулската конвенция от 1968 г.  \", пише в съобщението.  По-рано днес тв-каналът Sky News съобщи, че пострадалата руска гражданка вече може самостоятелно да се храни и да приема течности. На свой ред Би Би Си съобщи в четвъртък, че Юлия е в съзнание и може да говори.  От районната болница в Солсбъри потвърдиха, че състоянието ѝ \"се подобрява бързо\" и вече не е критично, а стабилно. Състоянието на бащата Сергей Скрипал продължава да е \"критично, но стабилно\".  ", "date": "2018.03.30", "title": "Руското посолство в Лондон поиска достъп до Юлия Скрипал "}
{"url": "http://epicenter.bg/article/Rusiya-goni-evropeyski-diplomati/150700/7/0", "text": "Русия гони дипломати от европейски страни в отговор на същата мярка, съобщава Ройтерс, цитирана от БНР.  Според съобщенията на отделните страни ще бъдат изгонени двама сътрудници на италианската мисия в Москва, както и двама от Холандия. За персона нон грата са обявени трима дипломати от Чехия, по един - от Финландия и Швеция.  Четирима дипломати от Полша също ще трябва да напуснат Русия.  Ще бъде изгонен също така военният аташе на Естония, както и трима литовски дипломата и един латвийски.  По-рано Москва обяви, че гони 60 американски дипломата – точно толкова, колкото руски бяха изгонени от САЩ.", "date": "2018.03.30", "title": "Русия гони европейски дипломати"}
{"url": "http://epicenter.bg/article/Daily-Express--Razdelenieto-v-ES-se-uvelichava--sled-kato-Balgariya-otkaza-da-izgoni-ruski-diplomati/150702/7/0", "text": "България няма да изгони руски дипломати, докато ЕС продължава да ескалира ситуацията след нападението с невропаралитичен газ в Англия, за което британското правителство обвинява Москва. Министър-председателят Бойко Борисов заяви, че страната му, която в момента е ротационен председател на Съвета на ЕС трябва да запази диалога с Русия на фона на засилващото се противопоставяне между Запада и Москва, пише Daily Express, цитиран от Агенция \"Фокус\".  България изрази солидарност с ЕС и НАТО, привиквайки за консултации посланика си от Москва за консултации и той ще се върне на 8 април. Според Борисов са необходими повече доказателства, за да може в бъдеще да бъдат предприети действия.  След като участва на Съвета за национална сигурност на страната си заради нападението, по време на който посланикът бе изслушан, Борисов заяви, че „като председатели на Съвета на ЕС трябва да запазим открит канала за комуникации, както сме правили във времена на напрежение в региона“. „Трябва да направим същото и с Русия. За момента не мислим да гоним руски дипломати и официални лица“, допълни той.  България ще се присъедини към страните като Кипър, Португалия и Австрия, които загърбват координираните мерки на някои от най-големите и могъщи страни по света.  Призивите към България да изгони дипломатите бяха посрещнати със съпротива и от правителството на страната и от другите политически партии в парламента, които искат страната да има здрави връзки с Русия.  България е почти напълно зависима от руските газови доставки, военно оборудване и печалби от туризма, а много българи усещат силни културни връзки с Русия, с която споделят азбука и православие.  ", "date": "2018.03.30", "title": "Daily Express: Разделението в ЕС се увеличава, след като България отказа да изгони руски дипломати"}
{"url": "http://epicenter.bg/article/Napadatel-prostrelya-azerbaydzhanski-zhurnalist-vav-Frantsiya--ubi-zhena-mu/150703/7/0", "text": "Нападател простреля и тежко рани азерски журналист и уби жена му край френския град Тулуза днес, като местният кмет предположи, че става дума за разчистване на политически сметки, съобщи Ройтерс, цитирани от БНР.  Рахим Намазов бе критик на политическото ръководство на Азербайджан и лежал в затвор, преди да потърси изгнание във Франция през 2010 г.  Във видеозапис в Ютюб през декември миналата година той заяви, че е пратен в затвора, след като писал за бруталността срещу войниците в части на азербайджанската армия. И посочи, че изкарал 6 месеца в единична килия.  „Днес бе атакувана журналистическата професия, баща на семейство и свободата на медиите“, заяви Карин Мишле-Травал - кмет на Коломие, където бе стреляно по двойката. В коментар за вестник тя добави: „Мисля, че е разчистване на сметки“.  Съпругата на Намазов е убита при стрелбата. Полицейски източник заяви, че тя била простреляна в главата, очевидно от близко разстояние. Свидетели твърдят, че чули множество изстрели.  Очакваше се по-късно днес местната прокуратура да направи изявление.", "date": "2018.03.30", "title": "Нападател простреля азербайджански журналист във Франция, уби жена му"}
{"url": "http://epicenter.bg/article/Transdzhendar-vodeshta-e-novata-zvezda-v-Pakistan-/150705/7/0", "text": "Трансджендър водеща е новата звезда на телевизия в Пакистан.   21-годишната Марвия Малик е първата транссексуална в ефира на консервативната страна, пише \"Дарик\".   Тя е дипломиран журналист и има зад гърба си кариера като модел.   С новата си професия, Марвия иска да призове за повече мерки, които да улеснят живота на транссексуалните в Пакистан. Освен това тя иска да докаже, че хората като нея могат да се реализират успешно в професионален и личен план.", "date": "2018.03.30", "title": "Трансджендър водеща е новата звезда в Пакистан  "}
{"url": "http://epicenter.bg/article/Zoran-Zaev--Iskame-da-vlezem-v-NATO--za-da-pazim-mira--ne-iskame-kavgi-s-Moskva-/150707/7/0", "text": "Искаме да влезем в НАТО не за да нападаме някого, а за да се грижим за мира заедно с членките на алианса, с които споделяме общи ценности, заяви днес македонският премиер Зоран Заев. Това съобщава информационният сайт МКД, цитиран от БТА.  Това e отговорът на Заев на вчерашното изявление на руския посланик в Скопие Олег Шчербак, че ако Македония се присъедини към НАТО, ще се превърне в евентуална мишена за Русия, която е противник на алианса.  \"Запазваме дълбокото си желание да развиваме отношенията си с Русия. Мнозинството от населението ни са православни християни, както и в Русия. Не искаме кавги\", каза Заев.  ", "date": "2018.03.30", "title": "Зоран Заев: Искаме да влезем в НАТО, за да пазим мира, не искаме кавги с Москва "}
{"url": "http://epicenter.bg/article/Ruski-voenni-v-Iztochna-Guta-sa-izzeli-ot-siriyski-buntovnitsi-nad-50-shahidski-poyasa-i-stotitsi-granati/150713/7/0", "text": "Руските военни са иззели от напусналите Източна Гута край Дамаск сирийски бунтовници 56 пояса за атентатори самоубийци и 357 ръчни гранати. Това съобщи ръководителят на главното оперативно управление на руския генщаб генерал Сергей Рудской, цитиран от ТАСС, предаде БТА.  Пред журналисти в Москва той посочи, че в съответствие с договорките, постигнати с бунтовническите групировки, действащи в населените пунктове Ербин, Замалка, Айн-Терма и Джаубар, от 24 март досега оттам по организирани коридори са изведени в северната провинция Идлиб 11 478 опозиционни бойци и 20 437 членове на техните семейства.  За да бъдат избегнати провокации и терористични актове по пътя на конвоите, руските военни са организирали на пропускателните пунктове оглед на всеки потеглящ автобус.  Така само за последните 4 дни с риск за живота руските военни са иззели от евакуиращите се бунтовници 56 шахидски пояса и 357 ръчни гранати, каза Рудской.  ", "date": "2018.03.30", "title": "Руски военни в Източна Гута са иззели от сирийски бунтовници над 50 шахидски пояса и стотици гранати"}
{"url": "http://epicenter.bg/article/Moskva-s-shokirashto-razkritie--SASht--quot-treskavo-quot--se-opitvat-da-verbuvat-izgonenite-ruski-diplomati-/150714/7/0", "text": "Руското министерство на външните работи обвини днес американските разузнавателни служби, че се опитват да вербуват руските дипломати, изгонени от САЩ във връзка с отравянето на бившия двоен агент Сергей Скрипал във Великобритания, предаде Асошиейтед прес.  В изявлението се казва, че има \"рязко увеличение на провокационните действия срещу руски дипломати\", след като Съединените щати изгониха в началото на тази седмица 60 служители на руските дипломатически мисии в страната.  Американските спецслужби са предприели \"трескави усилия\" да отправят към изгонените дипломати предложения за сътрудничество, посочва руското външно министерство.  То нарича действията на Вашингтон \"цинични и отвратителни\", и отбелязва, че тези опити са се провалили.   ", "date": "2018.03.30", "title": "Москва с шокиращо разкритие: САЩ \"трескаво\" се опитват да вербуват изгонените руски дипломати "}
{"url": "http://epicenter.bg/article/Kevork-Kevorkyan--Kak-prisvoyava-Ivan-Krastev--Shte-gonim-li-rusnatsi-/150666/11/33", "text": "Попадна ми поредният коментар на Иван Кръстев във вестник „24 часа“ – за срещата във Варна.  Озаглавен е „Защо е по-добре на масата, а не в менюто“.  В краткия си текст, Кръстев пише следното: „Малките европейски народи са научили от историята си, че КОГАТО НЕ СА ПОКАНЕНИ НА МАСАТА за преговори, най-вероятно ТЯХНОТО МЯСТО Е някъде В МЕНЮТО“.  Звучи авторитетно, остроумно и пр. – само дето си е плод на чисто присвояване.  Кръстев е плагиат: нахално използва фразата „Ако не си се подредил на масата, значи си част от менюто“.  Тя принадлежи на Глен Бек, открадната е от книгата му „Залезът на демокрацията“ - Софтпрес, 2011 г., глава трета, стр. 47.  Така работят многознайковците като Кръстев – ако някой се разрови из писанията им, ще трябва да се направи веднага паметник на българския политолог/плагиат.  Кръстев ни го пробутват непрекъснато на масата.  От години той е един от апологетите на Крадливия Преход – и затова не е чудно, че и сам си позволява да краде.  Въпросният плагиат е известен и като един от знаменосците на фалшивия български антикомунизъм, макар че е от най-натрапчивите ренегати - като се има предвид, че баща му беше важна клечка в отдел на Централния комитет на Българска комунистическа партия.  Отхранен е, както подобава, от проклетите „комуняги“.  Няма нищо против и да участва в някои скверни конспирации – една от тях бе направо позорна: когато уговаряше Бойко да разкара Ирина Бокова, като български кандидат за шеф на ООН, и да я смени с Кристалина Георгиева.  Една брутална, просташка история, която ни представи пред света като дива държава, напътствана от мизерни интриганти.  Занятието, което у нас минава за „политология“, по начало си е миризливо, това е вън от съмнение.  Но, все пак, би трябвало поне да не е толкова нахално.  Смешното е, че за да се сложи на Бойко и да направи апология на „историческата“ Варненска среща, Кръстев се издава като присвоител на чужди фрази.  Някой може да сметне, че въпросната кражба е дреболия – все пак, Иван Костов - менторът на Плагиата, хайдушки разпродаде/разкраде най-ценните притежания на българското стопанство.  Само че, не е дреболия – и няма да е никак справедливо да не се каже, че един от най-яростните палачи на Миналото ни е човек, който свива чужди фрази оттук-оттам.  Няколко думи за Глен Бек, когото Кръстев е окрал.  Той е телевизионен водещ и продуцент, политически коментатор, автор на 13 бестселъра, шест от които са оглавявали класацията на „Ню Йорк таймс“.  За романа му „Залезът на демокрацията” казват, че е „на път да се превърне в мрачното пророческо откровение на нашия век“.  Глен Бек е автор и на книгата „Всичко е заради Исляма“, също издадена у нас.  Кой е щипнал от нея?  ***  Ако свържем тази тема с предишната – за срещата във Варна, трябва да си припомним, че българското знаме дори не го видяхме там - до турското и европейското знаме.  Посредникът няма ли право поне на едно знаме - хайде да не е Самарското, а едно най-обикновено?  Така присъстват малките народи на Масата.  ***  В някои коментари ме питате, дали ще гоним руски дипломати.  Аз пък да ви питам: Вярвате ли на проучването на „Алфа Рисърч“, че има „чувствителен спад“ в отношението на българите към Русия?  Говорителката на руското външно министерство Захарова казала:  \"Не Русия, а българските власти трябва да коментират прибирането на посланик Бойко Коцев за консултации и на какво основание го правят\".  И допълнила: \"Може би България има данни или някакви доказателства по случая \"Скрипал\", ако е така, дайте ги\".  Захарова ни гъбарка – руснаците добре знаят, че ние сме страхливци и върто.ъзовци.  Нашите политици отдавна съм ги нарекъл сезонни дупедавци - това сякаш им върши работа.  Но е така само външно – иначе единствено се самоунижават, нищо повече.  Би Ти Ви направи анкета: „Каква трябва да е реакцията на България по случая „Скрипал“?  Резултатът:  Трябва да реагира солидарно с държавите от ЕС и НАТО – 12%.  Не се налага да реагира – 75%.  Ще гоним ли?  Като съдя как се е разпасал Цветанов - вторият/левият език на Бойко - по-вероятно е да гоним.  Сетне ще гоним вятъра.  Но сме свикнали: винаги да сме \"солидарни\" - и прекарани.  ***      ", "date": "2018.03.30", "title": "Кеворк Кеворкян: Как присвоява Иван Кръстев. Ще гоним ли руснаци "}
{"url": "http://epicenter.bg/article/V-novata-Studena-voyna-mezhdu-Rusiya-i-Zapada-pobezhdava-Kitay/150677/11/0", "text": "Новата Студена война между Запада и Русия има черти, невиждани преди, но като цяло наподобява първата, която светът преживя от 1946 до 1991 г. Лондон стана инициатор на поредния етап от нейната ескалация - вече над 25 страни заявиха, че експулсират руски дипломати. Русия създава свръхмощни оръжия; в отговор Америка се кани отново да милитаризира космоса.   Дипломатическият конфликт между Москва и Запада в близко време изглежда само ще се засилва. Официален Вашингтон вече предупреди московските си колеги, че след прогонването на руски дипломати САЩ няма да търпят ответни действия от страна на Русия. Студена война личи буквално във всичко. И военните далеч невинаги са в авангарда на конфронтацията. И тук обаче нещата не са еднозначни. С цел уреждане на спорни ситуации в Сирия, например, е прокарана директна връзка между военните ведомства на САЩ и на Русия, има и контакти на най-високо равнище, включително между ръководителите на руския Генщаб и на Съвета на началник-щабовете на САЩ. Тук ще добавим, че в Америка исторически се е наложило генералите често да играят роля на шоумени. Такъв бе и генерал Джон Хайтън, председател на стратегическото командване на въоръжените сили, когато говори за пореден път пред Сената на САЩ. Словото му изобилстваше от плашещи признания и изненадващи изводи. Той провъзгласи, че Вашингтон не притежава средства за защита, способни да се справят с новите модели оръжия, създадени в Русия и Китай, и единствена контрамярка може да е глобална ядрена война. Хайтън заяви по-специално следното: \"И Русия, и Китай агресивно внедряват хиперзвукови разработки, бележейки успехи в съответните програми. Ние проследихме как ги тестват. В САЩ хиперзвуковите оръжия или са във фаза на концепция, или в етап на изпитания. Единственото, с което Вашингтон може да излезе насреща, е удар за отмъщение с нашата ядрена триада\". Развълнувал сенаторите, той понечи да ги успокои с думите: \"Впрочем те   не знаят къде се намират нашите подводници, които могат да унищожат страната им, ако тръгнем по този път\". Последва предложение САЩ да насочат усилия към базирани в космоса средства за предупреждаване при изстрелвания и ликвидиране на балистични ракети и свръхзвукови летателни апарати. Според мнозина западни анализатори отправна точка към новата фаза на напрежение са били думите на руския президент Владимир Путин: \"Никой няма такива оръжия като тези на Русия, а щом се появят, нашите момчета ще измислят нещо ново\". Едва тогава Съединените щати заявиха, че че има с какво да отвърнат на Москва. После чухме основната тежка дума от президента на САЩ Доналд Тръмп: \"Ние създаваме Космически сили, това е нещо грандиозно\". Светът изглежда пак се връща в изходна позиция, към една отново пришпорена оръжейна надпревара. Поражда се усещане за дежавю. Западните медии пак забълваха материали за коварството на руснаците, а руските не им остават длъжни. Експерти от едната и от другата страна изобличават слабостта на противника и своето всестранно надмощие; политици и официални лица ораторстват в същия дух. Западът и Москва са затънали в порой от взаимни обвинения.   Нима са забравени думите \"диалог\", \"справедливост\", \"сдържаност\"? Нещо подобно се е случило през миналия век, преди да започне Втората световна война. С тази разлика, че тогава на планетата не е имало оръжия с разрушителна сила, способна да унищожи всичко живо на Земята, и че днес не Съветският съюз, а самотна, икономически слаба Русия е изправена срещу коалицията на развитите страни. Западът ликува, прославяйки своето единство, а Москва, настръхнала със своите супероръжия, е притисната в ъгъла. На този фон все по-силно се откроява ролята на третия участник в новата студена война. Кой може да оспори факта, че Китай е ядрена и космическа свръхсила? Нещо повече,  изпреварил е вече САЩ по икономическо развитие, създал е изключително мощни въоръжени сили и наред с Русия притежава хиперзвукови оръжия. За разлика от Москва Пекин се изхитря да не настъпва Вашингтон по мазолите открито, не нахлува явно в зоните на американските интереси, а същевременно планомерно разпространява влиянието си в цял свят. То е доминиращо и в Азия, и в Африка, и в Южна Америка. С противопоставянето си на Запада Русия общо взето налива вода в китайската воденица, но няма как да разчита на съюзнически отношения с тази страна. В крайна сметка Поднебесната империя защитава само собствения си интерес, както открито заяви Си Цзинпин в доклада си пред 19-ия конгрес на Китайската комунистическа партия. Нещата вървят към \"велико възраждане на китайската нация\". Пекин впрочем заявява, че във военен (стратегически) план САЩ буквално са обкръжили Китай, който въпреки вражеските интриги уверено се движи към световна хегемония, а китайската армия е най-силната в света. Основен фактор, възпиращ преминаването на новата Студена война в гореща фаза, остават стратегическите ядрени сили на водещите световни икономики - на Китай, САЩ и мизерстващата, но горда и войнствена Русия. А Вашингтон трябва да се съобразява и с географската близост между Руската федерация и Китайската народна република. Пекин явно ще е недоволен, дръзне ли Америка да нанесе масиран изпреварващ ядрен удар по Русия. Уместни ли са страховете от трета световна касапница? И да, и не. В САЩ на генералите е позволено да говорят, но решенията се вземат от политиците - тях пък никой не би  заподозрял в склонност към самоубийство. Москва е способна да нанесе първи удар, но икономически не би издържала голяма война, а Пекин и без такава спокойно завоюва света.   Ходът на събитията обаче може да бъде коригиран от негово величество случая.    ", "date": "2018.03.30", "title": "В новата Студена война между Русия и Запада побеждава Китай"}
{"url": "http://epicenter.bg/article/Dots--Yordan-Velichkov--Chest-pravi-na-pravitelstvoto--che-ne-se-poddade-na-antiruskata-provokatsiya-/150690/11/0", "text": "Преди 148 г. пруският (все още) канцлер и обединител на германския народ Ото фон Бисмарк, обвинен, че не спазва нормите на международното право, гневно отговаря: „Такова право няма, няма ! Няма!“ И доказа, че правото принадлежи на силния. А и на този, който не го зачита. Според авторитетни международни наблюдатели и юристи скандалът „Скрипал“ трябва да се разглежда от две страни -юридическа и политическа. На срещата в Брюксел, състояла се на 23 март 28-те лидери на страните членки на ЕС се съгласиха, че е много вероятно Русия да е отговорна за нападението с невропаралитично вещество срещу двойния агент Скрипал и дъщеря му. Несъмнено, тази позиция само потвърждава твърденията на представители на правителството на Великобритания за възможна руска намеса в казуса „Скрипал“. Според Лондон има „предположения“, „подозрения“ и „предполагаема руска намеса“, което е достатъчно основание опитът за покушение срещу двойния агент да бъде вменено във вина на руската държава. Очевидно, международната общност става свидетел на безпрецедентен международно правен абсурд. Отправя се крайно сериозно обвинение срещу една страна, което е изградено изцяло върху хипотетични, т.е. предполагаеми, а не обективни и аргументирани доказателства.   „Всеки е невинен до доказване на противното“ и „Съмнението в извършване на дадено престъпление е в полза на заподозрения“ са основополагащи правни норми, приети и утвърдени още в римското право. Парадоксално е, че   Освен това липсва обективен и обстоен анализ на причините на самия акт на покушението.   И то в момент на нестихваща остра антируска пропаганда и политическа кампания и пред предстоящи президентски избори с безспорен фаворит.  Наред с това предстои и провеждането на изключително авторитетно спортно събитие - световното първенство по футбол в Русия. Според реалностите в Руската федерация и на международната сцена руското правителство има най-малко изгода от извършването на подобна престъпна провокация. Но  Освен като юридически казус,   Крайно прибързаната и остра реакция на правителството на Великобритания срещу Русия, което не дочака дори експертните заключения по случая, както и получения светкавичен „жест на солидарност“ от някои европейски съюзници, свидетелства за намеренията на Лондон и на заинтересовани външни сили да използват покушението за политически цели. Фактът, че такъв относително незначителен случай се политизира, подчертава твърдото намерение на Лондон и тези, които стоят зад него, той да бъде използван за създаване на допълнително напрежение в руско-европейските отношения. Припряната реакция и отправени необосновани антируски обвинения са мотивирани от още един фактор.   включително и отмяна на санкциите, засягащи не само руските, но и европейските интереси. Освен това на руската страна, според тях, трябва да се гледа като на необходим партньор в разрешаването на сложни въпроси, засягащи международната общност. Среди извън Европа, обаче, разполагащи с внушителни икономически и властови ресурси, които не само с тревога следят отношенията Европа-Русия, но и упорито се противопоставят и осуетяват едно по-тясно сближаване и установяване и поддържане на активен, взаимоизгоден диалог между Москва и Брюксел. Провокираният от тези сили грузинско-руски конфликт и особено дестабилизацията и гражданската война в Украйна, нанесоха сериозен удар върху отношенията Русия –ЕС. Нещо повече - с огромни усилия и груб натиск върху европейските съюзници те успяват да поддържат на доста високо ниво напрежението и недоверието на континента. Те са и факторът, който взриви арабския регион и провокира мащабна бежанска вълна, която е без аналог в световната история. Естествено за сметка и срещу интересите на европейските съюзници. Наред с юридическия и политически аспект на случая „Скрипал“ международната общественост стана свидетел на една безпрецедентна за международното общуване проява.  Но очевидно целта оправдава средствата. След като глобалистките среди и техните поддръжници в Европа са решили провеждането на безкомпромисен антируски курс, то за неговото реализиране и провеждане са позволени всички средства и всякакви похвати.  ", "date": "2018.03.30", "title": "Доц. Йордан Величков: Чест прави на правителството, че не се поддаде на антируската провокация!"}
{"url": "http://epicenter.bg/article/Borisov-otigra-natiska-na-ES--Rusiya-i-Turtsiya--Ninova-tarsi-alternativa--Radev-s-ataka-ot-Moskva-/150688/11/0", "text": "Институтът за стратегии и анализи (ИСА) публикува политическия си анализ за събитията в България и в Европа през месец март 2018  - Варненската среща ЕС-Турция и ролята на Борисов  - Кабинетът овладя напрежението около ЧЕЗ и Истанбулската конвенция  - Скандалът „Скрипал“ разтърси управляващата коалиция  - Неочакван удар от Кремъл върху президента Радев  - Партиите влизат в подготовка за изборите    Времето дефинира всичко случващо се в живота на един човек, общество и държава.   Българското общество вече не разполага с ресурса време да е част от почти всички негативни класации в ЕС и света (смъртност, емиграция, ниски доходи, корупция, свобода на словото).    Демографските характеристики на българската държава са в катастрофални граници и като се добавят липсата на работещи институции, имитацията на дейност на всякакви нива, отсъствието на общ проект за държавата и план за излизане от ситуацията, е ясно, че минаването през кризисен период е почти неизбежно.  Всяка нормална външна политика на една държава почива на единството на позициите на различните институции и опозицията.  Кабинетът и съставните му части водят едновременно няколко външни политики - безкритично прозападна, подчинено брюкселска, сляпо проруска и проамериканска.   Това е уникална ситуация в новата българска история.   Той може да се определи като балансиране между не просто противостоящи, а сблъскващи се колоси – ЕС, САЩ, Великобритания, Русия, Турция.    Поставен в трудна ситуация между ангажиментите, произтичащи от членството в ЕС и НАТО и коалиционния партньор,   като първо привика за консултации посланика ни в Москва Бойко Коцев. Ден след това, след заседание на Съвета по сигурност Борисов обяви, че  Решението получи всеобщо одобрение. . Ден преди заседанието на Съвета представители на управляващите и на евроатлантически кръгове подготвяха общественото мнение, че България ще експулсира руски дипломати.   Срещата ЕС-Турция във Варна влезе в този контекст на тежко противопоставяне и очертаване на нови граници между Изтока и Запада, като Турция все повече бива поставяна от „другата страна“.  Срещата не постигна конкретен успех, но потвърди важното решение между Брюксел и Анкара за продължаване на Споразумението за бежанците.    да се реализират като общ приоритет нито членство в НАТО, нито в ЕС. Руското влияние там ще бъде систематично отслабвано, докато турското ще бъде въздържано в максимална степен.   Засилената активност на последните две страни върви не толкова видимо, но с добро темпо и преследване на стратегически цели.   На неочаквани места започнаха да изкачат нейни начинания и свързаности – нови разкрития около ЧЕЗ, включително с чешки граждани; Софийската митрополия на БПЦ, община в Пазарджик и саниране. Обществото изненадващо се оказа с нов крупен бизнесмен, тип олигарх, за който никой дори не е подозирал. БСП има шанс да държи темата гореща чрез парламентарната комисия, оглавявана от депутат, представител на левицата.   ИСА предупреждава, че с ратификацията на документа държавата предава контрола върху тази част от образованието на наднационалния орган GREVIO. При нов опит за ратификация на Конвенцията реакцията на общественото мнение е непредсказуема. Напрежението в обществото тлее и не се знае какво може да отключи истински взрив.  . Декларациите със заклеймяващи текстове и разграничение са признак на слабост. Липсват не само оратори, но и ярки говорители. На този фон Цвета Караянчева демонстрира слабо лидерство. След спорното ѝ изказване за \"тъмните сили\" срещу Истанбулската конвенция, председателят на парламента продължава да прави несъответстващи на поста ѝ изказвания.   Подобни маркетингови подходи се използват често от политиците по целия свят за демонстрация на сила, потенция, здраве. Образът на премиера като доминиращия спортен тип политик в държавата вече не е релевантен. Той беше важна част от налагането му в публичното пространство през първото десетилетие на ХХI век.   Той оцени позицията на премиера като защита на интересите на Турция. Поведението на Радев през месеца показа, че атаките му следват определен ритъм. Конфликтът му с ГЕРБ не отслабва темпото си.  Появилата се стенограма от разговора на Радев с патриарх Кирил отговори на въпроса дали президентът е защитил националните интереси по време на срещата.  За пореден път стана ясно, че потенциалът на Русия да влияе не бива да бъде подценяван.  . Най-слабото място на ГЕРБ остава селекцията на кадрите.   Партията трескаво търси образ на управленска алтернатива.   но продължи да бъде в някаква форма на полуопозиция.  , с който публиката свикна и наблюдава със снизхождение.  По отношение на конфронтацията между Запада и Руската федерация, огромното мнозинство от българските публични аналитици,  което прави всякакви анализи и заключения имагинерни. Стигна се до точка, в която няма нужда да слушаш какво се говори след като се появи съответният човек, защото мнението му, и какво ще говори (пише), се знае априори. Всичко това е интегрална част от политическия проблем на България с неговите кризисни характеристики.  на обществените перцепции, деформация на критичното мислене, убийство на обективизма.   – политолог, – изпълнителен директор на Институт за стратегии и анализи (ИСА)  – ИСА, международни наблюдатели: (Русия), (Македония).  Пълният му 50-страничен вариант е достъпен само за абонати.  I. ОСНОВНИ ИЗВОДИ И ПРОГНОЗИ  II. ВЪТРЕШНО-ПОЛИТИЧЕСКА ДИНАМИКА СКАНДАЛЪТ С ЧЕЗ СЕ ПРЕВРЪЩА В ЧЕРНА ДУПКА, КОЯТО ЗАСМУКВА НОВИ ИНСТИТУЦИИ  РАЗГОРЯ СЕ ПРОПАГАНДНА ВОЙНА ЗА ИСТАНБУЛСКАТА КОНВЕНЦИЯ  СРЕЩАТА ЕС-ТУРЦИЯ ВЪВ ВАРНА ВЪЗСТАНОВИ ДИАЛОГА  СЛУЧАЯТ „СКРИПАЛ“ РАЗТЪРСВА КОАЛИЦИЯТА  БЪЛГАРИЯ ОТНОВО Е С КРАЙНО НЕГАТИВНИ ПОКАЗАТЕЛИ СПРЯМО ЧОВЕШКИЯ РЕСУРС  ПРАВИТЕЛСТВОТО - ОТ СКАНДАЛ В СКАНДАЛ  ПАРЛАМЕНТЪТ - СЛАБО ЛИДЕРСТВО И НИСКА ЕФЕКТИВНОСТ  ПРЕЗИДЕНТЪТ С ДВОЙНО ПРЕМЯТАНЕ  III. ПОЛИТИЧЕСКИТЕ ПАРТИИ ГЕРБ С ПОРЕДЕН СЛУЧАЙ НА ВЪТРЕШНИ ПРОБЛЕМИ  БСП ТРЕСКАВО ТЪРСИ ДА НАЛОЖИ АЛТЕРНАТИВА  ДПС ВТВЪРДИ ТОНА  ПАТРИОТИТЕ СЪС СОБСТВЕН ГЕОПОЛИТИЧЕСКИ ВОДЕВИЛ  IV. ГЕОПОЛИТИЧЕСКА ДИНАМИКА ЗАПАДЪТ И СЛУЧАЯТ „СКРИПАЛ“  РУСИЯ СЛЕД ПРЕИЗБИРАНЕТО НА ПУТИН  ТРУДЕН СТАРТ НА НОВОТО ПРАВИТЕЛСТВО В БЕРЛИН  МАКЕДОНИЯ – НОВА ВЪЛНА НА НЕДОВОЛСТВО И НАЦИОНАЛИЗЪМ  СЪРБИЯ С КОСОВСКИЯ ПРОБЛЕМ ОКОЛО ВРАТА  КОСОВО ПРЕД НОВА КРИЗА И ВЛОШАВАНЕ НА ОТНОШЕНИЯТА СЪС СЪРБИЯ ", "date": "2018.03.30", "title": "Борисов отигра натиска на ЕС, Русия и Турция. Нинова търси алтернатива. Радев с атака от Москва "}
{"url": "http://epicenter.bg/article/Urokat-na-edin-zlovesht-30-mart/150694/11/0", "text": ".   Бурни ръкопляскания заглушават тези думи на министър-председателя на България. Народните представители посрещат с възторг новината за обявяването на войната.     Успокойте се. Новината не е фалшива, но не е новина. Годината, в която са произнесени горните думи е 1941, министър-председател е Богдан Филов и войната е обявена не на Русия, а на САЩ и Англия. Ако сте се притеснили, вината не е ваша, а на днешни управници, породили у вас подозрението, че от глупост, подлизурство, алчност и кучешка преданност могат отново да вкарат България във война за чужди интереси.   Безумната, арогантна, престъпна политика на българското правителство, довела до обявяването на войната на 13 декември 1941 г., дава на Чърчил претекст за бомбардировките над София. Българската столица “ трябва да бъде изравнена със земята и в развалините да се засеят картофи “, казва британският министър-председател.   И се започва. Най-тежката бомбардировка е на 30 март 1944 г. 450 бомбардировача изсипват 3000 осколочни и 30 000 запалителни бомби. София е застлана с бомбен килим. От англоамериканските въздушни нападения загиват общо 4208 мирни жители, жени и деца. Още повече са ранените и осакатените. Разрушени са 12 657 сгради. Стотици хиляди софиянци бягат в паника към провинцията. Пораженията са такива, че Рузвелт предлага да спрат бомбардировките. Щом лекарството е свършило толкова добра работа, нека продължат да получават  допълнителни дози от него, отвръща Чърчил.   Нашите ВВС и ПВО защитават столицата с безпримерен героизъм. Унищожават 185 противникови самолета. Ние губим 27, при положение, че в отделни битки съотношението е 23 : 1, в тяхна полза. Те губят 256 убити и 333 пленени. Нашите загуби са 21 загинали летци. Един от тях е поручик Списаревски, който, свалил противников бомбардировач, при втора атака е уцелен и пламва. Вместо да скочи с парашут, се забива с таран в друг противник и загива със смъртта на храбрите. Поручик Стоян Стоянов побеждава в 15 въздушни битки….   Ако на 30 март почитаме паметта на жертвите на англо-американските бомбардировки, не може да не помислим и за поуката от зловещия акт на тогавашната върхушка, довел до национална катастрофа. За да се подмажат и угодят на своите съюзници, българските управници принасят в жертва народ и държава. Има ли опасност това да се повтори?   Демокрацията трябва да даде в ръцете ни оръжие да предотвратим всеки опит за пагубни решения на некадърни и продажни властници, които да доведат до нови студени и горещи войни, до мъки и страдания за хората. Безумието трябва да може да бъде спряно от тези, на чиито глави ще се изсипе. Иначе демокрацията става безмислена.", "date": "2018.03.30", "title": "Урокът на един зловещ 30 март"}
{"url": "http://epicenter.bg/article/Zhelyo-Boychev--Golyamata-tsel-na-komisiyata-za-ChEZ-e-da-ustanovi-koy-i-s-kakvi-pari-kupuva-ERP/150704/11/0", "text": "Няма да има информация, която да не бъде проверена от временната комисия за ЧЕЗ, заяви в интервю за радио \"Фокус\" Жельо Бойчев, заместник-председателят на ПГ на „БСП за България“ и председател на временната комисия за ЕРП. Голямата цел на комисията е да установи кой и с какви финансови средства купува ЧЕЗ, заявява пред \"Фокус\" Бойчев. Очакваме информация от Иван Иванов и КЕВР как са регулирали дружеството, казва той. - Голямата цел, която имаме като членове на тази комисия, е да установим в крайна сметка кой купува ЧЕЗ, с какви финансови средства ще бъде закупена тази компания, ако се стигне въобще до сделка и какво ще бъде бъдещето на дружеството. В този процес ще гледаме и каква е работата на съответните държавни институции и регулаторите, които имат отношения по този въпрос, тъй като знаете, че има редица коментари относно тяхното действие или по-скоро бездействие. Това предполага събирането на голяма по обем информация, която да бъде обект на анализ и коментари след това. За второто заседание сме предвидили следното: отправил съм покана към министър-председателя Борисов с оглед на заявената позиция на българското правителство за участие в сделката, да видим какви са аргументите и причините да бъде променена предходната позиция от ненамеса на държавата до влизането в сделката с контролно участие. Как и по какъв начин смята българското правителство да реализира това си участие. На миналото заседание, което бе закрито, изслушахме специалните служби. Там се поставиха редица въпроси. Отправихме покана и към Главна прокуратура относно установяване на информация за лицата, имащи отношение по тази сделка, и какво има в прокуратурата като данни за тях. Така че очакваме да има и представител на Главна прокуратура. Отделно, като трета точка, сме отправили поредица от въпроси към господин Иван Иванов в качеството му на председател на Комисията за енергийно и водно регулиране, свързани с извършените регулаторни проверки в дружествата, констатираните актови нарушения, наказателни постановления, откритата процедура за отнемане на лиценза на едно от дружествата на ЧЕЗ в България. - Очакваме да постъпи материал от регулатора и цялата информация да бъде предоставена от господин Иванов. Всичко, което е извършено в рамките на последните години, свързано с дейността на дружествата. Пак казвам, има една открита процедура по отнемане на лиценз. Това е актуалната, текущата ситуация в тази процедура. Очаквам много въпроси и аз лично ще имам много въпроси относно и правомощията на регулатора, дадени в Закона за енергетиката за такъв тип сделки. Има, така да кажа, различни тълкувания на тези правомощия и разбирания според записа в закона и наредбата. И ми се иска да направим една сериозна дискусия, защото очевидно там ще се наложи да се правят промени. Поне това е моето разбиране от това, което виждам до момента, и очаквам много въпроси да има към регулатора. - Много фактическа информация трябва да бъде изяснена. Знаете, че в обхвата на комисията е и приватизацията от 2004 г. на дружеството и последващата - през 2012 г. Направили сме също запитване и към Агенцията за приватизация и следприватизационен контрол въобще за цялостна информация относно реализираните сделки, участници, кандидати, изпълнение на условията според приватизационния договор. Всичко това също да постъпи като информация. Искам да кажа, че по молба на членове от комисията, сме отправили запитване и към чешката страна – също бихме искали да ни се предостави различна по обем информация, касаеща реализирането на самата сделка. Така че, надявам се, и оттам да получим отговор за тази информация. Вижте, не искам да остава впечатление, че няма да има информация, която няма да бъде старателно проверена от комисията. И затова имам амбицията да зададем всички въпроси, които има в публичното пространство по тази сделка. От вчера виждам, че върви в медиите информация за различни лица, които имат отношение към тази сделка. Ще попитаме и по тези въпроси. Ние вече питахме на закритото заседание, лично съм отправил въпроси там по това. Ще пуснем допълнителни писма към службите, за да разширим информацията с този характер. - Ако трябва да обобщя с няколко изречения, службите са информирали надлежно съответните институции за намеренията на ЧЕЗ за излизане от българския пазар. Виждам, че има разширение на информацията от предходното изслушване, когато, помните, се случи сделката и имаше едно изслушване февруари месец в парламента, по-скоро на 1 март, ако трябва да бъда точен. Виждам, че има развитие на тази информация. От друга страна, изразявам лично мнение, не съм удовлетворен от това, че очаквах повече относно установяване на така обявените вече източници на финансиране, тъй като те станаха публични и се коментираха и на първото заседание, което се проведе на 1 март в парламента, очаквах малко повече информация относно това финансиране. Риск от проверка, до каква степен то може да представлява и някакъв риск за националната сигурност.   - Дискусиите в комисията са доста, тъй като на нас ни е поставена една голяма задача в един доста кратък срок. Предполага се да се работи с много институции, изслушване на много лица. Винаги има дискусии и какво да бъде следващото оттук нататък, но засега сме се концентрирали седмица по седмица, защото виждате, че е доста напрегнато. Следващият вторник очаквам пак няколко часа заседание на комисията. Виждате 3 точки в дневния ред, също така много сериозна информация, която се надявам да бъде предоставена и да бъде полезни на българските граждани, защото в крайна сметка това е големият смисъл в нашата работа, не да си правим комисия сама за себе си.  ", "date": "2018.03.30", "title": "Жельо Бойчев: Голямата цел на комисията за ЧЕЗ е да установи кой и с какви пари купува ЕРП"}
{"url": "http://epicenter.bg/article/-Ginka-sanirala-v-Elhovo--blokat-proteche/150710/11/0", "text": " Те предоставиха на  и снимки от щети в апартаментите. Хора от граничното градче се поинтересували кой е изпълнителят на обекта и с изненада научили, че  , която напира да стане собственик на ЧЕЗ. От информация в регистъра на обществените поръчки е видно, че договорът с „Инерком“ ЕООД е сключен на 19 юни миналата година, а възложител е община Елхово.  В същата партида е възложено санирането на общо 7 сгради като фирмата на Гинка Върбакова е спечелила още един обект – блок на ул. „Трети март“ 24 срещу 248 740 лева.   (ГЕРБ).   Прави впечатление, че на реконструкциите, а сред останалите има и такива за по 116-132 хил. лв. Досега беше известно, че компанията на Гинка Върбакова е санирала блокове и в Пазарджик. Протеклата триетажната сграда на улица „Търговска“ 4 в Елхово е била посетена от общински служители. Те са констатирали, че течът е заради запушени водосточни тръби. Тъй като водата не е могла да се стича по тях, е започнала да прониква между новата изолация и старата фасада. На покрива са открити остатъци от строителни материали, които най-вероятно са се стичали и са запушили улуците. Жители на блока споделят, че старите улуци са били с по-голям диаметър, но при санирането са били подновени с нови, значително по-тесни и съответно по-евтини.  „Въобще не се учудвам… По време на строителството виждах на покрива децата на хора, които са работили при мен“, заяви за „Барикада“ общинският съветник от групата на БСП в Елхово Димитър Загоров. Свързахме се с човек, който е участвал в полагането на изолацията (с името и с телефона му разполагаме в редакцията). Работникът А. И. потвърди, че на обекта Самият А. И. също е бил нает без официални трудови отношения към ямболска фирма, която явно е била подизпълнител на Гинка. Тя обаче е отговаряла само за фасадата. С покрива се занимавала друга фирма. В официалната документация на поръчката фигурира графа „Има възможност поръчката да бъде възложена на подизпълнител“, срещу която е отбелязано „НЕ“. Според Кодекса на труда пък непълнолетни над 16 години (по изключение над 15 години) могат да се наемат на работа само при строго регламентирани условия – писмено съгласие на родителите, специално разрешение от Инспекцията по труда, преминат обстоен медицински преглед и намалено работно време. „Никой от нас нямаше никакви такива неща като договори… Плащаше се на ръка или както се казва „на черно“. На нас ни плащаха на квадратен метър според изработената квадратура, а децата от махалата бяха на надница 20-25 лева. Често се сменяха. И това не е само на този строеж.  Всички знаят, че по санирането в Елхово масово работят непълнолетни. Като се разчуе, че идва проверка – бягат, крият се… Първата година от санирането имаше доста проверки, но после не толкова“, сподели А. И. Работникът е чувал коя е Гинка от Пазарджик, но не знаеше, че се е трудил на неин обект. Контактувал е само с шефа на ямболската фирма. Веднъж или два пъти на строежа са се мяркали и някакви добре облечени хора с джипове.    Най-отгоре стоят фирми, които често са подозирани в свързаност с власт, партии и политици. Тяхната основна дейност е да печелят обществените поръчки, а не да ги изпълняват. Същинската работа се върши за доста по-малко пари от други фирми – официални или неофициални подизпълнители, които имат реална производствена практика. За да остане достатъчно печалба и за тях обаче, те на свой ред пестят от заплати, осигуровки, материали. В дъното на хранителната верига са обикновените работници, до които се просмукват трохи от голямата баница. А крайният резултат често е обратен на генералния замисъл – концентрация на капитала, ниски доходи, експлоатация, некачествена работа… Не доближаване, а раздалечаване с европейските стандарти.", "date": "2018.03.30", "title": "Гинка санирала в Елхово, блокът протече"}
{"url": "http://epicenter.bg/article/Georgi-Svilenski--Rakovodstvoto-na-BDZh-e-oshtetilo-darzhavata-s-500-000-lv--za-3-mesetsa/150672/4/0", "text": "„Два месеца оставихме ръководството на БДЖ да обяснява в какво добро финансово състояние е, как са намалили разходите, как са повишили качеството на услугите. Ето така работят в защита на обществения интерес – за 3 месеца, щетите за държавата и българските граждани е 500 000 лв.“ Това заяви зам.-председателят на ПГ на „БСП за България“ Георги Свиленски пред журналисти в парламента. Той допълни, че този случай ще бъде внесен в прокуратурата за проверка. Народният представител обясни, че в парламентарен контрол е задал въпрос към министъра на транспорта за неправомерно плащане на електрическа енергия от „БДЖ-Пътнически превози“, при сключен договор при цена 75 лв. MWh. Той посочи договора, където пише, че в тази цена не се включват цените за мрежови услуги, цена задължение към обществото, акциз и ДДС. Свиленски показа и фактура от 30.09.2017 г.   „Следващият месец, без никакъв анекс и договор за обществена поръчка, без каквито и да било основания, цената е 94.73 лв. MWh. Това е 20 лв. отгоре, платено от БДЖ“, уточни зам.-председателят на ПГ на „БСП за България“. Свиленски каза още, че в доклад, Бойко Стоилов – директор „Подвижен железопътен състав“ през месец октомври твърди: „С консумираната енергия през месец октомври „БДЖ – Пътнически превози“ се е обогатило неоснователно и следва да върне полученото“. „Но енергията няма как да се върне, защото тя е изхарчена. Затова моли да бъде разрешено да се извърши това, според министъра, законно плащане“, коментира Свиленски. Той подчерта, че министърът на транспорта Ивайло Московски си е позволил да обижда народни представители, като казва, че те не са чели, неучили и неграмотни. „Предлагам му да си провери администрацията и тогава да отправя такива квалификации и то в пленарна зала“, допълни той. Георги Свиленски припомни, че преди няколко месеца БСП е запознала обществеността как Столична община се готви да подари 36 млн. лв. на частни фирми, обслужващи градския транспорт в София, продължавайки им договорите неоснователно. „Тогава посочихме одитен доклад на Сметната палата, според който такива договори не могат да бъдат сключвани. Позволих си на комисия да попитам изпълнителния директор на „Автомобилна администрация“, в присъствието на зам.-министъра на транспорта Ангел Попов, как работи транспортът в София“, каза още народният представител. Свиленски цитира стенограма, според която целият градски транспорт се движи без всякакви документи, без разписание, без договори и всичко зависи от кмета. „Когато целият градски транспорт се движи без документи, кой гарантира в Столична община сигурността и качеството на услугата? Кой гарантира, че не се изразходват неправомерно средства по заплащане на тази услуга? Този въпрос също ще пътува към прокуратурата“, категоричен е Свиленски.  „Питам г-жа Фандъкова- дали е вярно твърдението на директора на ДАИ, защо и кой в Столична община за пореден път допусна да не е изрядна общината в ключов сектор - транспорта, кой ще понесе отговорност и как г-жа Фандъкова ще понесе отговорност от първо лице единствено число, защото не може да продължава да се крие за своите зам.-кметове, директори на дирекции. Отговорността е нейна“, заяви председателят на БСП-София Калоян Паргов. Той е категоричен, че Фандъкова трябва да даде отговор на тези въпроси. „Тази информация е много обезпокоителна. Градският транспорт в София е извън легитимността“, коментира той. Паргов припомни скандално решение, взето след одитен доклад на Сметната палата - удължаване на договорите на „Карат – С“.", "date": "2018.03.30", "title": "Георги Свиленски: Ръководството на БДЖ е ощетило държавата с 500 000 лв. за три месеца"}
{"url": "http://epicenter.bg/article/KEVR-ostavi-parnoto-i-toplata-voda-na-sashtite-tseni-do-yuli/150686/4/0", "text": "  Няма промяна в цената на топлинната и електрическата енергия за битови и небитови потребители, реши КЕВР, цитирани от dir.bg.   Към момента на пазара на природен газ не са налице фактически предпоставки за формиране на конкурентна среда и поради това Комисията регулира цената на природния газ за крайните снабдители и за клиентите, присъединени към газопреносната мрежа, като се произнася с отделни ценови решения за всяко тримесечие на годината.   При утвърждаване на цената на природния газ КЕВР отчита условията по действащия договор между \"Булгаргаз\" ЕАД и \"Газпром Експорт\" и прилага изцяло залегналата в него методика, съгласно която се вземат предвид движението на цената на петрола и на алтернативните на природния газ горива на световните пазари през последните 9 месеца, калоричността на природния газ, както и промените в курса на щатския долар спрямо лева.   Правомощията на регулатора са единствено да установи дали заявлението на обществения доставчик \"Булгаргаз\" ЕАД отговаря на изискванията на Наредба № 2 за определяне цените на природния 2/3 газ и на договора за доставка между двете дружества.   В Решението на КЕВР утвърдената цена на природния газ за второто тримесечие на 2018 г., на която \"Булгаргаз\" ЕАД продава природен газ на крайните снабдители и на клиенти, присъединени към газопреносната мрежа, е в размер на 361,82 лв. на 1000 куб. м. или 34,04 лв./MWh (без акциз и ДДС). Тя е с 2,6 % по-висока от досегашната цена за І - то тримесечие на 2018 г. и е определена въз основа на представените данни и документи и след направени изчисления съгласно прилагания ценови модел.   В утвърдената от КЕВР цена на природния газ от 361,82 лв. на 1000 куб. м. са включени: компонента за услугата „обществена доставка“ по чл. 17, ал. 6 от НРЦПГ в размер на 5,42 лв./1000 nm3, както и компонента \"задължение към обществото\" по чл. 11а, ал. 2 от НРЦПГ от 1,37 лв./1000 nm3, която покрива разходите на \"Булгаргаз\" ЕАД за съхранение на количества природен газ в газохранилището в Чирен, съгласно Плана за действие при извънредни ситуации.   В тази цена не са включени цени за достъп и пренос през газопреносната мрежа и клиентите следва да ги заплащат на крайните снабдители по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД.   Увеличението на цената на природния газ с 2,6 % няма да доведе до промяна на цената на топлинната енергия през ІІ-то тримесечие, както и на цената на електрическата енергия за битовите потребители и небитовите потребители на регулирания пазар.   Решението на КЕВР за утвърждаване на цената на природния газ за ІІ-то тримесечие на 2018 г. е публикувано на интернет страницата на регулатора.  ", "date": "2018.03.30", "title": "КЕВР остави парното и топлата вода на същите цени до юли"}
{"url": "http://epicenter.bg/article/EVN-poiska-7--poskapvane-na-toka-/150699/4/0", "text": "Изтича крайният срок за заявленията за нови цени на тока от 1 юли. Ценовото заявление на ЕВН предвижда поскъпване на електроенергията през деня с близо 7 на сто и с около 5 на сто за нощната тарифа, предава бТВ.  Средното увеличение заявено от „Енерго про“ е 5,5%.  Засега ЧЕЗ не обявяват какви промени в цените ще искат от 1 юли.  Окончателното решение е на комисията за енергийно и водно регулиране.  От април с 2,6 % поскъпва и природният газ. Според регулатора увеличението е минимално и няма да доведе до поскъпване на парното.  ", "date": "2018.03.30", "title": "ЕВН поиска 7% поскъпване на тока "}
{"url": "http://epicenter.bg/article/Zadarzhaha-dvama-za-poboya-na-studentka-v-Sofiya/150644/3/0", "text": "Двама мъже - на 21 и 29 години, са задържани от столичните криминалисти за нападението и побоя на 21-годишна студентка в \"Студентски град\", съобщи БНР. Момичето бе пребито в ранните часове на 22 март. Един от нападателите заплашил младата жена с пистолет и я ударил няколко пъти в главата. След това издърпал чантата й, качил се в такси и избягал.  Пострадалата бе настанена в столичната болница \"Царица Йоанна\" с тежки наранявания и охлузвания в областта на лицето.  При обиските през изминалата нощ е намерено и оръжие. Двамата мъже са заподозрени и за извършването на още един въоръжен грабеж - на казино в Студентски град.  ", "date": "2018.03.30", "title": "Задържаха двама за побоя на студентка в София"}
{"url": "http://epicenter.bg/article/Tir-se-obarna-varhu-tri-koli-vav-varnenskoto-selo-Kichevo-/150680/3/0", "text": "Румънски тир се преобърна във варненското село Кичево и потроши три автомобила. Катастрофата стана в ранните часове на днешния ден, съобщи БТВ. Шофьорът е излязъл от пътя и камионът се врязал в локална улица на селото.  Като по чудо инцидентът не завършва с трагедия, тъй като огромният камион спира буквално на метри от близките къщи. Трите паркирани отпред автомобила обаче са смачкани.  Местните хора разказват, че живеят в страх, тъй като масово шофьорите преминават през селото с висока скорост и на пътя постоянно стават инциденти.", "date": "2018.03.30", "title": "Тир се обърна върху три коли във варненското село Кичево "}
{"url": "http://epicenter.bg/article/1-godina-lishavane-ot-svoboda-za-Ahmed-Musa--no-nyama-da-lezhi-v-zatvora-/150683/3/0", "text": "Пловдивският апелативен съд осъди на 1 година затвор Ахмед Муса и постанови присъдата да се изтърпи при по-лек режим.  На практика обаче пазарджишкият имам няма да лежи в затвора, тъй като вече е излежал 3 години по друго обвинение в предварителния арест, предаде bTV.  Един от 13-те обвиняеми по това дело, никой от които не се яви в съда, беше напълно оправдан, а останалите са с по-леки наказания - глоби, в сравнение с първоначалното решение на Пазарджишкия окръжен съд.  Муса и останалите осъдени са признати за виновни в разпространение на антидемократична идеология.  Ахмед Муса има обвинение и по друго дело – за призоваване към религиозна война.  ", "date": "2018.03.30", "title": "1 година лишаване от свобода за Ахмед Муса, но няма да лежи в затвора "}
{"url": "http://epicenter.bg/article/Okonchatelno--6-g--zatvor-za-nasilnitsite-na-malkiya-Etsi/150701/3/0", "text": "Шест години затвор постанови Върховния касационен съд за Александър Донов и Патрик Първев, които причиниха тежка телесна повреда на Христо Татеосян - Еци.  Върховният касационен съд потвърди решението на Софийски апелативен съд. Решението не подлежи на обжалване.  На 20 юли 2015 г. Донов и Първев затворили детето в шкаф. Христо бил поверен на грижите им, защото майката Невена Велинска, която е цигуларка, често пътувала. Тя плащала по 1200 лв., за да гледат детето й. Делото е образувано по касационни жалби на подсъдимите срещу решението на Софийския апелативен съд.  С присъда от 10.02.2017 г. на Софийския градски съд подсъдимите Донов и Първев са признати за виновни в това, че на 20.07.2015 г. за времето между 18.00 ч. и 21.20 ч. в София в съучастие са причинили на малолетния Христо Татеосян тежка телесна повреда, поради което им е наложено наказание „лишаване от свобода“ за срок от 6 години при първоначален строг режим в затвор от закрит тип.  Подсъдимите са осъдени да заплатят на гражданския ищец Христо Татеосян, чрез неговия законен представител, сумата от 60 000 лв. – обезщетение за причинените с деянието неимуществени вреди.  С решението на Софийски апелативен съд първоинстанционната присъда е изменена единствено във връзка с определеното място за изтърпяване на наказанието „лишаване от свобода“.  Според тричленния състав на Върховния касационен съд, касационните жалби са неоснователни. Върховните съдии приемат, че въззивният съд правилно е квалифицирал деянието като тежка телесна повреда. Видът на телесното увреждане е преценен съобразно промяната в здравословното състояние на малолетния Христо Татеосян, настъпила веднага след инцидента и изразена в остър кръвоизлив под твърдата мозъчна обвивка и хигром, експертно определена като постоянно общо разстройство на здравето, опасно за живота на пострадалия. Вещите лица са защитили своето становище, възприето и от инстанционните съдилища, че без проведената спешна, адекватна и високоспециализирана оперативна интервенция в болнично заведение закритата тъпа травма на главата неминуемо е щяла да доведе до смъртта на детето.  Твърденията на жалбоподателите Александър Донов и Патрик Първев за недоказаност на деянието не могат да бъдат разгледани в касационното производство, тъй като приетите от въззивната инстанция факти по случая са окончателни.  В решението си Софийски апелативен съд мотивирано е изследвал събраните по делото доказателствени източници. Доводи за съвместния принос на двамата подсъдими в причиненото от тях телесното увреждане са изложени в актовете на предходните съдебни инстанции, поради което касационната проверка приема правната теза на тези съдилища за единна. Възражението за допуснато съществено процесуално нарушение с отказа на въззивната инстанция да събере нови доказателства, се приема от върховните съдии за неоснователно.  Според тричленния състав на Върховния касационен съд отказът на въззивния съд да назначи нова съдебно-медицинска експертиза за здравословно състояние на малолетния Христо Татеосян след проведената оперативна интервенция (в подкрепа на тезата им за друго телесно увреждане, различно от приетото с присъдата) не е повлиял върху правилността на обжалвания съдебен акт и правата на подсъдимите не са били накърнени.  Въззивният съд е подкрепил изложените от първата инстанция съображения при индивидуализацията на санкцията, където са посочени всички смекчаващи и отегчаващи обстоятелства за конкретната обществена опасност на извършеното деяние и личността на двамата подсъдими. Според съдебния състав на Върховния касационен съд санкцията, наложена на подсъдимия Първев, е съответна на тежестта на престъплението и на личностната му характеристика, поради което е справедлива. Направеното в съдебно заседание искане за намаляване на наказанието на подсъдимия Донов, което не е предявено в касационната му жалба, не подлежи на касационна проверка. Съдът приема, че отсъства необходимост от занижаване на санкцията в интерес на този подсъдим, наложена от други, служебно изведени от съдебния състав, обстоятелства.  Тричленният състав на Върховния касационен съд приема, че правилно е преценено като справедливо и присъденото обезщетение за причинените с деянието неимуществени вреди в размер на 60 000 лева, дължими от всеки от подсъдимите.  Източник Dir.bg", "date": "2018.03.30", "title": "Окончателно: 6 г. затвор за насилниците на малкия Еци"}
{"url": "http://epicenter.bg/article/Ostaviha-v-aresta-bashta-i-sin--obvineni-v-ubiystvoto-na-biznesmen-/150708/3/0", "text": "Пловдивският окръжен съд остави в ареста 46-годишния Севдалин Буюклиев и 26-годишния му син Марин. Двамата са обвинени в убийството на столичния бизнесмен Венцеслав Младенов, с когото имали заведение в курорта Нареченски бани, предаде БНР.  Тялото на 47-годишния мъж беше открито в река Чепеларска. Според събраните до момента доказателства, баща и син Буюклиеви са убили на 21 март Младенов, като основният мотив засега е неуредени бизнес отношения.  ", "date": "2018.03.30", "title": "Оставиха в ареста баща и син, обвинени в убийството на бизнесмен "}
{"url": "http://epicenter.bg/article/Valentin-Radev--Kade-sa-Bratya-Galevi-shte-stane-yasno--kato-gi-zadarzhim-/150712/3/0", "text": "За братя Галеви от всички издирвани лица можем да кажем къде се намират в момента, в който ги задържим. Това коментира по време на брифинг Георги Арабаджиев, заместник-главен секретар на МВР, цитиран от Новини.бг.   Арабаджиев заяви, че се работи активно. \"Работим активно, както по тези лица, така и към други\". На въпрос МВР има ли информацията къде се намират Братя Галеви, Арабаджиев заяви: ние нямаме физическата възможност, когато те се намират на територията на друга страна - да ги задържим.   Министърът на вътрешните работи Валентин Радев заяви, че всичко се качва на сайта и рано или късно тези, които ги издирваме - трябва да знаят, че ще ги хванем. На последващи въпроси, Арабаджиев заяви: Какъвто и отговор да ви дам, той ще съдържа много условности. Не мога да си го позволя, защото не сме ги задържали.", "date": "2018.03.30", "title": "Валентин Радев: Къде са Братя Галеви ще стане ясно, като ги задържим!"}
{"url": "http://epicenter.bg/article/Izvanredno--Vlakat-Sofiya---Burgas-izbuhna-v-plamatsi--evakuiraha-patnitsite-/150715/3/0", "text": "Един от вагоните на бързия влак София - Бургас е пламнал в движение. Това   очевидци на инцидента.  Композицията се намира на жп гара Коньово край Нова Загора. Пътниците са евакуирани веднага.  \"Беше истински ад! Изведнъж започнаха да се чуват писъци. Влакът спря принудително. Накараха ни да слезем, макар че нашият вагон беше през няколко от този, който се запали. Дано хората там са живи и здрави\", съобщи очевидец на пожара.  От БДЖ разкриха, че около 21:00 ч. са се запалили 3-ти и 4-ти вагони.  \"Всички пътници са евакуирани своевременно. Категорично, няма пострадали! Тепърва ще установяваме причината за пожара. В момента се очакват два автобуса, с които хората да бъдат извозени от Коньово до Бургас. Все още не можем да кажем кога точно ще достигнат крайната си дестинация\", заявиха от БДЖ.  Екипи на Главна дирекция ”Пожарна безопасност и защита на населението” са пристигнали на място и са загасили засегнатите последни два вагона от състава на влака.   До този момент няма данни за причините, предизвикали запалването в третия вагон.  В пътническата композиция са пътували около 80 човека, уточниха от БДЖ.  ", "date": "2018.03.30", "title": "Извънредно! Влакът София - Бургас избухна в пламъци, евакуираха пътниците "}
{"url": "http://epicenter.bg/article/Vezhdi-Rashidov--Nie-nyamame-problem-s-Rusiya--ne-mozhe-da-se-mrazi-kolektivno/150652/2/0", "text": "  Ние нямаме проблем с Русия, какво ни носи тази война, заяви емоционално пред Канал 3 депутатът от ГЕРБ Вежди Рашидов. Така той отговори на въпрос дали България трябва да се присъедини към държавите, които експулсират руски дипломати заради аферата Скрипал.   \"Какво ни носи тази война, да не сме пудели, които лаят в глутницата? Не може да се мрази колективно, аз съм против това\", продължи големият скулптор.   Той е убеден, че Русия и Великобритания ще разрешат сами разногласията си. \"Проблемът е между две големи държави (Русия и Великобритания), накрая пак ще се сдобрят, така винаги става\", продължи големият скулптор.   \"А ние сме демократична държава - каквото каже народът, видяхте и за Истанбулската конвенция как стана\", изтъкна Вежди. И добави: \"А стъпките на Бойко (Борисов) са правилните\".  ", "date": "2018.03.30", "title": "Вежди Рашидов: Ние нямаме проблем с Русия, не може да се мрази колективно"}
{"url": "http://epicenter.bg/article/Borisov-obyavi--Nyama-da-gonim-ruski-diplomati-/150658/2/0", "text": "Това обяви премиерът Бойко Борисов след драматично заседание на Съвета по сигурността. На заседанието бе изслушан посланикът на страната ни в Руската федерация Бойко Коцев.     \"Гласувахме да извикаме посланика ни в Москва, за да обсъдим ситуацията \"Скрипал\". Изпратили сме и хора в НАТО. Посланикът във Великобритания изказа подкрепа към Лондон.  Извикването на консултации е практика, с която показваме, че обръщаме особено внимание.     , допълни Борисов.    С моето гласуване в Съвета на ЕС 28-те държави дадохме глас за извикване на консултации за нашия посланик на ЕС в Москва, досега съм провел няколко разговора с него.  \"Извикването на консултации в дипломацията е практика, която показва, че обръщаме сериозно внимание. Когато имаше Студена война, нещата бяха далеч по-спокойни. От месеци наред аз предупреждавам, че тази ескалация ще продължи. Това е невиждано напрежение от Студената война до сега. Тогава даже нещата бяха по-кротки, с разделителни линии и комуникации.   Виждате и в съседно Косово, продължава да се говори за действия, които напомнят тези от преди 20 години. Действията на Турция в Африн, конфликтът им с Гърция и Кипър - не виждам как ще го решат. Това са все неща в нашия регион\", коментира още Борисов.   . \"Ние трябва да запазим канала на комуникация с Турция, да направим същото и с Русия\", заяви премиерът.   Той подчерта, че посланик     ", "date": "2018.03.30", "title": "Борисов обяви: Няма да гоним руски дипломати! Трябва да запазим канал за комуникация с Русия"}
{"url": "http://epicenter.bg/article/Vav-Varna-remontite-na-tri-bulevarda-priklyuchvat-prez-april/150676/2/0", "text": "  Строителните дейности по бул. „Приморски“ и в \"Аспарухово\" – на бул. „Първи май“ и бул. „Мара Тасева“, ще приключат през април и движението ще бъде възстановено, съобщи Христо Иванов, зам.-кмет на Община Варна.   В момента по бул. „Приморски“ се работи по последния етап от подмяна на водопроводите и изграждане на дъждовна канализация, тъй като такава не е съществувала. С новата подземна инфраструктура трябва да бъде решен проблема с дъждовните води. Втората част на бул. „Приморски“ - от кръстовището с ул. „Михаил Колони“ до плувния комплекс, може да бъде заложена за ремонт в бюджета за следващата година. Трасето няма да бъде разширявано, защото граничи с Морската градина.   Активно се работи и по улиците в Аспарухово. В момента се изгражда пешеходен надлез на ул. „Мара Тасева“- с асансьори и стъпала. Ще има и два нови подлеза – на бул. „Народни будители“ на сп. „Калин“ и на спирката на Варненската морска гимназия. Съоръженията са заложени в спецификацията в проектите, които се разработват в момента за ремонта на бул. „Народни будители“, обясни Христо Иванов.   Продължават ремонтните дейности на бул. „Левски“ по график, включително и през почивните дни. В момента се изграждат пилотни конструкции, работи се и по мостовите съоръжения на бул. „Владислав“ и „Сливница“. Локалното платно между тези два булеварда вече е изградено, извършват се довършителни дейности, предстои полагане на асфалт. За пешеходците са предвидени възможности за преминаване чрез мостови съоръжения по бул. „Владислав“, Сливница“ и „Цар Освободител“. Допълнително мостови съоръжения ще има на ул. „Прилеп и на ул. „Кракра“. Ще бъдат изградени и пешеходни надлези в участъка „Подвис“ и „Прилеп“, между „Владислав“ и „Сливница“, и между „Цар Освободител“ и „Сливница“. Ще се ползват и съществуващите подлези по трасето на целия бул. „Левски“, които ще бъдат основно ремонтирани.  ", "date": "2018.03.30", "title": "Във Варна ремонтите на три булеварда приключват през април"}
{"url": "http://epicenter.bg/article/Prezidentat-dari-krav-i-prizova-za-uchastie-v-Natsionalnata-kravodaritelska-kampaniya-za-Tsvetnitsa/150678/2/0", "text": "Президентът Румен Радев отправи призив за участие в Националната кръводарителска кампания на БЧК за Цветница. Държавният глава дари кръв за благородната инициатива.  Със своя хуманен жест президентът откри националната пролетна кампания за безвъзмездно и доброволно кръводаряване „Запалете свещичка, дарете кръв, дарете живот сега!”, съобщиха от БЧК, цитирани от БГНЕС.  „Вярвам, че с всяка капка дарена кръв спасяваме живот, но и даряваме човечност. Всеки доброволен кръводарител в България заслужава уважението ни заради избора му да помогне на напълно непознат човек. Доброволно и безвъзмездно дарената кръв е ценност, тя няма цена. Дарената кръв ни свързва завинаги в истории за благородство, състрадателност и памет за стореното добро. Нека всеки, който може да дари кръв, да се включи в кампанията за кръводаряване „Капка по капка – живот!“ Приемете личната ми благодарност, че ще дарите живот на човек в беда“. С тези думи държавният глава се обърна към всички доброволни кръводарители в България.  Десетки служители на президентската администрация и на НСО последваха неговата човешка съпричастност към необходимостта от кръв и кръвни продукти за лечението на хиляди нуждаещи се.  На 1 април в деня на големия християнски празник Цветница, в цялата страна ще се проведе кръводарителска акция, организирана от Националния център по трансфузионна хематология (НЦТХ), Министерство на здравеопазването и Българския Червен кръст, с подкрепата на Българската православна църква.  С дарителския си акт Румен Радев стартира Мрежата от добрини на БЧК. Червенокръстката организация посвещава инициативата на 140-годишнината си, чийто патрон е президентът на Република България.  ", "date": "2018.03.30", "title": "Президентът дари кръв и призова за участие в Националната кръводарителска кампания за Цветница"}
{"url": "http://epicenter.bg/article/Navarshvat-se-74-godini-ot-nay-tezhkata-bombardirovka-nad-Sofiya/150682/2/0", "text": "Днес се навършват 74 години от най-тежката бомбардировка над София, извършена от Съюзническите сили през Втората световна война, съобщи БНР. На този ден през 1944 година над столицата са били пуснати повече от 30 000 запалителни бомби. Цветя и венци бяха поднесени пред паметника на загиналите и пострадалите от бомбардировките софиянци.  София е била тежко бомбардирана в продължение на четири месеца, след като правителството на Богдан Филов обявява война на САЩ и Великобритания. През 1944-та година Елена Данева е била ученичка в 1-ви клас и си спомня:  \"Всяка вечер си приготвяхме обувките, за да бягаме в мазето\".  Броят на загиналите надвишава 4200 души, а повече то 12 000 сгради са били разрушени. Лидерът на БСП-София Калоян Паргов отбеляза, че авантюрите в политиката се заплащат скъпо:  \"Обявяването на война е един авантюристичен акт, който впоследствие се отрази на десетките, стотици и хиляди невинни жертви\".", "date": "2018.03.30", "title": "Навършват се 74 години от най-тежката бомбардировка над София"}
{"url": "http://epicenter.bg/article/NIMH--Ot-minus-1--do-33--shte-sa-temperaturite-prez-april/150685/2/0", "text": "Най-ниските температури през април ще са между минус 1° и 4°, а най-високите - между 28° и 33°. Това съобщи за агенция „Фокус“ синоптикът от Националния институт по метеорология и хидрология (НИМХ) към БАН Марияна Попова.   Тази година през април се очаква средната месечна температура да бъде около и над нормата, която за по-голямата част от страната е между 11° и 13°, по Черноморието и във високите полета – между 9° и 11°, а за планините – от минус 5° до 2°.   Най-ниските температури през април ще са между минус 1° и 4°, а най-високите - между 28° и 33°.    Месечната сума на валежите средно за страната ще бъде около нормата, която за равнините е между 40 и 70 л/кв.м, в планинските райони – между 60 и 100 л/кв.м.    На 1.04 през страната ще премине студен атмосферен фронт и температурите за кратко ще се понижат. Ще има и валежи от дъжд, на места с гръмотевици. Впоследствие атмосферата ще се стабилизира и вероятността за валежи е малка. Ще се установи югозападен пренос и отново бързо ще се затопли.   През повечето дни от   температурите ще бъдат по-високи от обичайните. Около Великден обаче ще се увеличи вероятността за превалявания, а в самия край на десетдневието и темпертурите ще се понижат. През   температурите ще бъдат близки до средните за периода. Времето ще бъде променливо, ще има и превалявания, на места с гръмотевици. В периода 15-18.04 има вероятност за обстановка с по–повсеместни и временно интензивни валежи. В отделни дни, при ясно и тихо време, сутрешните температури ще остават близки до 0° и има опасност от слани.    И през   по-вероятно е да се запази динамиката на атмосферата. Остават условията за валежи, предимно в следобедните часове, краткотрайни, с петнист характер и различна интензивност, на места придружени и от гръмотевици. Повече слънце ще има до обяд. Температурите слабо ще се колебаят около стойности, близки до обичайните.     В началото на месеца Слънцето изгрява в 7 ч. и 9 мин. и залязва в 19 ч. и 52 мин. Продължителността на деня е 12 ч. и 43 мин. В края на месеца Слънцето изгрява в 6 ч. и 23 мин. и залязва в 20 ч. и 25 мин. Продължителността на деня е 14 ч. и 2 мин.     8.04 – последна четвърт, 16.04 – новолуние, 23.04 – първа четвърт, 30.04 – пълнолуние.     Април е типичен пролетен месец. Температурите се повишават значително. Броят на слънчевите дни се увеличава. Понякога при студени нахлувания от север вали сняг, а минималните температури се понижават под 0°. Опасност от слани съществува през целия месец. При интензивни затопляния се достигат летни температури – до 30°-34°. През втората половина на месеца зачестяват гръмотевичните бури.  ", "date": "2018.03.30", "title": "НИМХ: От минус 1° до 33° ще са температурите през април"}
{"url": "http://epicenter.bg/article/Komisiyata-po-dosietata-opovesti-originalite-ot-dosieto-na-Yuliya-Krasteva/150692/2/0", "text": "Комисията по досиетата оповести оригиналите от досието на Юлия Кръстева като агент на Държавна сигурност, съобщи БНР.   От комисията съобщиха, че световноизвестният философ, психолог, лингвист и изследовател Юлия Кръстева е била сътрудник на Първо главно управление (външно разузнаване) на Държавна сигурност с псевдоним Сабина. Тя отрече тази информация. В отговор Комисията по досиетата приложи файлове с автентични данни, които сочат, че Кръстева е била сътрудник на Държавна сигурност.  Пред \"Хоризонт\" председателят на Комисията по досиетата Евтим Костадинов коментира: \"Не ме учудва нейната позиция. Затова направихме всичко възможно, понеже реакцията е бурна, интересът е голям, всеки сам да види, да прецени и така нататък\".   От материалите за Юлия Кръстева на сайта на Комисията се вижда, че тя е посочена като източник на материали за настроенията в левите интелектуални среди във Франция по събитията в Чехословакия през 1968 г., например, както и по други въпроси, като палестинския. Нейн подпис обаче липсва. А самата информация обикновено е посочена като \"малоценна\".  В един от материалите се посочва, че по информация от Сабина става ясно, че Луи Арагон \"продължава своята линия на несъгласие с позицията на Партията по някои въпроси\". Там се казва и, че \"сведения от такъв характер не представляват интерес за Центъра\".   От публикуваните материали стават ясни и трудностите, с които се сблъсквали водещите офицери на Сабина - невъзможност да й бъдат поставени задачи, защото не се виждат възможностите й. От други забележки се разбира, че сведенията на Сабина са много общи и известни и от официални източници.   На 27 март Комисията по досиетата обяви, че Юлия Кръстева е работила като агент и секретен сътрудник на III и IV отдел на Първо главно управление на ДС, структурата за външнополитическо разузнаване. Тя е била регистрирана като сътрудник през юни 1971 г., нейн водещ офицер е бил ст. лейт. Иван Божиков.   Юлия Кръстева е родена в Сливен на 24 юни 1941 г. Завършва френска филология през 1964 г. в Софийския университет. През 1966 г. заминава за Париж със стипендия от френското правителство. Понастоящем Юлия Кръстева е професор в Парижкия университет Дени Дидро. Редовно преподава в Колумбийския университет в Ню Йорк като гост-професор, както и в Университета на Торонто и др. университети в Европа и САЩ. Тя е и изпълнителен секретар на Международната асоциация по семиология и член на много редакторски съвети. Юлия Кръстева е също член на Британската академия. През април 1997 г. Юлия Кръстева получава едно от най-престижните отличия във Франция – Почетния легион. Юлия Кръстева е доктор хонорис кауза на много университети, между които са Университетът в Байройт (2000 г.), New School University в Ню Йорк (2003), Harvard University, Boston (1999) и Софийският университет (31 май 2002 г.).          ", "date": "2018.03.30", "title": "Комисията по досиетата оповести оригиналите от досието на Юлия Кръстева"}
{"url": "http://epicenter.bg/article/Kabinetat-oprovergava--quot-Royters-quot--Tomislav-Donchev-ne-e-daval-otsenki-za-orientatsiyata-na-pravitelstvoto/150696/2/0", "text": "Във връзка с публикациите, които отразяват интервю на заместник министър-председателя Томислав Дончев за агенция Ройтерс, заявяваме, че той не е правил изказвания и оценки относно ориентацията на правителството по отношение на която и да е от страните в случая \"Скрипал\". Това пише в опровержение, разпространено от правителствената информационна служба.  Посланията за обвързаност на правителството с други държави са интерпретация на медията и не следва да бъдат обвързани с официалната позиция на кабинета, изказана след днешното заседание на Съвета за сигурност към Министерския съвет.  Интервюто на вицепремиера Дончев е дадено на 29 март. С цел прозрачност и точност предоставяме точен цитат на изказването, достъпен и на звуков запис, пишат още от правителствената информационна служба\".    \"Просто казано, предвид факта, че правителството ни е коалиционно, в него присъстват различни партии, не съм убеден, че едно подобно решение може да бъде взето толкова лесно и толкова бързо.  Политическата ситуацията в България е такава, че подобни решения трябва да се вземат с консенсус. И аз не говоря само за Правителството, аз говоря и за други институции – Народно събрание, включително и Президента. От това, което разбирам към момента, за зло или добро, такъв консенсус няма.  Консенсус се изгражда с разговори. Това е утвърдената политическа технология. България има особени исторически отношения с Русия, това е безспорен факт. Само че историята понякога е добър, понякога е лош учител в политиката.  България е член на ЕС и член на НАТО и не веднъж е доказала, че тя е лоялен член на двете организации, че членството не е нито фиктивно, нито номинално. И за разлика от други държави често се е налагало да вземаме трудни решения, утвърждавайки и доказвайки, че сме добри членове.\"   Публикуваните от Ройтерс думи на Томислав Дончев бяха: \"  цитира Ройтерс думите на Дончев.  ", "date": "2018.03.30", "title": "Кабинетът опровергава \"Ройтерс\": Томислав Дончев не е давал оценки за ориентацията на правителството"}
{"url": "http://epicenter.bg/article/Brigo-Asparuhov-za-Skripal--Istinata-shte-iznenada-vsichki-/150698/2/0", "text": "Практиката да се ликвидират избягали агенти зад граница в разузнаването е от 30-те и 40-те години на миналия век. Отдавна не е актуална. Това каза специално за   Бриго Аспарухов. Той бе категоричен, че не вярва Русия като държава или руските спецслужби да имат нещо общо с отравянето на Сергей Скрипал и дъщеря му Юлия.  \"Реакцията на Европейския съюз бе уникално бърза. Всички обявиха ,че вярват на Великобритания за участието на Москва в отравянето, без да има доказателства. А може да е всичко-семейна история, отмъщение на някого срещу бившия полковник от ГРУ\", каза още Аспарухов.  Според него, случилото се със Скрипал преследва дълбоки политически и икономически цели. И в крайна сметка ситуацията е много странна-губещи са всички участници в конфликта, но и всички те са печеливши по един или друг начин.  \"Вижте през какви перипетии премина информацията за случая. Първо беше отравяне в заведение, после на пейка, сега се говори за входната врата на жилището и вътре в самото жилище, това е много бърза смяна на ситуацията\", каза още Бриго Аспарухов. Той бе категоричен, че истината, когато излезе, ще изненада всички.", "date": "2018.03.30", "title": "Бриго Аспарухов за Скрипал: Истината ще изненада всички "}
{"url": "http://epicenter.bg/article/Korneliya-Ninova-/150706/2/0", "text": "Това заяви в предаването \"Лице в лице\" по БТВ лидерът на БСП Корнелия Нинова. Тя обяви, че след изявлението пред медиите, в което поздрави премиера, тя говорила с него и лично. Нинова поздрави министър-председателя за реакцията му по случая \"Скрипал\".    Днес говорихме доста по телефона за общата ситуация, за проблемите в света, в Европа, за този труден момент и за Европа, и за България\", съобщи лидерът на БСП Корнелия Нинова. Тя не пожела да разкрие детайли от разговора им, защото не било коректно.   , каза още тя пред bTV.  Нинова подчерта, че вторият човек в ГЕРБ е нападнал не само социалистическата партия, но и президента Румен Радев.   \"   Социалистите защитават не руските интереси, а европейските и българските национални, изтъкна тя. Не може да има санкции без доказателства, каза тя. Вижте какво каза Австрия - искат от нас да изгоним руски дипломати без достатъчно доказателства, няма да го направим, припомни тя. Сега е време за лидерство, подчерта Корнелия Нинова. , каза още Корнелия Нинова.   Цветанов бута ГЕРБ в междуинституционална война, е оценката на Корнелия Нинова.   Тя коментира и срещата ЕС - Турция. Според нея няма нищо изключително в срещата във Варна, защото в последните 3 години е имало 12 такива срещи. Това е търсене на диалог, не е историческа среща, е оценката на Нинова. Тя приведе като доказателство факта, че 48 ч след срещата във Варна турски самолети са били на гръцка територия, а една от целите във Варна е била точно орегулирането на отношенията Гърция - Турция.   Тази сделка засяга три милиона българи, касае националната сигурност, защото от самото начало мирише на далавера и на нечисти пари - така Нинова обясни защо БСП държи всичко около тази сделка да бъде изяснено. Искаме да изясним източника на финансиране на сделката за ЧЕЗ, посочи Корнелия Нинова. И отсече, че КЕВР трябва да влезе във функциите си, защото и законът и наредбата за дейността позволява на регулатора да се намеси. \"Смятаме, че Борисов стои зад сделката. Няма как държавната банка, на която си принципал, да стои зад такава сделка и ти да не знаеш\", посочи Корнелия Нинова. \"Г-жа Върбакова санира блокове за над 8 милиона. Кой дава тези пари? Кой регулира този процес?! Тя санира в Пазарджик, Пловдив, санира! По тази логика тя е близка до властта\", продължи Нинова.   Ние не просто вадим данни за депутати от ГЕРБ, ние изпълняваме ангажиментите и обещанията си пред хората - да разобличим паралелната държава, каза Корнелия Нинова.  ", "date": "2018.03.30", "title": "Корнелия Нинова: Борисов зае най-правилната позиция по случая \"Скрипал\"! Поздравих го лично!"}
