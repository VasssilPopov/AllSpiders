{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379233-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D1%87%D0%B5%D0%B7,-%D0%B0%D0%BC%D0%B0-%D1%87%D1%80%D0%B5%D0%B7-%D1%87%D0%B0%D1%81%D1%82%D0%BD%D0%B8-%D1%84%D0%B8%D1%80%D0%BC%D0%B8%E2%80%A6-%D0%BA%D0%B0%D0%BA%D0%B2%D0%BE-%D0%B7%D0%BD%D0%B0%D1%87%D0%B8-%E2%80%9E%D0%BF%D1%8A%D0%BB%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB%E2%80%9D-%D0%BE%D1%82-%D0%B1%D0%BE%D1%80%D0%B8%D1%81%D0%BE%D0%B2", "text": "  Премиерът Борисов привика на килимчето в министерския съвет Гинка Върбакова, която светкавично се превърна в най-популярната жена в държавата. Срещу Гинка на масата от двете страни на Борисов са седнали министрите Томислав Дончев и Владислав Горанов. Може да се предположи какво й се е случило. „Ти за каква се мислиш, ма?” е скритото послание в премиерската реч, което може и да е било изречено точно с тези думи.  На излизане изтръпналата Гинка обяви на брифинг в коридора:      „Водихме разговори за това, че премиерът желае да има пълен контрол върху сделката, която сключваме и върху компанията, която ще придобием” – цитирана е точно от агенция „Фокус”.   До момента от скандала произтекоха следните заключения –   или поне само лице на сделка, в която тя има миноритарно участие, зад нея седят привлечени капитали (гаранции) от две офшорни фирми и три банки, една от които държавна (виж   повече).  Няма начин тези големи банки да дадат гаранции за такива суми на малка фирма, за която ЧЕЗ е твърде голяма хапка. Освен ако няма политическа подкрепа. Това е ясно дори на последния наивник, вярващ в Борисов.   Самият Борисов се прави на изненадан, но фирмата на Гинка е известна като кандидат купувач от месеци. Предполага се, че Борисов може да е изненадан от разпределението на капиталите по сделката, не от това, че ЧЕЗ избра Гинка.  След като сделката се превърна в скандал, нещо като продължение на много други подобни сделки с подставени лица, Борисов първо заяви, че това е сделка между две фирми и държавата не може да се меси, после каза, че е сценарий да го свалят от власт и скочи да спира и разнищва купувачите, накрая поиска „пълен контрол върху сделката и компанията”. Прилича на рекет чрез силата на изпълнителната власт.   Гинка се яви в парламента пред съвместно заседания на две комисии и изрече с много твърд тон заплахи със съд за онези, които накърнили името на компанията й, и я наричат подставено лице, също и нападки срещу БСП, и лично срещу Корнелия Нинова, с аргименти, сходни с тези на ГЕРБ. Предстои да отлети за Чехия да преговаря с ЧЕЗ, че иска да включат и държавата в сделката. Както се видя,   по сделката. Обяви на брифинга си в парламента, че на „госпожата”, тоест на Гинка, ще й остане под 10%. Как ги е изчислил, не е ясно.  Но се получава любопитен казус. Как така държавата ще влиза при вече подписан договор, договорена цена в частна сделка, и ще купува дял, ей така изведнъж, без никакви преговори? На каква цена? Има ли процедура за това?   Много е вероятно ЧЕЗ да отхвърли договора с Гинка, щом по нейно желание искат да го променят.  При първия кабинет на Борисов държавата продаде своя дял от 34% в дружеството, приватизирано от ЧЕЗ. Ако не ги беше продала, сега ЧЕЗ като продава щеше да се обърне първо към държавата и тя щеше да има глас в избора на купувач.   Сега Борисов като премиер на дясно правителство, за да има „пълен контрол върху сделката и компанията”, трябва да извърши   – да купи отново дял от не по-малко от 35% от дружеството, за да има блокираща квота. Но това пак не е пълен контрол. Пълният контрол може да се получи, ако контролираш и този, който има най-голям дял от собствеността. Това едва ли ще е Гинка. Тя вече е наритана, показали са към нея недоверие като лице на сделката, и тя даде заден ход, готова е да отстъпи каквото й кажат.   Въпросът е – за коя частна компания лобира Борисов? Кой е избраният от него купувач на ЧЕЗ? Или кой от схемата на финансиране е неговият фаворит?   Както се видя, чешкият премиер е автентичен бизнесмен, а не бодигард, и автентичен десен политик, уважаващ правовата държава – той напомни на Борисов, че вече има подписан договор, а от надзорния съвет на ЧЕЗ са го уверили, че всичко по сделката е изрядно. Тоест – каза му почти в прав текст, че чешката държава няма да се меси. Остава да видим какъв ще е резултатът от намесата на Борисов.", "date": "2018.03.02", "title": "Национализация на ЧЕЗ, ама чрез частни фирми… Какво значи „пълен контрол” от Борисов?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379227-%D1%84%D0%B1-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B7%D0%B0-%D0%B2%D0%B8%D0%BB%D0%B5%D0%BD%D0%B4%D0%BE%D1%80%D1%84%D1%81%D0%BA%D0%B0%D1%82%D0%B0-%D0%B2%D0%B5%D0%BD%D0%B5%D1%80%D0%B0", "text": "Фейсбук се извини за цензурирането на древната статуетка Вилендорфската Венера, която е на близо 30 000 години и е смятана за шедьовър на палеолитното изкуство. \"Нашата рекламна политика не позволява голота или подразбираща се голота, но ние прави изключение за статуи. Затова реклама с това изображение е трябвало да бъде одобрена\", заяви говорителка на интернет гиганта през агенция Франс прес. \"Извиняваме се за грешката и информирахме рекламодателя, че одобряваме рекламата\", добави тя. Спорът започна през декември, когато активистката в областта на италианското изкуство Лаура Гианда, постна снимка на статуетката в социалната мрежа и тя стана много популярна. След цензуриране на фотографията тя заяви, че \"статуята не е опасна порнография\". Станалото предизвика възмущението и на Природонаучният музей във Виена, където творбата е изложена. \"Смятаме, че археологическа находка и по-специално подобна икона не трябва да бъде забранена във фейсбук. Няма никаква причина музеят да покрие с нещо Вилендорфската Венера и да скрие голотата й, независимо дали в помещенията му или в социалните мрежи\", каза директорът му Кристиан Кьоберл. Статуетката с височина 11 сантиметра бе открита в австрийското село Вилендорф в началото на XX век.", "date": "2018.03.02", "title": "ФБ се извини за Вилендорфската Венера"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379229-%D0%BF%D0%BE-%D0%B4%D0%BE%D0%B1%D1%80%D0%B5-%D0%B1%D0%B5%D0%B7-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "            „По-добре без София\" - под това заглавие германският „Зюддойче Цайтунг\" публикува статия за амбициите на България да се присъедини към еврото. Вестникът припомня, че българският премиер Бойко Борисов възнамерява да подаде молба за присъединяване още през първата половина на тази година. Според авторката Керстин Гамелин, дотогава германското правителство ще трябва да вземе решение дали България може скоро да влезе в еврозоната. В Европейските договори е записано, че всяка държава, която влезе в ЕС, може автоматично да въведе еврото, ако изпълнява икономическите изисквания за това, пояснява изданието.     Но желанието на България да въведе еврото се натъква на съпротива в Германия, четем в статията. Авторката обобщава политическите нагласи в Бундестага така: „България не бива да влиза в еврозоната според досегашните условия - критериите трябва да бъдат разширени\". Християндемократите например настояват най-напред да бъдат приключени необходимите реформи в самата еврозона. „Преди да приемаме нови държави, в сегашния кръг трябва да решим належащите въпроси за бъдещето на валутния съюз\", казва пред „Зюддойче Цайтунг\" Екхард Реберг, говорител по бюджетните въпроси на парламентарната фракция на християндемократите. Според него валутният съюз не може да се справи едновременно и с реформите, и с приемането на нови страни-членки.     Съпротива има и в редиците на опозиционната СвДП, която по традиция поставя акцент върху икономическите и финансовите теми. Заместник-председателят на нейната парламентарна фракция Кристиян Дюр настоява първо да се изравнят икономическите условия в отделните страни. В тази връзка Дюр припомня, че България все още е държавата с най-ниски доходи на глава от населението в целия ЕС, което я прави и най-бедната страна в Съюза.    „А в еврозоната има още много непотушени икономически пожари, например Италия или Гърция\", казва още Дюр и добавя, че преди да бъдат потушени тези пожари, в еврозоната не бива да се говори за разширяване, а за устойчиво стабилизиране. Дискусията за България „е не само прибързана, тя се води и във възможно най-неподходящия момент\", твърди още експертът от СвДП. Социалдемократите, които участваха в досегашното, а навярно ще влязат и в бъдещото правителство на Германия, смятат от своя страна, че за приемането на България е необходимо повече време. Еврото не бива да се отказва на нито една страна-членка, казва Маркус Тьонс, заместник-шеф на Комисията по европейските въпроси. Решението обаче трябва да се вземе по-късно.     И извън Бундестага се търсят аргументи за забавяне на присъединяването към еврото, пише „Зюддойче Цайтунг\". В германската Бундесбанк (федералната емисионна банка на страната) обмислят въвеждането на допълнителни критерии за държавите, които искат да се присъединят към еврото. Такива критерии могат да бъдат например състоянието на съдебната система и борбата срещу корупцията.   „Европейската централна банка наскоро констатира, че по време на кризата държавите от еврозоната видимо са се сплотили в резултат от въвеждането на банковия съюз и на Европейския стабилизационен механизъм ЕSМ. Ето защо всяка държава, която желае да се присъедини към еврото, ще трябва да приема новите условия\", пише изданието.", "date": "2018.03.02", "title": "\"По-добре без България\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379230-%D1%81%D0%BF%D0%B5%D1%88%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0", "text": "След шумния скандал около сделката за ЧЕЗ, която касае пряко националната сигурност на България, вицепремиерът по обществен ред и сигурност и лидер на ВМРО – Българско национално движение Красимир Каракачанов свика среща с експертите на партията в областта на енергетиката.      По предложение на първия председател на парламентарната комисия за контрол на КЕВР в 43-ото НС, член на енергийната комисия в 44-ото НС, заместник-председател на ПГ „Обединени патриоти“ и заместник-председател на ВМРО – БНД Искрен Веселинов на коалиционния съвет, след който вчера беше дадена и извънредна пресконференция, спешно се изготвят промени в Закона за енергетиката, съобщават от ВМРО.   “Направеното предложение е КЕВР да има правомощията да разрешава сделките при продажба на капитала на търговски дружества, които управляват стратегическа за енергийната ни система инфраструктура. В този случай купувачите следва да бъдат стратегически инвеститори, които да могат да гарантират дългосрочното устойчиво развитие на енергийната система на България.   По разпореждане на лидера на ВМРО Красимир Каракачанов идеите бяха предложени от Веселинов и одобрени от коалиционните ни партньори. Те ще бъдат представени и на бъдещите заседания на съответните ресорни комисии в парламента и на останалите парламентарно представени партии.   Това е първата стъпка към осъществяване на сериозна прозрачност и контрол в сферата на енергетиката що се касае до стратегически инвестиции, като сделката за ЧЕЗ, която буквално носеше заплаха за сигурността на страната.   Ние от ВМРО – БНД винаги сме бранили приоритетите и сигурността на България и на всеки един български гражданин. Ето защо и в тази кризисна ситуация направихме нужното, за да бъде защитен българският интерес”, пишат още от ВМРО.  ", "date": "2018.03.02", "title": "Спешно променят Закона за енергетиката"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379231-%D1%80%D1%83%D1%81%D0%BA%D0%B8%D1%8F%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BF%D1%80%D0%B8%D1%81%D1%82%D0%B8%D0%B3%D0%B0-%D1%83-%D0%BD%D0%B0%D1%81-%D0%B7%D0%B0-%D1%87%D0%B5%D1%81%D1%82%D0%B2%D0%B0%D0%BD%D0%B8%D1%8F%D1%82%D0%B0-%D0%BD%D0%B0-3-%D0%BC%D0%B0%D1%80%D1%82", "text": "  На Летище София той ще бъде посрещнат от вицепрезидента Илияна Йотова. Сред посрещачите са Техни Високопреосвещенства: Старозагорският митрополит Киприан – председател на комисията по посрещането и членове на комисията: Русенският митрополит Наум, Врачанският митрополит Григорий, Мелнишкият епископ Герасим, архимандрит Василий. Сред представителите на държавата в церемонията по посрещането ще са Емил Христов, зам.-председател на НС и Емил Велинов, директор на дирекция вероизповедания към МС, съобщиха от Светия Синод.             На летището руският патриарх ще направи изявление за медиите. По-късно българският патриарх Неофит заедно с митрополитите членове на Св. Синод и епископите ще посрещат патриарх Кирил в Синодалния параклис „Св. Цар Борис-Михаил”. Там ще бъде отслужен молебен от руския патриарх. След това двамата патриарси ще произнесат приветствени слова.    ", "date": "2018.03.02", "title": "Руският патриарх пристига у нас за честванията на 3 март"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379232-%D0%BA%D0%BE%D0%B9-%D0%B8-%D0%BA%D0%B0%D0%BA-%D1%83%D1%80%D0%B5%D0%B4%D0%B8-%E2%82%AC5-%D1%82%D0%B5-%D0%BA%D1%80%D0%B5%D0%B4%D0%B8%D1%82%D0%BD%D0%B8-%D0%BC%D0%B8%D0%BB%D0%B8%D0%BE%D0%BD%D0%B0-%D0%BD%D0%B0-%D0%B3%D0%B8%D0%BD%D0%BA%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8", "text": "Откъде Гинка Върбакова е милионерка при загуби на фирмите й и запори за по 38 000 лв. от НАП и 2 банки? Ами от кредит и то отпуснат при лоша заемна история, а такива работи не се допускат по принцип – има си цял регистър и никоя финансова институция не би отпуснала и 100 лв. на някого в черния списък.    Не стига това, ами отпусналата го банка – ОББ, го е сторила в дните на продажбата си на СИБанк. Сделката между двете бе готова преди Коледа 2016 и се огласи на 30 декември 2016 г. Да се случат такива работи е истинско чудо – възможно е единствено и само с намесата на политическа фигура от министър нагоре!  На 21 декември 2016 г. една от фирмите на Гинка Върбакова Еко-Строй инженеринг получава 5 650 000 евро и поема задължение да погаси 7 062 500 евро срещу залог на предприятие – още едно чудо, тъй като става въпрос за дребно дружество и то без атраткивна собственост, хеле пък на стойност 14 милиона лева. Ако е имало, защо ОББ – СИБанк не е взело тази собственост за залог? А собственик на ООД-то е друга семейна фирма – тя пък с цели 100 лв. капитал, пише сайтът Афера.  Интересно е, че отпуснатите 5 милиона и нещо са точно толкова, колкото се оказват необходими да се внесат като собствено участие преди старт на преговори с ЧЕЗ. Кой може да има информация за ориентиране колко пари ще трябват? Например близката на Гинка от 20 години енергиен министър в оставка Теменужка Петкова. Апропо, горе – долу по същото време всъщност в тесните енергетични кръгове се е разбрало, че ЧЕЗ смята да продава печелившия си бизнес в България, явно недоволно от цялостната картина в страната, която ние иначе наричаме „стабилност”.     През 2010 г. Гинка Върбакова регистрира еднолично дружество с ограничена отговорност   „ЕКО-СТРОЙ ИНЖЕНЕРИНГ“ , като едноличен собственик на капитала  е „Солар Грийн Енерджи“ АД,  с ЕИК 201743158, всъщност  пак фирма на Гинка Върбакова, Теодора Пайтакова и Малина Върбакова. Капитала на дружеството е 100 лева.   Дружеството има следния предмет на дейност: организация, покупка на терени, проектиране, строеж, управление и експлоатация на технологии и енергийни обекти от възобновяеми и алтернативни източници – слънчеви, вятърни и др. електроцентрали, услуги в областта на алтернативните енергии, производство, пренос, разпределение и продажба на електрическа енергия от възобновяеми и алтернативни енергийни източници.   Седалището на дружеството е гр. София, район „Витоша“, ул. „Околовръстен път“ №3, ет.7, ап.72А.   На 01.06.2015г. в Агенцията по вписвания е подадено заявление от фирмата на Гинка Върбакова за вписване на промени по електронното дело.   Дадени са указания от Агенцията по вписвания, във връзка с чл. 5 от Договора за особен залог на дялове от търговско дружество към Договор за банков кредит № 60/05.11.2014 г., съгласно който залогодателите нямат право да отчуждават заложените от тях дружествени дялове, освен след предварително одобрение от и съгласуване с банката.   Видно е от указанието, че управители са Гинка Николова Върбакова, инж. Иво Жижка, държава: ЧЕШКА РЕПУБЛИКА, Иржи Дворжак, държава: ЧЕШКА РЕПУБЛИКА, Маг. Вероника Врабелова, държава: ЧЕШКА РЕПУБЛИКА, Екатерина Илиева Маркочова – Стоянова.   Съдружници: Солар Грийн Енерджи ЕАД, ЕИК 201743158, 24 лв., държава: БЪЛГАРИЯ   ЖХ-Сън ООД 29203198, 76 лв., Чуждестранно юридическо лице, държава: ЧЕШКА РЕПУБЛИКА.   На 03.01.2017г. в Агенцията по вписвания е подадено заявление от фирмата на Гинка Върбакова, като основанието касае Договор за банков кредит № 45/21.12.2016 г., а дължимата сума към ОББ е 7 062 500 евро.     И още нещо: дали този банков кредит е погасен?   Гинка заяви в телевизионното си интервю, че е милионерка. Най- вероятно е искала да каже кредитна милионерка.   Какво се случва с тези чехи, които съвместно с нея са длъжници към българска банка?   Възниква и въпроса дали по някакъв начин тази чешка фирма „ЖХ-Сън ООД 29203198, 76 лв., Чуждестранно юридическо лице, държава: ЧЕШКА РЕПУБЛИКА“, не е повлияла при избора на Инерком?!   Чешката република проверила ли е финансовото състояние на фирма „ЖХ-Сън ООД 29203198, 76 лв., Чуждестранно юридическо лице, държава: ЧЕШКА РЕПУБЛИКА“?                    ", "date": "2018.03.02", "title": "Кой и как уреди €5-те кредитни милиона на Гинка (ДОКУМЕНТИ)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379223-%D1%81%D0%B2-%D1%81%D0%B2%D1%89%D0%BC%D1%87%D0%BA-%D1%82%D0%B5%D0%BE%D0%B4%D0%BE%D1%82,-%D0%B5%D0%BF-%D0%BA%D0%B8%D1%80%D0%B8%D0%BD%D0%B5%D0%B9%D1%81%D0%BA%D0%B8", "text": "    Св. Теодот, родом от Галатия (Мала Азия), дошъл в края на третия век на остров Кипър да проповядва Христа. Неговите думи и добродетелен живот силно действали на езичниците. Мнозина повярвали и като се обърнали към Господа, поставили Теодота епископ в град Киринея.     Теодот много години управлявал църквата и, без да се бои от мъчения и смърт, проповядвал Иисуса Христа. В царуването на император Ликиний, жесток гонител на християните, областният управител Савин заповядал да повикат епископа на съд. Теодот, като узнал заповедта, не дочакал пратените за него и сам се явил при управителя. - Аз съм тоя, когото ти търсиш - казал му той. - Не се крия, но сам дойдох да изповядам истинския Бог.   Управителят заповядал да бият епископа с ремъци и след това му казал: \"Виждаш ли какво ти докара твоята дързост?\" Епископът отговорил: \"Да бяха духовните ти очи отворени, ти щеше да разбереш какво ще ми донесе моето мъжество, което ти наричаш дързост. Но понеже си сляп, аз не чувствам мъченията, защото душевната радост превъзмогва телесната болка...\"   - Ти не можеш да ме измамиш - казал управителят. - Аз ще те мъча дотогава, докогато признаеш силата на нашите богове, защото аз имам власт над тебе.   - Тия заплахи не ме смущават - отговорил светият епископ, - защото служа на Бога, Който може да ми помогне сред страданията.   Управителят заповядал да стържат страдалеца с остри железни куки. Св. Теодот търпеливо понасял мъченията и се молел. След дълги изтезания той бил отведен в тъмницата.   Подир няколко дни управителят отново го повикал. \"Аз мисля - казал му той, - че първите страдания ти доказаха пустотата на твоя Бог и че не трябва да прибягвам до нови изтезания. Сега ти ще се поклониш на нашите богове.\" - Аз съм готов да страдам още - отговорил св. Мъченик, - понеже моето упование на Господа е непоколебимо.   Управителят заповядал още повече да засилят мъченията, като все се надявал да сломи твърдостта на св. Теодот. Но епископът продължавал спокойно да се моли. Забравяйки собствените си страдания, той молел Бог да дарува мир на Църквата и тъэрпение на гонените християни. Мнозина от присъстващите като видели неговата твърдост, разбрали истниския Бог. Тогава управителят заповядал да отведат Теодот в тъмницата.   Скоро след това император Константин като победил Ликиния, заповядал да се прекрати гонението и да се освободят християните, затворени в тъмници заради вярата си в Христа. Св. Теодот бил освободен. Като поживял още две години като епископ киринейски, той се поминал.", "date": "2018.03.02", "title": "Св. свщмчк Теодот, еп. Киринейски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379228-2-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "986 г. - Луи V става крал на Франките.    1353 г. - Османските турци завладяват голямата крепост Галиполи, изходна база за завладяване на балкански територии.    1498 г. - По време на колонизаторското си плаване Вашко да Гама пристига в днешен Мозамбик.    1699 г. - Френският изследовател д'Ибервил открива устието на река Мисисипи (САЩ).    1796 г. - 26-годишният генерал Наполеон Бонапарт е назначен за командващ френската армия в Италия.    1831 г. - Създаден е окръг Айония в щата Мичиган, САЩ    1855 г. - Александър II става цар на Русия.    1877 г. - Избирателната комисия в САЩ след преразглеждане на изборните резултати обявява за президент Ръдърфорд Хейс.    1896 г. - Великите сили признават Фердинанд I за княз на България.    1919 г. - В Москва е открит първият конгрес на Комунистическия интернационал.    1933 г. - В Ню Йорк се сътои премиерата на филма Кинг Конг.    1949 г. - Американският пилот Джеймс Галахън завършва със самолет Lucky Lady II (B-50 Superfortress) първия в историята околосветски полет без прекъсване с 4 зареждания с гориво във въздуха.    1941 г. - Втора световна война: Първите Германски войници влизат в България след присъединяването към пакта.    1951 г. - В NBA се провежда първият мач на звездите.    1951 г. - Пощенска спестовна каса и множество по-малки банки са обединени в Държавна спестовна каса (сега Банка ДСК)    1954 г. - УЕФА взема решение за учредяване на футболната Купа на европейските шампиони.    1962 г. - В Мианмар ген. У Не Вин осъществява военен преврат, при който на власт идва Партията на бирманската социалистическа програма. Провъзгласен е „бирманският път към социализма\".    1969 г. - Състои се първият изпитателен полет на френско-английския свръхзвуков пътнически самолет Конкорд.    1969 г. - На остров Джънбао избухва престрелка между съветски и китайски граничари, която по-късно прераства във въоръжен конфликт между двете държави.    1970 г. - Родезия се провъзгласява за република и скъсва всякаква връзка с Британската корона.    1983 г. - В Англия фирмите Sony, Philips и Polygram за първи път демонстрират съвместната си разработка - компактдиска.    1987 г. - Закрита е корпорацията Америкън Моторс.    1989 г. - Дванадесет страни от Европейската общност постигат съгласие за забрана на всякакви фреонови продукти до края на века.    1998 г. - Данните изпратени от космическата сонда Галилео показват, че на луната Европа, спътник на Юпитер, има течен океан под дебел слой лед.    2000 г. - Аугусто Пиночет е освободен от поста президент на Чили.  ", "date": "2018.03.02", "title": "2 март, историята в снимки"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/379225-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2-%D1%81%D0%BB%D1%83%D1%87%D0%B2%D0%B0%D1%89%D0%BE%D1%82%D0%BE-%D1%81%D0%B5-%D1%81-%D1%87%D0%B5%D0%B7", "text": "Огромната част от българите са против случващото се с ЧЕЗ и искат по-ефективна намеса на държавата, общественият отзвук е мащабен, българите не възприемат добре действията на властта до този момент. Това са част от изводите от експресен, независим от външно финансиране телефонен сондаж на \"Галъп интернешънъл\", проведен сред 800 души на 28 февруари и 1 март. На практика цялото общество вече знае за скандала около ЧЕЗ, коментират социолозите. 93% от запитаните твърдят, че са чули. 72% от чулите намират идеята за тази сделка за ненормална и неприемлива, само 16% намират случващото се за нормално и приемливо, останалите не могат да преценят. Общественото мнение явно еднозначно се противопоставя на случващото се, отбелязват от \"Галъп\". Мнозинство от 61% казват, че министърът е допуснал грешка, а 56% намират, че премиерът Борисов е допуснал грешка. Голямата част от тези отговори са автоматични и хората закономерно търсят вината у ресорния министър. За това спомогна и бързата оставка на министър Петкова, първоначално възприета от Борисов, смятат социолозите. Според тях това, че министър-председателят е с по-малко споменавания, се дължи по-скоро на по-високата му популярност в сравнение с министър Теменужка Петкова. Дори и високата популярност обаче не може да повлияе на обществените нагласи, които са недвусмислено критични към действията на властта по този казус досега, коментират от \"Галъп\". Откроява се желание за по-ясна държавна намеса. Мнозинство от 72% иска държавата да отмени сделката, а 17% смятат, че държавата не трябва да се меси. Останалите се затрудняват да формират позиция. Преобладаващото мнение по отношение на електроразпределителното предприятие клони към идеята то да е държавна собственост. Мнозинство от 75% подкрепят идеята държавата да купи ЧЕЗ, 20 процента са против, а останалите се колебаят.", "date": "2018.03.02", "title": "Българите против случващото се с ЧЕЗ"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/379226-%D0%B0%D0%BA%D0%BE-%D0%BD%D0%B5-%D0%B5-%D0%B3%D0%B8%D0%BD%D0%BA%D0%B0,-%D1%89%D0%B5-%D0%B5-%D1%81%D0%B8%D0%B9%D0%BA%D0%B0", "text": "Последните дни бяха доста стресиращи за Гинка Върбакова, която постигна договорка да купи активите на „ЧЕЗ груп\" в България. Цялото обществено внимание бе насочено към нея, което е съвсем нормално предвид факта, че е напът да придобие бизнес, който пряко засяга 30 – 40% от населението на страната. След рейдове по две от националните телевизии обаче отговорите ѝ не покриха спектъра от въпроси, които хората си задават. От чешки източници се разбра откъде ще дойдат парите, но все още виси въпросът как ще се върнат, особено ако е вярно твърдението на регулатора, че това не може да стане през сметките за ток. Съмненията за задкулисие се подсилиха и от реакциите на политици и експерти. В началото всеобщата теза бе, че компанията „Инерком\" не е най-добрият избор за купувач, но все пак се занимава с енергетика, имайки соларни инсталации, и няма какво да се направи в един частно-правен процес, какъвто е договорът за покупко-продажба. В подобен дух бяха и първите коментари на премиера Бойко Борисов. После обаче сделката изведнъж се превърна в заплаха и министър-председателят съзря заговор за сваляне на правителството. А президентът Румен Радев директно обяви, че става въпрос за схема за скрито придобиване на дружеството. Какво се е случило между двете изявления на Борисов и кой е евентуалният скрит купувач на активите, е безспорно важно. Но по-важното е защо ЧЕЗ напуска България и защо не се появи друг стратегически купувач за активите му в България. Краткият отговор бе даден през тази седмица от бившия оперативен директор на ЧЕЗ България Петер Баран, който обяви, че компанията е взела решение да напусне България още преди 5 години заради несигурната среда за правене на енергиен бизнес у нас. Напускането по-рано на един от най-големите стратегически играчи на европейския електроенергиен пазар, германската Е.ОН, не подейства като сигнална лампа. Всъщност в договорите за приватизация на трите ЕРП-та е записано, че те ще излязат на свободния пазар през 2007 година. Тогава всяка иновация и ноу-хау, с което разполагат стратегическите инвеститори, ще има смисъл в една конкурентна среда, а потребителите ще получават качествена услуга. 10 години по-късно не можем да говорим за либерализиран пазар на дребно, а странните експерименти в енергетиката не спират. Ако управляващите искаха действително да разберат какви са проблемите, можеха да поискат от адвокатите си документацията по заведените дела от трите ЕРП-та срещу България, където всичко е описано детайлно. Ако излезем от полето на енергетиката, ще се натъкнем на отлив на стратегически инвеститори от страната в почти всички сектори, като последният случай е на пристигналия преди едва 5 години норвежки мобилен оператор „Теленор\". В повечето случаи те се оттеглят без много шум и най-многото, което си позволяват, е силната по техните стандарти фраза „проблеми с правната среда\". Ако знаеш, че утре може да се приеме специално законодателство, което да те ограничи или изхвърли от пазара, няма как да рискуваш, колкото и удобно да е данъчното облагане и ниска цената на труда. Но и в последния случай сякаш се върви в обратната посока. Вместо да се предприемат действия към нормализиране на възможностите пред предприемачите и инвеститорите, и тук не става въпрос само за чуждестранните, държавните мъже и жени отново заговориха за държавна намеса – като си отиват чехите, държавата да изкупи техния дял. Да, навсякъде в Европа има примери за подобни компании с държавно участие, но те се управляват по най-високите корпоративни стандарти, докато в българската енергетика никаква пазарна логика не може да обясни огромните задължения на НЕК и БЕХ, които само се прехвърлят в годините. Така че важната тема не е защо Гинка идва (защото ако не е тя, ще е например Сийка), а защо стратегическите инвеститори ни избягват. Пламен Енев", "date": "2018.03.02", "title": "Ако не е Гинка, ще е Сийка"}
{"url": "http://www.classa.bg/%D1%81%D0%B2%D1%8F%D1%82/item/379217-%D1%81%D0%B0%D1%89-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B5%D0%B2%D1%80%D0%BE%D0%BF%D0%B0-%D0%B7%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F", "text": "    .     Както отбеляза Лавров, Русия не разполага с тактическо ядрено оръжие, дислоцирано на територията си, и не тренира въоръжените си сили за неговото използване. В допълнение той заяви:         По-нататък Лавров изрази надежда, че европейските граждани ще могат да кажат твърдо „не“ на разполагането на своя територия на оръжия за най-масовото унищожаване на хора, при това собственост на държава, която вече беше използвала такова против населението на Хирошима и Нагасаки.  ", "date": "2018.03.02", "title": "САЩ подготвят Европа за употреба на ядрено оръжие срещу Русия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379218-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-%D0%B2%D0%B0%D0%B8-%D1%85%D0%BE%D0%BB%D0%B4%D0%B8%D0%BD%D0%B3", "text": "Мая Илиева окончателно ликвидира ВАИ Холдинг. Вдовицата на Георги Илиева преобразува дружеството в три отделни фирми, които са с предмет на дейност издателство, маркетинг, право, образователни, административни и консултантски услуги. Преобразуването е станало в края на миналата година. Тогава са учредени \"ВаиДО 17\", ВаиСМ\" и \"ВНЛ 17\" ЕООД. Към учредителния договор е посочено, че преобразуваното дружество има капитали в размер на 1 млн. 276 хиляди лева, сочи справка в търговския регистър.      И трите дружества са с капитал по 50 хиляди лева. Преди преобразуванието на ВАИ Холдинг вдовицата трансформира друга една фирма, в която са някогашните легенди от ВИС Ангел Боянов, Чавдар Писарски и Николай Цветин. Финансистът Орлин Маринов, за когото също се твърди, че е много близък с вдовицата на Главния, сега се занимава и с туристическата част от бизнеса на Мая Илиева. Близки до Мая Илиева разкриват, че плътно до нея в бизнеса ѝ са и две дами - Мариана Джуканова и Росица Воденичарова.", "date": "2018.03.02", "title": "Мая Илиева окончателно ликвидира ВАИ Холдинг"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379219-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%BC%D0%B8%D0%BB%D0%B0%D0%BD-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BE%D0%BF%D0%B0%D0%B7%D0%B8-%D1%81%D0%B5%D1%81%D1%82%D1%80%D0%B0-%D1%81%D0%B8-%D0%BE%D1%82-%D1%81%D1%8A%D0%BE%D1%82%D0%B1%D0%BE%D1%80%D0%BD%D0%B8%D1%86%D0%B8-%D1%81%D0%BD%D0%B8%D0%BC%D0%BA%D0%B8", "text": "Футболистът на Милан Давиде Калабрия има голям проблем, но не с играта си. 21-годишният младежки национал на Италия не може да опази малката си сестра от своите необвързани съотборници.   Сара Калабрия е едва на 18 години, но е много популярна в Италия. Тя гради кариера като модел, участва в Мис Италия, а наскоро бе избрана за Мис Алпитур Ломбардия.   Сара е изгрявала на кориците на няколко известни списания, а половината съблекалня на Милан въздиша по нея. Давиде постоянно е атакуван от свои съотборници, които иска да се запознаят със Сара. Те му предлагат какво ли не, само и само да излязат на среща с нея. Засега младият футболист успява да опази сестра си, но не се знае докога.                  ", "date": "2018.03.02", "title": "Футболист на Милан не може да опази сестра си от съотборници (СНИМКИ)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379220-%D1%82%D1%8F-%D0%B5-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82%D0%BA%D0%B0,-%D0%BD%D0%BE-%D0%BD%D0%B0-%D0%BD%D0%B8%D0%BA%D0%BE%D0%B3%D0%BE-%D0%BD%D0%B5-%D0%BC%D1%83-%D0%BF%D1%83%D0%BA%D0%B0-%D1%81%D0%BD%D0%B8%D0%BC%D0%BA%D0%B8-18", "text": "Волейболистката Кайла Симънс безспорно е една от най-сексапилните и горещи спортистки в света. Красавицата защитава екипа на университетския Маршал и според специалисти е сред най-добрите състезателки на тима.   За нейно съжаление обаче голямата й популярност се дължи не толкова заради спортните й постижения, колкото заради снимките, които публикува в официалния си профил в социалната мрежа Инстаграм. Повечето от тях са изключително предизвикателни и разкриват голяма част от перфектната й фигура.        ", "date": "2018.03.02", "title": "Тя е волейболистка, но на никого не му пука (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379221-%D0%BC%D1%8A%D0%B6%D0%B5%D1%82%D0%B5-%D0%B2-%D0%BE%D1%84%D0%B8%D1%81%D0%B0-%D1%81%D0%B8-%D0%B8%D0%B3%D1%80%D0%B0%D0%B5%D1%85%D0%B0-%D1%81-%D0%B3%D1%8A%D1%80%D0%B4%D0%B8%D1%82%D0%B5-%D0%BC%D0%B8", "text": "Бившият софтуерен инженер на Google Лорета Лий съди ръководството на компанията за дискриминация и незаконно уволнение, а също така претендира за обезщетение от 25 000 долара. Това се съобщава от Engadget. От 2008 г. до 2016 г. Лий работи.д в отдела за разработване на търсачки: през цялото време тя е била обект на непрекъснат тормоз от колеги, съобщава се в иска й. Според момичето, ръководството на компанията не реагирало на оплакванията й, а след това я освободила поради влошаване на производителността.      Въпреки това в документите на компанията се казва, че Лий е получила само положителни отзиви по време на кариерата си в Google. Служителката казва, че е била тормозена от колегите си почти ежедневно. Мъжките служители непрекъснато я правели неприлични коментари по неин адрес, изливали уиски в напитките й и редовно я замервали с топчета хартия. Някои мъже й предложили \"хоризонтална прегръдка\" с SMS-си.      Една от тях без предупреждение влязъл в къщата й с бутилка алкохол и отказал да напусне. Според Лий, малко преди уволнението, друг служител се скрил под бюрото й след като си тръгнала. Когато момичето се върнало, мъжът скочил и казал: \"Никога няма да узнаеш какво съм направил.\" Ден по-късно, друг бивш колега, \"си играл с гърдите на Лий пред свидетели\". От отдел човешки ресурси обаче решили, че претенциите на момичето са неоснователни, твърди се в иска.", "date": "2018.03.02", "title": "Мъжете в офиса си играеха с гърдите ми!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379222-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-2-%D0%BC%D0%B0%D1%80%D1%82", "text": "Възможни са проблеми в личния ви живот, поради което настроението ви, ще падне на нула. Потърсете подкрепа от близките си, но не се само съжалявайте и не плачете. Колкото по-мъдро се отнесете към случващото се, толкова по-добре. Клюките по време на работа трябва да игнорирате, за да не се окажете сред завистниците. Не се препоръчва, да предприемате каквото и да било действия, ако ситуацията във финансите е плачевна. Опитайте се, да следвате някаква тактика във всичко, което правите. Творческите личности, ще постигнат всичко, към което са се стремили. Особено, ако не обръщат внимание на мнимите съвети на приятелите си. Вечерта посветете на хобито си. Очакват ви, драматични промени в професионалната сфера. Ако ви се предложи работа, за която мечтаете от дълго време, дори не се замисляйте. Шефовете със сигурност, ще се опитат да ви задържат, но е необходимо да останете непоклатими. В любовта, не тръгвайте да си изяснявате отношенията с избраника, в противен случай ще се стигне до скандал. Не се препоръчва, да показвате твърде много емоциите си, в противен случай бързо ще се уморите. Опитайте се, да останете спокойни, дори да ви е трудно да го направите. Финансовите въпроси, ще се развиват добре, стига да не започнете да се месите там където не е необходимо. Вниманието на пътя, трябва да бъде на преден план, ако пътувате извън града. Трябва да внимавате за слухове и клюки, както и да не се занимавате с любовни интриги. Денят е доста сложен, така че се погрижете за нервите и здравето си. Можете да планирате почивката си и да пътувате, да заемате пари и да оформяте документи. Невероятен прилив на сила, ще усетите вечерта, когато отидете на гости на приятел. Очаква ви, успешно решение на проблеми, които в миналото са изглеждали непреодолими. Ще подхождате толкова умело към новите задачи, че колегите искрено ще ви завиждат. Майсторство на най-високо ниво - така може да се опише работата ви. На критиката от страна на близък човек, реагирайте спокойно, така че да не се стигне до кавга. Трябва да сте предпазливи, по-отношение на нови предложения за финансови инвестиции. Ако нещо е пропуснато или неправилно изчислено, може да се окажете на червено. Неудачен ден за брак, годеж или дълго пътуване. Трябва да наберете сила и търпение, за да решите вътрешните проблеми. Вечерта не взимайте заеми или кредит.   Препоръчва се, да завършите миналите си дела, за да не пречат на изпълнението на новите планове. Ако може, хармонизирайте взаимоотношенията с хора, които преди са ви били \"неприятни\". Обърнете внимание, че всичко се връща, ако сте били непримирими и обидчиви. В любов, трябва да избягвате лидерството и да показвате чувственост и нежност.   Ще може да реализирате най-дръзките си фантазии. Бъдете самоуверени - днес това ще донесе добри резултати. Един добър ден за образование, обучение и професионално развитие. Само трябва да бъдете внимателни към вашето здраве, за да не се разболеете. Възможно е влошаване на хронични заболявания. Очаква ви изпълнението на дългогодишни планове, които не сте мислили, че ще се осъществят. Всичко ще се случи толкова изненадващо, че дори няма да имате време да се подготвите психически. В личния живот събитията ще се развиват твърде бурно, така че трябва да бъдете по-обективни и сдържани. Инициатива проявявайте, ако тя наистина е нужна. Във всичките ви начинания, ще ви подкрепят не само бизнес партньорите, но и близките приятели. Ще напреднете толкова бързо, че сами, ще сте изненадани от това. По-малко нерви хабете в любовните дела, така няма да решите проблемите. Вечерта, може да получите добра печалба от предишна работа. Предстоят ви, сериозни парични разходи за семейните и домашни нужди. С роднините, бъдете по-деликатни, не влизайте в кавги и не доказвайте вашето мнение. Благоприятен ден, за подписване на дългосрочни договори и сделки. Скоро ще разберете, колко изгодно сте инвестирали парите си.", "date": "2018.03.02", "title": "Дневен хороскоп 2 март"}
{"url": "http://www.classa.bg/%D1%81%D0%B2%D1%8F%D1%82/item/379213-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%83%D1%81%D0%BF%D0%B5%D1%85%D0%B0-%D0%BD%D0%B0-%D0%B8%D0%BB%D1%8A%D0%BD-%D0%BC%D1%8A%D1%81%D0%BA", "text": "Вестник The Independent разкрива тайните на успеха на милиардера, основател и собственик на компаниите SpaceX и Tesla Motors. Илън Мъск разделя работния си ден на поредица от периоди от по пет минути и се опитва да не губи много време за несъществени занимания.   Според вестника, най-важният принцип на Мъск е да не губи време, което му позволява да управлява двете големи компании. За да извлече максимална полза от деня, той игнорира повечето телефонни обаждания и не прекарва много време в проверка на имейла си.   В същото време Мъск се опитва да изпълни задачите си една след друга и да завърши всяка от тях за по-малко от пет минути. Вестникът също така подчертава, че бизнесменът яде също не повече от пет минути и, ако това е възможно, докато провежда важна среща. Що се отнася до останалото, Мъск спи около шест часа на ден.   Общата работна седмица на предприемача е между 85 и 100 часа. И приблизително 80% от работното време Мъск изразходва за инженерен дизайн.   Собствеността на предприемача през 2017 г. според списание \"Форбс\", се оценява на 21 милиарда долара.", "date": "2018.03.02", "title": "Тайните на успеха на Илън Мъск"}
{"url": "http://www.classa.bg/%D1%81%D0%B2%D1%8F%D1%82/item/379214-%D1%82%D1%80%D1%8A%D0%BC%D0%BF-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BD%D0%B0%D0%B4-%D0%BE%D1%80%D1%8A%D0%B6%D0%B8%D1%8F%D1%82%D0%B0-%D0%BD%D0%B0-%D0%B4%D0%B2%D1%83%D0%BF%D0%B0%D1%80%D1%82%D0%B8%D0%B9%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC", "text": "Американският президент Доналд Тръмп изрази подкрепата си за предложенията на демократите за контрол на въоръженията, по време на среща в Белия дом със законодатели, за изненада на представителите на двете партии.   Тръмп се срещна с повече от дузина законодатели, две седмици след като бивш ученик уби 17 души в училище във Флорида. Президентът се обяви за по-строги проверки на миналото на купувачите на оръжие, предложени от сенатора-демократ Крис Мърфи, както и за законопроекта, предложен от сенаторите Пат Туми (републиканец) и Джо Манчин (демократ).   \"Сега имате различен президент\", каза Тръмп, който призова депутатите да съчетаят предложенията си в едно \"добро\" законодателство, което той да подпише възможно най-скоро. Той поиска от присъстващите на срещата да вземат \"много решителни\" мерки за психично болните. \"Аз не искам психично болни хора да имат оръжие,\" каза Тръмп и дори заяви, че в тези случаи правителството трябва \"да отнема оръжието на първо място \".   От своя страна, вице-президентът Майк Пенс защити този \"справедлив процес\", а сенатор Чък Грасли отбеляза, че много хора с психични заболявания не са заплаха и би било несправедливо да им забранят достъпа до огнестрелни оръжия.   Демократите предупредиха, че Националната асоциация на оръжията ще бъде против предложенията им, но Тръмп се пошегува, че те се страхуват от институцията. \"Те имат голяма власт над вас. Аз съм голям фен на НАО, те са големи патриоти, обичат страната ни. Но това не означава, че трябва да сме съгласни с всичко\", каза президентът.   В реч пред нацията на 15 февруари, Тръмп осъди \"ужасяващото насилие, омразата и злото\" и обеща да реши проблема с психичното здраве, който според него, стои зад фатални стрелби, но не отговори на исканията за въвеждане на по-строг контрол върху оръжията.   В края на януари Тръмп отново потвърди защитата си на правото да се носи оръжие. Магнатът каза, че забраната на оръжия не е решение за предотвратяване на такива престъпления, тъй като смята, че притежаването на огнестрелни оръжия допринася за безопасността, защото \"има много атаки, при които само лошите имат оръжия.\"", "date": "2018.03.02", "title": "Тръмп подкрепя контрола над оръжията на двупартийна среща в Белия дом"}
{"url": "http://www.classa.bg/%D1%81%D0%B2%D1%8F%D1%82/item/379215-%D1%85%D0%BE%D0%BC%D0%BE%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%BE%D1%80%D0%B3%D0%B8%D0%B8-%D0%B8-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%B8-%D1%81%D0%BF%D0%BE%D1%80%D0%BD%D0%BE%D1%82%D0%BE-%D0%B4%D0%BE%D1%81%D0%B8%D0%B5-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B2%D0%B5%D1%89%D0%B5%D0%BD%D0%B8%D1%86%D0%B8", "text": "Досие от 1200 страници разкрива предполагаемите хомосексуални практики на най-малко 50 свещеника, включително един епископ, разпределени в епархии по цяла Италия. Докладът, представен от портала Gay News, показва използването на мобилни приложения за гей срещи, групови сексуални практики и организиране на оргии. Документът е подготвен и изпратен в неаполитанската епархия от Франческо Мангикапри, млад италиански адвокат, който в момента работи като жиголо. \"Най-скандалното, което съм виждал, е свещеник, който еякулира пред статуята на Дева Мария от Фатима\", каза той след разкриването на скандала. В доклада от 1200 страници е споменат протосингел на базиликата Сан Джовани в Латерано, който плаща на компаньоните си с \"Postepay\" (предплатена карта за сигурни онлайн плащания). Има и директор на епархийска кантора за училищни грижи, който търси сексуални срещи чрез специално приложение. Енорийски свещеник, който организира \"групов секс\" в църквата. Капуцин - пазител на Апулия, който организира оргии в манастир. Сицилиански семинарист, който еякулира пред уеб камера пред статуята на Дева Мария от Фатима. Списъкът е дълъг. Авторът твърди, че това е в резултат на безнаказаността, с която се ползват лидерите на Църквата: \"Несправедлива нетолерантност, която храни идеята, че може да се разделя това, което се прави от това, което се казва,\" и добавя: \"Характерно за тези, които имат шизофреничен двоен стандарт. \" С доклада, адвокатът също е предал CD с няколко записи, заснемане на екрана от мобилно приложение, използвано от религиозните за запознанства. Съобщава се, че неаполитанската епархия признава съществуването на доклада и започва разследване. Доктрината на Католическата църква счита хомосексуалността като \" актове на хаос\", понякога \"нелечими\" и трябваше да се изчака появата на Франциск, за да се даде възможност за причастие на гейовете, досега забранено.", "date": "2018.03.02", "title": "Хомосексуални оргии и проститути: спорното досие на италианските свещеници"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/379224-%D0%B0%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%87%D0%B5%D0%B7-%D0%BF%D0%B0%D0%BA-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BD%D0%B0%D0%B3%D0%BE%D1%80%D0%B5", "text": "В сряда книжата на ЧЕЗ Разпределение България загубиха над 5% от пазарната си оценка. На следващия ден обаче търговията тръгна в обратната посока, като в рамките на търговската сесия бе отчетен ръст от 8.8% до 272 лв. за лот. По-рано в четвъъртък стана ясно, че държавата има желание да придобие активите на ЧЕЗ, както чрез собствени средства, така и чрез участието на някоя от големите енергийни компании в страната. Това съобщи министърът на финансите Владислав Горанов, малко след изказването на Гинка Върбакова, управител на Инерком България. Тя каза това след среща с премиера Бойко Борисов.", "date": "2018.03.02", "title": "Акциите на ЧЕЗ пак тръгнаха нагоре"}
{"url": "http://www.classa.bg/%D1%81%D0%B2%D1%8F%D1%82/item/379212-%D0%BC%D0%BE%D1%81%D0%BA%D0%B2%D0%B0-%D0%BF%D0%BE%D0%B4%D1%80%D0%BE%D0%B1%D0%BD%D0%BE-%D1%80%D0%B0%D0%B7%D1%8F%D1%81%D0%BD%D0%B8-%D0%BD%D0%B0-%D0%BE%D0%BE%D0%BD-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%BE%D1%82-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0", "text": "Руският министър на отбраната Сергей Шойгу, изпрати до Стефан де Мистура, специален пратеник на генералния секретар на ООН за Сирия, подробно обяснение за дейностите, извършвани от руския Център за помирение на воюващите страни. Документът беше изпратен по дипломатически канали.   \"За да се спасят цивилните веднага, Руският център за помирение, заедно със сирийските власти, е решил да приложи мерки за осигуряване на изхода на цивилни и евакуация на болните и ранените от Източна Гута\" гласи съобщението, което също подчертава, че тези действия са извършени \"в съответствие с резолюция 2401 на Съвета за сигурност на ООН и по нареждане на президента на Руската федерация\".   Шойгу заяви, че за тази цел, \" всеки ден от 27-февруари, от 9 до 14 часа, в района на градовете Дума и Арбил, се установяват хуманитарни паузи \". Министърът добави, че през тези периоди, силите на Сирийското правителство \"ще спрат атаките си срещу терористите.\"   Освен това, с подкрепата на сирийския Червен полумесец, руският център организира \"хуманитарен коридор с излаз край град Муджаям Ал Уафдиен\". За да пътуват, цивилните получават брошури и SMS съобщения, които показват евакуационните маршрути от анклава и редът на пресичане на контролните пунктове на правителствените сили.   Посланието към Де Мистура включва предложения за \"откриване на хуманитарни коридори от Ал-Танф и Рувка, както и за създаване на международна комисия за оценка на хуманитарната ситуация в Рака\".", "date": "2018.03.02", "title": "Москва подробно разясни на ООН операцията си за евакуация от Източна Гута"}
{"url": "http://www.classa.bg/%D1%81%D0%B2%D1%8F%D1%82/item/379209-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BF%D1%80%D0%B0%D0%BD%D0%B5", "text": "До идването на Доналд Тръмп в Белия дом световната икономика се развиваше по пътя на сътрудничеството, търговското коопериране и опростяването на митническите системи. Американският лидер обърна всичко това с главата надолу и започна да играе собствена игра.    Темата за икономическото противопоставяне беше актуализирана отново на Световния икономически форум в швейцарския град Давос. Европейския елит, който вече трето десетилетие налага ценностите на глобализма и кооперирането, очакваше с опасение програмната реч на американския президент, който трябваше да разясни решението си за нова политика на икономически и търговски протекционизъм от страна на САЩ. Тръмп избра доста спокойна риторика, свеждайки изказването си до едно изречение:   В интерес на истината тази фраза не намали опасенията на европейската аудитория.     Речта на президента Тръмп се случи на фона на валутен скандал, който министърът на финансите на САЩ Стивън Мнучин предизвика с изявлението си, че за САЩ е по-изгодно да има слаб долар. Шефът на Европейската централна банка Марио Драги остро реагира на твърдението на Мнучин.   На всички е известно, че валутният въпрос означава началото на търговска война. Именно затова американският, както и европейският бизнес елит не гледат с добро око на Китай, когато той умишлено девалвира юана си, за да запази конкурентността на китайските стоки на международния пазар.    . На тази заплаха Брюксел реагира моментално, като официалният представител на ЕК Маргаритис Схинас уведоми американската страна, че ако бъдат въведени търговски ограничения от страна на САЩ, ЕС незабавно ще реагира.    Агресивната риторика утихна някъде до средата на февруари, когато внезапно министърът на търговията Уилбър Рос анонсира възможното въвеждането на мита и квоти за вноса на алуминий и стомана в САЩ от Китай, Хонг-Конг, Русия, Венецуела, Виетнам, Тайланд, Южна Африка, Бразилия, Коста Рика, Египет, Малайзия и Индия. Министерството на търговията на САЩ излезе с предложение да се ограничи вноса на алуминий с 86.7% от нивото на доставките през 2017 г., а на стомана до 63% от миналогодишните обеми. Паралелно с това Рос предложи да се повишат митническите ставки на вноса от тези страни със 7.7% за алуминия и с 23.5% за всички останали метални изделия.     Междувременно Тръмп също не пропусна да нахока търговските партньори на САЩ, като паралелно с това даде неограничени права за протекционистки инициативи на Уилбър Рос. Но въпреки подкрепата, която Министерството на търговията получи от президента, единодушие по повод ефективността от подобни мерки не беше постигнато дори в Белия дом. Против ограниченията се изказаха министърът на финансите Стивън Мнучин, съветникът на Тръмп по икономическата политика Гари Кон, държавният секретар Рекс Тилърсън и даже министърът на отбраната Джеймс Матис.        Мненията са, че протекционистките мерки могат значително да накърнят политическите отношения със сегашните съюзници на Америка. Освен Рос за ограничителни мерки пледира и съветникът на Тръмп по търговските въпроси Питър Наваро. Белият дом се раздели на две групи, зад всяка от които застана армия от лобисти.       Неназовани източници от ЕК съобщиха, че Европа има намерение първо да удари по символичните за САЩ мотоциклети „Харлей Дейвидсън“ и уискито. Отбелязва се също така, че Брюксел има намерение да реанимира документа, който се подготвяше в периода на предишната търговска война, когато президент беше Джордж Буш-младши.   Ако търговската война с Европа сега започва, то откритото противопоставяне с Китай възникна значително по-рано.  Министерството на търговията обясни въведените мита със „загрижеността на президента за американските работници, фермери и представители на бизнеса“. Според Тръмп тази мярка би трябвало да подкрепи съответните отрасли в САЩ и да запази работните места, въпреки че това ще бъде за сметка на редовия американец, който ще се лиши от достъп до тези стоки.    Това решение не срещна разбиране и в средите на американската фотоволтаична индустрия. Представители от индустрията отбелязаха, че въведените мита ще лишат от работа между 48 и 63 хиляди работници в отрасъла. В този отрасъл към момента са заети 260 хил. души. Американският съвет за възобновяеми източници на енергия вече обяви, че от мерките ще пострадат обикновените американци, защото цените на електричеството значително ще се повишат. В интерес на истината, трябва да се каже, че приетите мерки не са насочени изключително срещу Китай, а обхващат и такива страни като Мексико и Южна Корея, които също така са и главните потърпевши от митата върху пералните машини.    . Ако, обаче фирми като Sаmsung и LG решат да надхвърлят определената квота, те трябва да заплащат върху внесеното над квотата количество 50% мито. Двете компании вече изразиха своето дълбоко разочарование от наложените ограничителни мерки.   И в този случай, както със слънчевите панели, от нововъведенията ще пострадат обикновените американски граждани, защото цените на пералните машини осезателно ще се повишат.    Доволна ще бъде само американската компания Whirpool, която обеща да увеличи мощностите си за производство в щатите Охайо, Кентъки, Южна Каролина и Тенеси.   Китайското Министерство на търговията изрази своята надежда, че американската администрация ще „прояви сдържаност в желанието си да въведе нови ограничения“. В противен случай китайците обещават да отговорят адекватно на новите протекционистки мерки. За отбелязване е, че няколко месеца преди въвеждане на ограниченията американският пазар беше буквално залят от слънчеви панели от Китай. В четвъртото тримесечие на 2017 г. вносът на панели от Китай нарасна с астрономическите 1200%, а от Мексико и Канада – с 400%.   Американската комисия по ценни книжа и борси (SEC) блокира сделка по продажбата на фондовата борса в Чикаго на китайски инвеститор.   Потенциалното придобиване на чикагската борса от китайците предизвика вълна от възмущение сред американските законодатели, както сред републиканците, така и сред демократите.    Европа пък въобще не се противопостави на китайските инвестиции в икономиката си. Ярък пример за това е китайската експанзия на европейския автомобилен пазар. През 1999 г. шведската автомобилна компания Volvo беше разделена на две дружества. Едното от тях се специализира в продажбите на леки автомобили, а второто на товарни автомобили. Първото подразделение беше продадено на американската компания Ford за 6.8 млрд. долара, а впоследствие американците го продадоха на китайския авто-гигант Geely само за 1.8 млрд. долара. През декември 2017 г. Geely изкупи контролния пакет и на подразделението за товарни автомобили на шведската компания за 43 млрд. долара, което се нареждаше на второ място в света по производството на такава техника. По този начин китайците вече имаха пълен контрол върху бранда Volvо. С това обаче, експанзията на Geely не приключи.     С тази сделка китайският производител на автомобили стана собственик на най-големия дял в немската автомобилна компания, оставяйки зад себе си арабския инвестиционен фонд Aaabar Investments с дял от 9.1%.  Русия поради слабата диверсификация на експорта си е силно обезпокоена от политиката на протекционизъм в САЩ. Естествено, Москва не я безпокоят митата за перални и фотоволтаични панели, но ако бъдат приети обсъжданите от Министерството на търговията на САЩ нови мита и квоти за алуминия и стоманата, това ще бъде много сериозен удар върху руските производители.     . Обаче сегашната риторика вече накара най-големия производител на стомана в Русия Новолипецкия металургичен комбинат да замрази проекта си за разширяване на прокатните мощности в САЩ. Според президента на комбината Олег Багрин, компанията е взела решение да преустанови развитието на проекта си в Пенсилвания въпреки, че вече е инвестирала в него 25% от стойността му.    Реакцията на руските власти към потенциалното въвеждане на мита не се различава от тази, която демонстрират останалите страни, „братя по нещастие“. На 19 февруари руското Министерство на търговията заяви, че ако САЩ въведат протекционистки мерки, Русия ще подаде иск в СТО. За  симетричен отговор засега руснаците не говорят.  ", "date": "2018.03.02", "title": "Голямото пране"}
{"url": "http://www.classa.bg/%D1%81%D0%B2%D1%8F%D1%82/item/379210-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D0%B2%D0%B5%D1%82%D0%B0-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F%D1%82%D0%B0", "text": "Нов етап на тестване на работата на двигателите и други системи на прототипа на самолет Stratolaunch е бил завършен на 24 и 25 февруари, съобщи на своя акаунт в Twitter Пол Алън, основател на производителя Stratolaunch Systems. Самолетът успял да се ускори на пистата до 74 км / ч, рекордна скорост за този прототип. В следващия етап от тестовете, той трябва да излети.         Целта на самолета е да се превърне в платформа за изстрелване на ракетата носител Pegasus XL: той ще я издига до височина 9,100 м, от където тя ще полети в орбита около Земята.   Stratolaunch е 15 метра висок и има два фюзелажа, дълги по 72 м всеки, които са свързани с общо крило от 117 метра. Този размер е сравним с размера на футболно игрище и се смята за рекорд в историята на авиацията. Изчислено е, че може да вдигне 230 тона.   Въпреки това, Stratolaunch няма най-голямата товароносимост. Рекордьор е самолет Антонов Ан-225 Mriya, който е в състояние да носи товар от 253.8 т, абсолютен рекорд в световен мащаб.", "date": "2018.03.02", "title": "Най-големият самолет в света с рекордна скорост по време на изпитанията"}
{"url": "http://www.classa.bg/%D1%81%D0%B2%D1%8F%D1%82/item/379216-%D0%BF%D1%83%D1%82%D0%B8%D0%BD-%D1%81%D1%82%D1%80%D0%B5%D1%81%D0%BD%D0%B0-%D1%81%D0%B0%D1%89-%D1%81-%D0%BD%D0%BE%D0%B2%D0%B8%D1%82%D0%B5-%D1%80%D1%83%D1%81%D0%BA%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%BE%D1%80%D1%8A%D0%B6%D0%B8%D1%8F", "text": "  Русия е създала революционни оръжейни системи в отговор на излизането на САЩ от Договора за противоракетната отбрана (ПРО), заяви руският президент Владимир Путин в ежегодното си послание до Федералното събрание на Русия.      Путин разказа накратко пред руските законодатели как се е стигнало до тази нова ситуация в системата за глобална сигурност. Той напомни, че проблемът е започнал с излизането на Съединените щати от Договора за ПРО през 2002 г.        Заедно с Договора за ограничаване на стратегическите настъпателни оръжия и Договора за ликвидиране на ракетите със среден обсег на действие, споразумението гарантира неразумното и опасно за цялото човечество едностранно използване на ядрено оръжие срещу противника, тъй като ограничаването на противоракетната отбрана прави потенциалният агресор уязвим за ответен удар. Върху този принцип се гради цялата глобална система за сигурност.     „Въпреки нашите многобройни протести и призиви, в Аляска и в Калифорния вече действат системи за ПРО. В резултат на разширяването на НАТО на изток се появиха два района с ПРО в Източна Европа – единият в Румъния вече е създаден, а в Полша разгръщането на друг приключи“. По думите на Владимир Путин обхватът на използваните противоракети само ще расте. „Планира се разполагането им още в Япония и Южна Корея. В състава на глобалната система за противоракетна отбрана на САЩ влиза и морска групировка – пет разрушителя и тридесет ескадрени миноносци се дислоцират в райони в непосредствена близост до територията на Русия“, поясни президентът.     Въпреки огромните усилия на Вашингтон да подкопае сигурността на руската държава, Москва е успяла да вземе адекватни мерки, категоричен е Путин.  . „След едностранното излизане на САЩ от Договора за противоракетната отбрана ние се съсредоточихме върху разработването на перспективни технологии и въоръжения. Това ни позволи да направим стремителна и голяма крачка в създаването на нови видове стратегическо оръжие“, заяви руският президент.     „Освен това ние пристъпихме към разработка на ново поколение ракета“, заяви Путин и даде пример с новата тежка междуконтинентална ракета „Сармат“, която е в активна фаза на изпитания.     , разкри той.  допълни Путин под бурните аплодисменти на руските законодатели. Новите руски ракети, които постъпват на въоръжение, летят ниско, трудно забележими са и притежават практически неограничена далекобойност. Тяхната способност да следват релефа и да маневрират им позволява да избягват прехващане и ги прави неуязвими за всякакви системи за противоракетна или противовъздушна отбрана, допълни Путин уверено и се зарече да произнася все по-често тези думи. С последните успешни изпитания на ракетите в края на миналата година Москва пристъпва към създаването на изцяло нов вид оръжия – стратегически ядрени оръжия с ракети, задвижвани от атомна енергия     Последното революционно руско оръжие, част от стратегическите ядрени сили, са постъпващите на въоръжение безпилотни ядрени подводници. Новите подводни апарати се движат със скорост, превишаваща в пъти скоростта на обичайните подводници, на най-съвременните торпеда и дори на най-бързите кораби похвали се Владимир Путин.      „През декември 2017 г. е напълно завършен дългогодишният цикъл на изпитания на иновационния ядрен реактор, който захранва този безпилотен апарат.“     По думите на Владимир Путин с всичките тези нови оръжия страната му е способна да противодейства на нарастващата американска военна активност по руските граници и да обезпечи своята сигурност и стабилността на международната система.      ", "date": "2018.03.02", "title": "Путин стресна САЩ с новите руски стратегически оръжия"}
{"url": "http://www.classa.bg/%D1%81%D0%B2%D1%8F%D1%82/item/379211-%D1%81%D1%82%D0%B0%D1%82%D1%83%D1%8F%D1%82%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0,-%D0%BF%D1%80%D0%B5%D1%81%D1%8A%D0%B7%D0%B4%D0%B0%D0%B4%D0%B5%D0%BD%D0%B0-%D0%BE%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D1%81%D0%BA%D1%83%D0%BB%D0%BF%D1%82%D0%BE%D1%80-%D1%82%D0%B0%D0%BC%D0%BC%D0%B0%D0%BC-%D0%B0%D0%B7%D0%B0%D0%BC-%D0%BE%D1%82-%D1%80%D1%83%D0%B8%D0%BD%D0%B8%D1%82%D0%B5-%D0%BD%D0%B0-%D0%BD%D0%B5%D0%B3%D0%BE%D0%B2%D0%B8%D1%8F-%D0%B4%D0%BE%D0%BC", "text": "Статуята на Свободата, пресъздадена от сирийския скулптор Таммам Азам от руините на неговия дом.   Без коментар!", "date": "2018.03.02", "title": "Статуята на Свободата, пресъздадена от сирийския скулптор Таммам Азам от руините на неговия дом"}
{"url": "http://www.classa.bg/%D1%81%D0%B2%D1%8F%D1%82/item/379205-%D1%8E%D0%BD%D0%BA%D0%B5%D1%80-%E2%80%9E%D0%BD%D0%B5-%D0%B8%D0%B4%D0%B2%D0%B0%D0%BC%D0%B5-%D1%82%D1%83%D0%BA,-%D0%B7%D0%B0-%D0%B4%D0%B0-%D0%BD%D0%B8-%D1%86%D0%B5%D0%BB%D1%83%D0%B2%D0%B0%D1%82-%D1%80%D1%8A%D0%BA%D0%B0,-%D0%B0-%D0%BD%D0%B8%D0%B5-%D0%B4%D0%B0-%D0%B3%D0%B8-%D1%87%D0%B5%D1%80%D0%BF%D0%B8%D0%BC-%D1%81-%D0%B1%D0%BE%D0%BD%D0%B1%D0%BE%D0%BD%D0%B8%E2%80%9C", "text": "                 Например в Македония, или БЮРМ, както я наричат на бюрократичен жаргон, аз установих, че македонците са постигнали значителен напредък в посока към Европа. Но дата за приемане в ЕС не съм обещавал на нито една страна. А на онези, които още не са започнали преговори за членство, още не сме посочили дата за старта на такива преговори. За мен важна е субстанцията, а не датите.      В Македония са наясно с това, в Албания – малко по-малко. През април ние ще внесем нашите предложения по въпроса, но в момента още не мога да кажа какви ще бъдат те. Защото най-напред трябва да има субстанциален напредък. (...) По отношение на Албания ние трябва да подчертаем, че е необходимо да бъдат изпълнени условията за членство. Едно от тези условия гласи: всички държави от Западните Балкани трябва първо да решат своите гранични конфликти. Не можем да си позволим да внасяме в ЕС гранични конфликти. Ние трябва да внесем стабилност в региона, но в ответ не бива да получаваме нестабилност.    Въпросът е многопластов. За мен обаче е важно те да разберат, че ЕС не е някакъв клуб на икономически сили, които искат само да се обогатяват. Естествено, ние се стремим към благоденствие за всички. Но в този драматично труден европейски регион трябва да си пробие път съзнанието, че ЕС е общност на ценности. Правовата държава, човешките права, свободата на словото – това са въпросите, които понякога трябва по-ясно да се обясняват тук.      Без съмнение в ЕС се наблюдава умора от разширяванията. Трябва да обясним на хората, че Балканите са буквално пред прага ни. Пътят е къс, но историческата дистанция, която трябва да се преодолее, е дълга. Тук наскоро имаше тежка война. И ако ние откажем на Западните Балкани перспективата да се присъединят към ЕС, това много бързо може да се повтори.    Вече почти никой не го помни, макар че то сякаш беше вчера: убийствата, изнасилванията, умиращите деца, разрушенията, потоците от бежанци. Това беше война в сърцето на Европа. Никак не искам това да се повтори. Ние, „старите\" европейци, трябва да разберем, че сме длъжни да отправим послание за мир и да дадем принос за успокояване на Европа. Но ако не сме готови да дадем перспектива за членство на нашите балкански партньори, нещата могат да отидат на зле.    Тук има много войнишки гробища. Тук много по-скоро са случили онези неща, които ние в Западна Европа сме преживели някога. Моето изречение за Западна Европа с драматична сила важи и тук.   Давам си сметка, че много хора в региона, особено младите хора, са нетърпеливи. Има албанци, македонци и сърби, които се изселват в останалата част от Европа, защото вече не виждат перспектива у дома. Това изтичане на интелектуална сила не е в интерес нито на тези страни, нито на ЕС. Балканите имат нужда от твърда европейска перспектива, но в същото време аз няма да допусна да ме поставят под натиск. Пак повтарям: първо субстанцията, после датите.  На кандидатите за членство всъщност не им остава нищо друго, освен да се съобразяват с изискванията на Комисията. Ние трябва да формулираме нашите препоръки. (...) В същото време не искам да създавам впечатлението, че сме дошли тук да даваме някакви уроци. Това са държави и нации, които израснаха от трудната си история през 1990-те години и ние трябва да се отнасяме с респект към тях. Същевременно, ще го повторя пак, трябва да бъде ясно, че ЕС е общност на ценности, тоест – не идваме тук, за да ни целуват ръка, а ние да ги черпим с бонбони.   --------------------------", "date": "2018.03.02", "title": "Юнкер: „Не идваме тук, за да ни целуват ръка, а ние да ги черпим с бонбони“"}
{"url": "http://www.classa.bg/%D1%81%D0%B2%D1%8F%D1%82/item/379206-%D0%BA%D0%B0%D0%BA%D0%B2%D0%BE-%D1%81%D0%B5-%D0%B7%D0%BD%D0%B0%D0%B5-%D0%B7%D0%B0-%D1%85%D0%B0%D0%BA%D0%B5%D1%80%D1%81%D0%BA%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "            Компютърните мрежи на германското правителство са били пробити от хакери. Инфилтрирането вероятно е продължило дълго, според някои експерти - почти цяла година. От декември насам в Германия се води разследване по въпроса. Според агенция ДПА, извършителите са успели да отмъкнат данни, но все още не е завършена окончателната оценка за мащабите на кибер-нападението. Ето какво е известно досега:     Знае се например, че хакерите са атакували сървърите на германското външно министерство. Към този момент обаче не е ясно дали са успели да проникнат и в други федерални министерства. За сигурността на правителствената компютърна мрежа отговаря Федералната служба за информационна безопасност BSI.     Все още не се знае дали хакерите са успели да инсталират технически софтуер, който да им позволява отново и отново да проникват в компютърната мрежа. Чак когато тези \"пролуки\" бъдат открити и отстранени, хакерите ще останат без достъп до мрежите.   Официално беше обявено, че нападателите са били изолирани, и че нещата вече са под контрол. По-конкретно това означава, че злосторниците все още се подвизават в компютърната мрежа, но вече не могат да се \"разхождат\" из нея свободно и без да бъдат наблюдавани. Как са проникнали в мрежата? Към този момент това остава неясно.     ДПА твърди, че първоначално е била инфилтрирана компютърната мрежа на федералното правителство (IVBB). Досега се смяташе, че тя има сигурна защита срещу хакерски атаки, но сега се видя, че това не е съвсем вярно.   IVBB е създадена през 1999 година с цел да осигури надеждни комуникации между Берлин и бившата столица Бон, където останаха редица федерални министерства и служби. Достъп до тази мрежа имат Будесратът (Горната камара на парламента), канцлерството и федералните министерства, Сметната палата, Специалните служби в Берлин и Бон, както и части от Бундестага. Мрежата се администрира от германския телекомуникационен оператор „Дойче телеком\" и за нея е бил конструиран специален хардуер.   Мрежите на канцлерството и отделните министерства обаче имат и допълнителна защита, която трябва да пази чувствителната информация. Всяко министерство разполага със собствена \"IT зона за сигурност\", т.е. всеки софтуер бива проверяван за наличието на вредни програми. Който иска да ползва информационния масив в тази мрежа трябва да удостовери своята самоличност чрез специална карта или USB-стик. По данни на Федералната служба за информационна безопасност, комуникациите между IVBB и отделните министерства и държавни служби се подсигуряват допълнително с помощта на т.нар. Virtual Private Network, но също и телефонните разговори между отделните участници в тази мрежа се кодират.   Към IVBB е включена и още една мрежа, наречена IVBV, с която работи държавната администрация. Допреди скандала с подслушванията на американската Агенция за национална сигурност (АНС) тази услуга беше поверена на американската компания Verizon, след което обаче германското правителство разтрогна договора си с нея и прехвърли тази дейност на „Дойче телеком\".   Това не е ясно. Като извършител се споменава групата за кибершпионаж APT28, известна още като Fancy Bear, Sofacy или Tsar Team, която, според западните тайни служби и повечето експерти по сигурността, е тясно свързана с Русия. Все пак е изключително трудно да бъде посочен конкретен извършител на престъплението. В момента се събират улики, които обаче трудно биха могли да бъдат използвани като твърди доказателства пред съда. В разследването е включено и германското вътрешно разузнаване БНД.  ", "date": "2018.03.02", "title": "Какво се знае за хакерската атака срещу Германия?"}
{"url": "http://www.classa.bg/%D1%81%D0%B2%D1%8F%D1%82/item/379207-%D0%B5%D0%B2%D1%80%D0%BE%D0%BF%D0%B0-%D0%B2-%D0%BB%D0%B5%D0%B4%D0%B5%D0%BD%D0%B0-%D0%BF%D1%80%D0%B5%D0%B3%D1%80%D1%8A%D0%B4%D0%BA%D0%B0-%D1%81%D0%BD%D0%B8%D0%BC%D0%BA%D0%B8", "text": "  С топла супа срещу студа Във Франция, Латвия и Полша студената вълна дори взе човешки жертви. Доброволци полагат усилия да помагат на най-уязвимите - бездомниците. В полския град Гданск този автобус \"Икарус\" е превърнат във временен пункт, където нуждаещите се могат да получат топла супа и медицинска помощ     Ако си без покрив над главата   Скиори пред Ватикана   \"Забулването\" е позволено   Бяла България   Сняг и в Гърция   Палми със снежни шапки   Моржове в Лондон   Той няма нужда от топли чорапи", "date": "2018.03.02", "title": "Европа в ледена прегръдка (Снимки)"}
{"url": "http://www.classa.bg/%D1%81%D0%B2%D1%8F%D1%82/item/379208-%D0%BA%D1%80%D0%B0%D0%B9-%D0%BD%D0%B0-%D0%BF%D0%BE-%D0%BD%D0%B8%D1%81%D0%BA%D0%BE%D1%82%D0%BE-%D0%B7%D0%B0%D0%BF%D0%BB%D0%B0%D1%89%D0%B0%D0%BD%D0%B5-%D0%B7%D0%B0-%D0%B8%D0%B7%D1%82%D0%BE%D1%87%D0%BD%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8%D1%82%D0%B5", "text": "            Милиони така наречени „командировани работници\" ще получат по-добра закрила срещу подбиването на заплащането и социалните им придобивки. След многомесечни преговори, представители на Европейския парламент, на Еврокомисията и на страните-членки стигнаха до принципно решение. Еврокомисарката по социалните въпроси Мариане Тисен нарече решението „пробив\" и същевременно „балансиран компромис\". Сърцевината му се свежда до принципа: еднакво заплащане за една и съща работа на едно и също място.   я\"   Болногледачки от Полша, строители от Румъния, български работници в кланиците - стотици хиляди европейци работят като „командировани работници\" в по-богатите държави от ЕС, включително и в Германия. Съответните полски, румънски или български фирми ги изпращат в чужбина, но им плащат като у дома. По този начин тези работници са много по-евтини на германския трудов пазар, а в същото време са и важен икономически фактор за своите страни, където се стичат и облагат доходите им. Синдикатите обаче критикуват тази практика и я наричат „експлоатация\" на нископлатени източноевропейци, която водела до социален дъмпинг. Страни като Полша и Унгария настояват за запазване на досегашните правила, които правят техните граждани много по-конкурентоспособни на европейските трудови пазари. Докато по-богати държави като Германия и особено Франция вече отдавна настояват за реформи.     Според официалната статистика, около 2 милиона командировани работници работят в друга държава от ЕС. Правилата за техния статут са отпреди 20 години, а от 2016 се преговаря за обновление. Миналата година новоизбраният френски президент Еманюел Макров дори обяви тази реформа за свой приоритет. Държавите от Средна и Източна Европа, които бяха приети през последните десетилетия в ЕС, държат на правото на техните граждани свободно да работят в други страни-членки. Но тъй като в новоприетите държави заплащането на труда е по-ниско, западноевропейските страни се оплакват, че командированите работници подбиват равнището на трудовите възнаграждения.   Според постигнатия сега компромис, срокът за командироване на работници ще бъде ограничен до 12 месеца, с възможност да се удължи до 18 месеца. Командированите работници от самото начало ще получават заплащане като това на местните им колеги, включително и добавки като 13-а заплата и компенсации за лошо време например. Пътните им и квартирни разноски не бива да се удържат от заплатите.     „Командированите работници често пъти получават по-ниско възнаграждение и по-слаба социална закрила от местните, а някои са принудени да живеят в шокиращи условия. Това положение трябва да се промени\", обяснява социалдемократката Агнес Йонгерьойс, която участваше в преговорите от името на Европарламента. В резултат от новите правила командированите работници ще получават сигурност и закрила още от първия си работен ден, като така ще се излезе от спиралната надпревара за все по-ниско заплащане при все по-лоши условия. В същото време командированите работници и занапред ще имат правото да се осигуряват здравно и пенсионно в своите родни страни. И понеже съответните вноски в Средна и Източна Европа са по-ниски, отколкото на запад, трудът на командированите работници ще продължи да бъде по-евтин.   С настоящия компромис бяха преодолени различията между Изтока и Запада, заяви българската заместник-министърка на труда Зорница Русинова от името на българското европредседателство: „Опазихме една от най-важните ценности на Европа: свободното придвижване на работна ръка и на услуги\", каза още тя.   Това неокончателно споразумение тепърва трябва да мине през Европейския съвет и през Европарламента. Целта е да влезе окончателно в сила още през първата половина на тази година.", "date": "2018.03.02", "title": "Край на по-ниското заплащане за източноевропейците"}
{"url": "http://www.classa.bg/%D1%81%D0%B2%D1%8F%D1%82/item/379204-%D0%BA%D0%BE%D0%BD%D1%86%D0%B8%D1%82%D0%B5,-%D0%BA%D0%BE%D0%B8%D1%82%D0%BE-%D1%81%D0%B2%D1%8A%D1%80%D0%B7%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8,-%D0%B3%D1%8A%D1%80%D1%86%D0%B8-%D0%B8-%D1%80%D1%83%D0%BC%D1%8A%D0%BD%D1%86%D0%B8", "text": "            Днес милиони българи и румънци ще закичат с мартеници свои близки, колеги и приятели. И не само те. \"Първомартенската традиция с червено-белите конци е разпространена не само в България и Румъния, но и в Северна Гърция и Молдова\", казва Димитрина Ланг, председател на Миграционния съвет към община Мюнхен. \"Аз самата разбрах едва преди две години, че на 1 март хората в Молдова и Румъния също се закичват с мартеници. Знаех само за нас, българите, и за Северна Гърция.\"   Димитрина Ланг разказва пред Дойче Веле, че през 2016 сдружението на българите в Мюнхен \"Единство\", на което тя е председател, и едно от сдруженията на румънците в баварската столица си поставят за цел да направят филм за мартеницата, за да разкажат на колкото може повече хора в Германия за тази прекрасна традиция. \"Идеята на първомартенския обичай е една и съща и в четирите страни: той символизира събуждането на природата, промяната към по-добро, посрещането на пролетта. Затова и решихме заедно да направим нещо, за да популяризираме мартеницата в Германия\", разказва Димитрина Ланг.   Димитрина Ланг с майка си на базар за мартеници в Мюнхен, проведен миналата седмица   \"Премиерата на филма беше през есента на 2017. Интересът в Мюнхен беше голям, сега филмът се прожектира в различни училища в Мюнхен и Аугсбург. Надяваме се, че някой ден ще достигне и до други германски градове\", казва председателката на Миграционния съвет в Мюнхен. Едночасовият филм включва няколко по-къси филмчета за първомартенската традиция: на български, румънски и гръцки език, като, разбира се, всички са с превод на немски, обяснява Димитрина Ланг. Филмът се казва \"Märzchen\" и е финансиран от мюнхенската организация \"Morgen\", която обединява мигрантските сдружения в баварската столица.     Ланг разказва, че в Румъния и Молдова мартеницата е наричана \"мърцишор\", а в Северна Гърция - \"мартис\". В Румъния предполагат, че мартеницата съществува още от епохата на траките. А денят, в който хората си я подарявали, маркирал началото на пролетта. Първоначално мартениците били изработвани от овча вълна. Навремето жените ги връзвали по китките на мъжете. Днес е обратното: с мартеници се кичат предимно дамите. Червеният цвят символизира слънцето, а белият - снега, изпод който се подава първата зеленина.     \"В България има няколко легенди за раждането на мартеницата\", разказва Димитрина Ланг и ни връща към времето на хан Аспарух. Според преданието, един ден той получил дар от сестра си - китка, привързана с бял конец към крака на птичка. Конецът обаче наранил крачето на птицата и се оцветил в червено. А птичката пристигнала при хан Аспарух точно на 1 март. Оттам тръгнала традицията на този ден българите да се закичват с червено-бели конци за здраве, щастие и сполука.   Димитрина Ланг споделя, че нейните германски колеги и приятели всяка година с нетърпение очакват 1 март - защото знаят, че ще получат мартеница. \"Винаги много се радват и вярват, че така ще бъдат по-здрави и щастливи. Проблем се оказва само щъркелът. В Мюнхен рядко се виждат щъркели, затова те просто носят мартеничките известно време, след което ги свалят от ръцете си. Една моя колежка е закачила всички мартеници, които съм ѝ подарявала, на една дъска пред бюрото ѝ. В офиса ни си имаме, така да се каже, една малка изложба на мартенички.\"", "date": "2018.03.02", "title": "Конците, които свързват българи, гърци и румънци"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379202-%D0%B4%D0%BE%D0%B3%D0%B0%D0%B4%D0%BA%D0%B8-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B3%D0%B0%D0%B4%D0%BE%D0%B2%D0%B5%D1%82%D0%B5", "text": "              Пак ЧЕЗ, пак ток, пак популистки изказвания. Така министър-председателят Бойко Борисов обобщи политическия поглед към сделката на Гинка Върбакова за ЧЕЗ. И не само - в гневна пресконференция премиерът описа скандална схема с участието на руско-грузински офшорки и български банки. Но не пое отговорност за случващото се. Вместо това обвини ЧЕЗ в заговор за свалянето му от власт - както при февруарските протести през 2013 година.     \"Ето, това е сценарият на тези гадове\", каза министър-председателят. \"Не само нямам никакво участие, но толкова хубава ювелирна операция ни спретнаха в наше отсъствие, докато сме в Брюксел... От това, което виждам, стигам до извода, че някой иска да повтори февруарските събития. По друг сценарий, но със същите изпълнители - пак ЧЕЗ, ток и популистки изказвания\", продължи той.     Докато Борисов \"разобличаваше\" участниците в схемата, рамо до рамо с него бе застанал лидерът на \"Атака\" Волен Сидеров, който в момента е негов партньор във властта. При това официален партньор, подписал споразумение и контролиращ министерството на икономиката чрез своя номинация. Вярно, редица медийни публикации свързват министър Емил Караниколов със скандалния депутат от ДПС Делян Пеевски, но номинално ведомството е под шапката на \"Атака\".   Къде беше Волен Сидеров през 2013 година? От другата страна. Или иначе казано - лидерът на една от трите националистически партии, които сега партнират на ГЕРБ в управлението, беше тогава от \"гадовете\". Обикаляше площадите и зовеше против монополите, като впоследствие тази му акция се превърна в цялостна предизборна платформа, наречена \"Планът Сидеров\".   На този фон е прелюбопитен момент, че пет години по-късно и без никакво смущение министър-председателят говори за „гадове\", и то \"същите\" като тогава, които отново искали да го свалят от власт. В компанията на същите тези „гадове\".   Интересно е и друго обстоятелство - детайл, който няма как да бъде забравен и който хвърля светлина върху фигурата на Сидеров, а оттам и върху настоящата управленска конфигурация. Преди пет години лидерът на \"Атака\" беше т.нар. \"златен пръст\" на управляващите от БСП и ДПС, които дойдоха на власт след правителството на Борисов. Същата „Атака\", която сега номинално стои зад икономическия министър, уличаван в закрила на ред интереси на въпросния неуспял шеф на ДАНС.   Тези детайли не биха имали толкова голямо значение, ако министър-председателят не насочи сам вниманието към тях. По стар обичай медиите не му зададоха никакви въпроси. А поле определено има. Най-очевидното и логично питане е следното: кои са „гадовете\", след като с част от тях той управлява в момента. Но въпросите далеч не се изчерпват с това.   Може би най-важният момент, който трябва да се изясни в контекста на сюжета \"ЧЕЗ, Гинка Върбакова и гадовете\", е не кои са „гадовете\", а дали самото правителство не си организира тази \"ювелирна операция\" съвместно със същите тези „гадове\".   Причините за подобно предположение са не една и две, като може би най-солидната от тях е участието на Българската банка за развитие (ББР), начело на която стои Стоян Мавродиев. Кариерата му официално е свързана с Борисов и ГЕРБ.     На този фон целият театър, разигран от държавния апарат с цел да покаже Борисов като жертва пред широката публика, изглежда съвсем неуспешен. Навярно има хора, които смятат, че подобна голяма сделка, засягаща пряко сигурността на страната, може да се случи без знанието на министър-председателя. Но тези наивници, за щастие, са малко. Страничните обстоятелства около фирмата на Гинка Върбакова и най-вече ролята на ББР в цялата история няма как да не породят предположения за мълчаливото участие на държавата в нея.   Ето защо може да се допусне, че \"гадовете\", за които Борисов гневно говори, не действат независимо и без неговото мълчаливо съучастие. В България обаче отдавна вече не е важно какво се е случило, а как се разказва.   Нещо повече: скандалът предизвика мълниеносна реакция на премиера, която в друга ситуация би била посрещната скептично. Любопитното е, че този развой изобщо не смути Гинка Върбакова, с което тя на практика доказа едно: че е онази необходима \"госпожа за един ден\", която да посрещне всички удари и да осигури алиби. Алиби за най-вероятния предстоящ развой: държавата в лицето на Борисов и държавата в лицето на този, който инсталира „Гинка от Пазарджик\" на преден план, да си поделят енергоразпределителното дружество.   В същото време истински важното в този скандал си остава скрито - докато премиерът спасява националната сигурност, съвсем бе забравена темата „КОЙ стои зад Гинка\". Изглежда никой няма да я повдигне, както никой не попита кои са „гадовете\".   И още нещо: в друга ситуация, в която почвата не е подготвена предварително с разкази за „гадове\" и \"ювелирни операции\", целящи падането на властта, подобна намеса на управляващите в частна сделка би била възприета като огромен скандал. В тази обаче намесата изглежда като спасение. Но спасението, организирано от Борисов, не дава никаква яснота по въпросите кой стои зад Гинка Върбакова и участвало ли е управлението в проправянето на пътя ѝ към сделката. Именно поради тази причина някой може и да стигне до предположението, че \"гадовете\" не действат независимо от техния разобличител. Най-вероятно дори си партнират.   На този фон съобщението на ДПС, че започват \"подготовка за управление\", но това не означавало курс към предсрочни избори, дори няма нужда от тълкуване. То е просто напомняне. Напомняне към Борисов, че няма как да бъде независим от Движението. Факт, който дори невъоръжено око ясно вижда още от 2013 година насам.", "date": "2018.03.02", "title": "Догадки за Борисов и \"гадовете\""}
{"url": "http://www.classa.bg/%D1%81%D0%B2%D1%8F%D1%82/item/379203-%D1%81%D0%BB%D0%B5%D0%B4-%D1%84%D0%BB%D0%BE%D1%80%D0%B8%D0%B4%D0%B0-%D0%BD%D0%B5%D1%89%D0%BE-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0", "text": "              Едно кратко съобщение на First National Bank of Omaha в Туитър получи необичайно голямо одобрение в мрежата. Обикновено туитовете на банката събират по около 20 одобрения. Този път той беше събрал почти 4000 лайкове. В него банката съобщаваше, че ще прекрати сътрудничеството си с могъщото оръжейно лоби NRA.      Досега банката предлагаше кредитна карта, осигуряваща преференциални условия само за членовете на лобисткото сдружение. След кървавата баня в едно училище във Флорида Туитър за пореден път се превърна в дискусионен форум, отразяващ бунта на американците срещу най-голямото и богато оръжейно лоби в Америка - National Rifle Association. Под хаштага #BoycottNRA потребители и фирми като First National Bank of Omaha апелират за прекратяване на връзките с NRA. Комбинацията от акции в социалните медии и масовото възмущение на американците допринесоха за това няколко десетки американски компании да се дистанцират от NRA.     Главната квартира на NRA във Феърфакс   Десетилетия наред членовете на мощното оръжейно лоби ползваха различни търговски намаления срещу годишната членска вноска от около 30 долара. Намаленията бяха отпускани от огромен брой фирми, застрахователни компании, авиолинии, хотелски вериги, фирми за коли под наем, та чак до производители на вино и слухови апарати. Сред тях са например United Airlines и Delta, Hertz, Alamo и много други. NRA е една от трите най-мощни лобистки организации в САЩ, нейното влияние достига и до най-малките разклонения на американския бизнес.   Но под натиска на своите клиенти голям брой американски компании се видяха принудени да прекъснат или ограничат връзките си с оръжейното лоби. \"NRA влияе отрицателно на бизнеса\", споделя Уилям Клепър, преподавател по мениджмънт. Експертът казва, че компаниите са изправени пред етична дилема: \"Те трябва да преценят кое е по-малкото зло за тях - да загубят клиенти, които са против оръжията, или да ядосат петте милиона членове на NRA. Засега печелят първите\", казва Клепър. Натискът от страна на клиентите наистина е толкова силен, че американските компании масово застават зад техните интереси. \"Протестите на учениците от Паркланд и техните акции в социалните медии имаха много силен ефект. Компаниите вече просто не могат да си позволят да останат обвързани с NRA\", казва експертът.     Оръжейната асоциация отвърна на масовите протести със становище, публикувано на собствения ѝ сайт. NRA нарича бойкота \"срамна демонстрация на политическо и гражданско малодушие\" и твърди, че мястото на отказалите се от сътрудничество фирми много бързо ще бъде заето от други компании, които са готови да предоставят отстъпки на членовете на оръжейното лоби.   \"Дори NRA да загуби някои от своите организирани членове, които били общо пет милиона, това няма да ѝ се отрази неблагоприятно във финансово отношение, защото основната част от приходите на лобито не идва от членските вноски, а от други източници\", казва Джош Израил от разследващата организация ThinkProgress.   NRA печели например много средства от тренировъчните си програми за обучение на стрелци. Данъчната декларация на асоциацията показва, че през 2015 година тези програми са имали най-голям дял (53,5%) в оборота - а именно 180 милиона долара. Големи частни дарения също помагат за финансирането на NRA. Сайтът за бизнес „СNN Money\" писа, че между 2005 и 2014 година асоциацията е получила близо 85 милиона долара от отделни частни дарители. Само през 2014 година тази сума е възлизала на 22 милиона. Трудности биха се явили за NRA, само ако големите производители на оръжие започнат да губят инвеститорите си. Защото NRA е тясно свързана със съдбата и оборота на оръжейните концерни. Производителят Sturm&Ruger например заделя по един долар от всяко свое продадено оръжие за лобистката групировка. Само за последното тримесечие по този начин са ѝ били приведени милиони долари.     След всеки амок започват протести срещу продажбите на оръжия в САЩ   Най-голямата в света компания за управление на финансови активи Black Rock е най-големият акционер в оръжейните концерни Sturm&Ruger и American Outdoor Brands. Black Rock все още не се е оттеглила от сътрудничеството си с въпросните производители на муниции. \"Те инвестират в цяло портфолио и не могат така лесно да се откажат от някоя отделна компания\", пояснява Джош Израил. Но Black Rock е отправила запитване към оръжейните производители как смятат да реагират в бъдеще на подобни трагедии. Също и Bank of America е излязла със съответно съобщение. Двата финансови института реагират на засиления натиск от страна на клиентите, чиито пари управляват. По този начин те поне дават да се разбере, че ще следят зорко действията на оръжейните производители.   \"Натискът от страна на икономиката е много по-ефективен в сравнение с въздействието на политическите дебати от последните години. Политиците понякога просто искат да печелят време, докато потребителите и фирмите имат значително по-мощни лостове за въздействие. „Ако компаниите не се съобразят с тях, те губят клиенти\", казва Уилям Клепър.", "date": "2018.03.02", "title": "След Флорида нещо се преобърна"}
