{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380444-sos-%D0%B4%D0%B5%D1%82%D1%81%D0%BA%D0%B8-%D1%81%D0%B5%D0%BB%D0%B8%D1%89%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BF%D1%80%D0%B5%D0%B2%D0%B5%D0%BD%D1%86%D0%B8%D1%8F-%D0%BD%D0%B0-%D1%82%D1%80%D0%B0%D1%84%D0%B8%D0%BA%D0%B0-%D0%BD%D0%B0-%D0%B4%D0%B5%D1%86%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "България все още е една от страните източник на значителен брой жертви на трафик на хора в рамките на ЕС. Според статистически данни от 2016 г. около 15% от идентифицираните жертви на трафик в България са деца. Те са сред най-честите жертви на насилие и експлоатация, защото не са способни да се защитят и/или са лишени от пълноценна родителска грижа и подкрепа. Най-честите причини за попадането им в схеми на трафик на хора и сексуална експлоатация са бедността, конфликтите и липсата на стабилна семейна среда, които ги лишават от дом и образование и ограничават тяхното нормално развитие.      Понастоящем в България образователната система не разполага със специален модул, посветен на тази тема, разработен на език, разбираем за децата. Информираността сред децата, особено тези, изложени на голям риск от това да станат жертви на трафик, е твърде малка, дори несъществуваща. Децата в риск разполагат с много малко възможности и начини да получат познания, които биха им помогнали да разпознаят признаците на трафикиране. Най-уязвими са именно децата, настанени в алтернативна грижа, деца, които са преживели физическо или психическо насилие, децата, идващи от семейства в риск .    ", "date": "2018.04.03", "title": "SOS Детски селища стартира проект за Превенция на трафика на деца в България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380445-%D1%81%D1%80%D1%8A%D0%B1%D1%81%D0%BA%D0%B8-%D1%83%D1%87%D0%B5%D0%BD%D0%B8%D1%86%D0%B8-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D0%B5%D0%BA%D1%81%D0%BA%D1%83%D1%80%D0%B7%D0%B8%D1%8F-%D0%B2-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%84%D0%B5%D0%BD%D0%B5%D1%80%D0%B8-%D1%81%D0%BD%D0%B8%D0%BC%D0%BA%D0%B8", "text": "Скандал с ученическа екскурзия в Амстердам разтърси Сърбия, предаде белградското радио Б92. Възпитаници на основно училище в столицата на западната ни съседка по време на посещение в холандската столица са се отбили в голям брой забележителности.      Една от тях е била Кварталът на червените фенери, където учениците са видели труженичките на нощта.        До разкритието се стигна след като един от участниците изпрати снимка от частта на Амстердам, където доскоро се предлагаха забавления за възрастни.      Огън в маслото на скандала наля още едно разкритие. Оказа, че преподавателка в школото е организирала екскурзията с туристическа фирма, в която е работила нейна позната. Освен това родителите на децата са платили по 300 евро за образователния тур.      Да припомним, наскоро управата на Амстердам реши да забрани употребата на наркотици и алкохол в Квартала на червените фенери. Разпоредбата влезе в сила на 1 април.  ", "date": "2018.04.03", "title": "Сръбски ученици на \"образователна екскурзия\" в амстердамския Квартал на червените фенери (Снимки)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380446-%E2%80%9E%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BF%D1%80%D0%B8-%D0%BF%D0%BE%D0%BA%D1%83%D0%BF%D0%BA%D0%B8-%D0%BD%D0%B0-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%BE%D1%82-%E2%80%9E%D0%BB%D0%B8%D0%BC%D0%B8%D1%82%D0%B8%D1%80%D0%B0%D0%BD%D0%B8-%D1%81%D0%B5%D1%80%D0%B8%D0%B8%E2%80%9D-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%E2%80%9D", "text": "                      „                  ", "date": "2018.04.03", "title": "„Внимателно при покупки на продукти от „лимитирани серии” за Великден”"}
{"url": "http://www.classa.bg/%D1%81%D0%B2%D1%8F%D1%82/item/380439-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%BD%D0%B5-%D1%81%D0%B0-%D0%B2%D0%B8%D0%BD%D0%BE%D0%B2%D0%BD%D0%B8-%D0%B7%D0%B0-%D0%B2%D1%81%D0%B8%D1%87%D0%BA%D0%B8%D1%82%D0%B5-%D0%BD%D0%B8-%D0%B7%D0%BB%D0%B8%D0%BD%D0%B8", "text": "  Не предизвика ли антируска истерия на Запад аферата “Скрипал” – отравянето с химическо оръжие в Англия на бивш двоен руски агент, причинило странични жертви? Човек може да си зададе този въпрос, докато чете една уводна статия в големия испански всекидневник “Ел Паис”. Тя се тревожи за перспективата от съставянето на “антиевропейски Европейски парламент”, “под егидата на Русия”, след изборите през май 2019 г., което би могло да предизвика “петгодишен хаос в Брюксел”. Според мадридския журналист руският “технологичен механизъм за намеса” в миналото “е допринесъл за дестабилизирането, между другото, на Великобритания по време на Брекзит, на Италия със Северната лига и на Испания по време на каталунската сепаратистка криза”. Сякаш сънуваме!   Каталунският сепаратизъм и италианската Северна лига процъфтяваха доста преди Владимир Путин да влезе в Кремъл. Те вече бяха много силни през 1996 г., по времето, когато Западът финансираше масирано предизборната кампания на Борис Елцин, преди да си затвори очите за преизбирането му с измама на президентския пост в Русия. Що се отнася до Брекзит, човекът, който най-силно го възхваляваше, беше Борис Джонсън. Трудно е да се намери по-антируски настроен британски външен министър от него. Ако Европейският съюз не върви добре днес, вината не е на “лошите” руснаци! Тя е на самите европейци.   Казаха също, че влизането на Доналд Тръмп в Белия дом се дължи на Русия на Владимир Путин. Но руснаците ли са виновни за политическото разочарование на белите американски работници? Те ли предложиха на САЩ избирателна система, при която можеш да станеш президент с 3 млн. гласа по-малко от твоя съперник? Трябва да видим нещата такива, каквито са: професионалната кариера, известността и политическият възход на Доналд Тръмп са по същество американски феномени. И фактът, че той остава популярен сред републиканския електорат, няма нищо общо с Москва.   Русия не е агънце. Но е абсурдно да я превръщаме в изкупителна жертва за всичките ни злини. Дали тя се стреми да развие стратегия за влияние на Запад, нещо, което винаги е правел Западът? Това е очевидно. С отслабена икономика, по-малко значима в относителна стойност, отколкото по времето на СССР, Русия се опитва да запази мястото си в света със средствата, които са й останали: ядреният капацитет; способността й да изпраща военни сили в чужбина; кибервлиянието, при което руснаците обърнаха дигиталното оръжие срещу неговия западен създател.   В ерата на глобализацията и на световните социални мрежи е трудно да се избегнат войните за влияние на едно общество над друго. Освен това в разпространението на политическа пропаганда в една социална мрежа, била тя в чужбина, няма нищо незаконно. Дали руснаците са положили големи дигитални усилия срещу президентската кампания на Хилари Клинтън? Да, това е неоспоримо. Дали са успели да обърнат срещу нея три ключови щата? Това е спорно.   Трябва да запазим разсъдъка си срещу “демократурата”, каквато е Русия. Тя далеч не е съвършена, но нека не я хвърляме в ръцете на китайците. Нека й помогнем да се присъедини към “общия европейски дом” (Горбачов). Дали Кремъл е дал заповед да се екзекутира по явен начин един офицер от ГРУ (дирекцията на военното разузнаване), който е продал за пари имената на десетки свои другари? Много е възможно. Корупцията е достигнала такова ниво в Русия, че царят вероятно е искал да изпрати ясно послание: най-жестока участ очаква предателите, където и да се крият те.   Но този инцидент трябваше да остане на нивото на службите. Опасното е, че се превърна в трайна дипломатическа криза. Опасно е, че не спира да загрубява начинът, по който Западът и руснаците гледат един на друг. Жалко е, че черният воал на параноята ги обърка. Путин е параноик, когато вярва, че Западът нарочно е скроил “цветни революции” в бившите съветски републики, съседни на Русия (Розовата революция в Грузия през 2003 г., Оранжевата революция в Украйна през 2004 г., Революцията на лалетата в Кирзистан през 2005 г., Майданът в Киев през 2014 г.). Тези революции бяха спонтанни, а не резултат от някакво тайно решение на Вашингтон, Лондон и Париж. Друг е въпросът, че западни политически фондации впоследствие ги насърчиха.   Западните страни са параноични, когато вярват, че Русия е в основата на всичките им днешни политически злини, докато тя само се задоволява да натисне там, където вече боли.", "date": "2018.04.03", "title": "Руснаците не са виновни за всичките ни злини!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380440-%D0%BF%D0%B5%D1%82%D1%8F-%D1%81%D0%BB%D0%B0%D0%B2%D0%BE%D0%B2%D0%B0-%D0%BA%D1%83%D0%BF%D1%83%D0%B2%D0%B0-%D0%B1%D0%B0%D0%BD%D0%BA%D0%B0-%E2%80%9E%D0%B2%D0%B8%D0%BA%D1%82%D0%BE%D1%80%D0%B8%D1%8F%E2%80%9C", "text": "Инвестбанк на Петя Славова е избрана за купувач на ТБ „Виктория“, която се продава от синдиците на фалиралата КТБ, според два източника на „Капитал“. Все още няма официално съобщение за сделката, като в понеделник за нея съобщи и в. „24 часа“, позовавайки се на свои източници.      Така почти пет месеца след подаването на обвързващи оферти има окончателен избор, след като през март БНБ даде предварително одобрение и за двата кандидата на финалната права. Освен контролираната от Петя Славова Инвестбанк обвързваща оферта беше подадена от Българо-американската кредитна банка (БАКБ) на Цветелина Бориславова. Изборът е направен от синдиците на КТБ и е одобрен от управителния съвет на Фонда за гарантиране на влоговете в банките, който надзирава дейността на синдиците и процеса на несъстоятелността на КТБ.   Дълго чакан избор   Сделката за най-малката банка на българския пазар се оказа и най-дългата, като тя премина през различни процедури по продажба в последните две години и половина. В началото на 2017 г. дори имаше избран купувач, но БНБ не издаде разрешение на Д банк, тъй като е планирала да я запази като отделна институция, а не да я влее.  При сегашната процедура имаше първоначален интерес от четири желаещи, сред които и компания на Васил Божков, но само Инвестбанк и БАКБ подадоха обвързващи оферти в началото на ноември 2017 г. Сделката е за 100% от капитала на „Виктория“ плюс изплащане на депозита на едноличния й собственик към банката в размер на около 85 млн. лв. В случая е съществено как се предвижда да се структурира като начин и как да се разположи във времето изплащането на депозита към КТБ, тъй като това ще е основният приход от сделката за КТБ и съответно средства от масата на несъстоятелността за удовлетворяване на кредиторите.   На 8 март 2018 г. на свое заседание управителният съвет на БНБ даде предварителни одобрения и на Инвестбанк, и на БАКБ за покупка на „Виктория“. Следваше пряко договаряне от страна на синдиците с двата кандидата по подадените оферти, за да изберат купувач. След одобрението от фонда следва сключване на договор за покупко-продажбата и финално одобрение от надзора на БНБ. По сделката ще трябва да се произнесе и Комисията за защита на конкуренцията.  От съобщението на БНБ в началото на март за предварителното одобрение и на двата кандидата ставаше ясно, че и Инвестбанк, и БАКБ са заявили намерение „за преобразуване на придобиваната банка посредством вливане в съответната банка заявител в шестмесечен срок“.   Банките в числа   Към края на миналата година Инвестбанк е с активи в размер на 1.982 млрд. лв. и е на дванайсто място в сектора. Капиталът й е 181.7 млн. лв., а печалбата й – 229 хил. лв.  Активите на „Виктория“ са за 123 млн. лв., от които почти 47 млн. лв. са по сметки в БНБ, тъй като тя почти няма дейност извън управлението на наследения си портфейл. Собственият й капитал е 31.6 млн. лв., като реално той е най-ценното и при сливане придобиващата банка ще може да подобри собствените си капиталови показатели.    Загубата й към края на миналата година е в размер на 5.1 млн. лв. Тя стои на пазара без реална банкова дейност от лятото на 2014 г., след като собственикът й КТБ (която я купи само седмица преди да бъде поставена под специален надзор и повече да не бъде отворена) беше затворена. ТБ „Виктория“ също беше поставена под специален надзор от 22 юни 2014 г. до 22 ноември 2014 г.   През есента на 2014 г. кредитният портфейл на банката беше продаден на части – големи и средни корпоративни клиенти (79.81 млн. лв.), малък бизнес (16.86 млн. лв.), жилищни ипотечни кредити (88.57 млн. лв.), потребителски заеми с ипотека (5.38 млн. лв.), отделно потребителски, овърдрафт и кредитни карти (13.05 млн. лв.). Необслужваните заеми също бяха пакетирани поотделно фирмени (49.06 млн. лв.) и на физически лица (15.17 млн. лв.).", "date": "2018.04.03", "title": "Петя Славова купува банка „Виктория“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/380441-%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%B3%D0%BE%D1%82%D0%BE%D0%B2-%D0%B7%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D1%81-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2", "text": "Курсът на СДС трябва да е към консервативно патриотичната линия, смята лидерът на движението Божидар Лукарски. По думите му с НФСБ имат много допирни точки. Двете партии вече делят мястото в емблематичната сграда на „Раковски” 134. „На последния изпълнителен съвет на партията аз дадох ясен знак, че курсът на СДС трябва да е към тази линия, която се покрива от НФСБ и Патриотите. Допирни точки са отношението ни към истанбулската конвенция, позициите ни спрямо руския патриарх, доста са нещата”, каза Лукарски пред bTV. Той е категоричен, че  , когато този разговор ще се води на партийно ниво по време на националния съвет на партията. По думите на Лукарски идеята му е подкрепена от по-големите регионални организации на СДС. „На съвета на партията трябва да се реши дали ще има движение към консервативно патриотични организации или към дясно либерални организации, каквито са „Да, България” и ДСБ”, коментира Лукарски. Според него ДСБ също са консервативна партия, но в алианс с „Да, България” придобиват „ясно изразен либерален уклон – нещо, което СДС не може да поддържа”. „СДС винаги е било носител на синята идея. СДС от десните партии е най-добре подкрепяна и сме с най-добрите структури, така че тази коалиция както искат да я кръщават, но  ще е по-точно”, коментира още обединението на другите две партии Лукарски. На въпрос кой ще води коалицията между НФСБ и СДС Лукарски каза, че е много рано.  „С Валери Симеонов имаме много добър личен контакт, но тези теми не сме ги обсъждали”, коментира Лукарски. Той добави, че евроизборите са добър хоризонт, към който да се стреми една бъдеща коалиция.", "date": "2018.04.03", "title": "Лукарски готов за обединение с партията на Валери Симеонов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380442-%D1%82%D0%B2-%D1%80%D0%B5%D0%BF%D0%BE%D1%80%D1%82%D0%B5%D1%80%D0%B8-%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0%D1%82-%D1%85%D0%BE%D1%80%D0%B0,-%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D1%89%D0%B8-%D0%BC%D0%B2%D1%80-%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8", "text": "  Репортаж на Нова телевизия за кражбите в Мало бучино. Репортерката и разследваща журналистка Вероника Димитрова с микрофон в ръка е при недоволни граждани. Техните вили и къщи са рабивани многократно. Крадците не са заловени. Полицаи им казали, че „пипали професионално с ръкавици“ и било трудно да ги хванат. На един от собствениците откраднали АТВ-та, инструменти и убили кучето – каракачанска овчарка. За какво е тогава тази полиция, - питат хората. По-точно  …   Един от пострадалите коментира, че е странно полицаите да протестират за повече пари, а да няма резултат от работата им. Човекът не успява да довърши, защото репортерката Вероника не харесва критиките към МВР и рязко изоставя говорещия.   Хората са решили сами да се борят.   Осем пъти е обиран един от собствениците. Другите са „късметлии“ – само по два-три пъти.   Мъж разказва: Извикаха ни в 6-то районно да си вземем откраднатите вещи. Чакахме 6 часа, но когато ни пуснаха вътре, се оказа, че няма нищо. Поискаха да дам фабричните номера на телевизорите, които са откраднати. Това е… Ще се охраняваме сами, трябва ни оръжие…   Следващ репортаж. Този път от Благоевград. Служители на Регионалната инспекция по труда се опитват да проверят строителен обект. Мъж, който е на мястото, не ги допуска. Емоционално ги обвинява, че само гледат да пречат на фирми и собственици да си вършат работата. Намеква, че се удрят определени фирми и лица. Човекът се казва Антон Балтаджиев.   Шефката на Районната инспекция е пред камера, за да коментира/опровергае. Въпросите и от студиото, и от репортера са удобни и внушаващи правотата на инспекцията. Тя обяснява, че са информирали полицията, че си вършат работата, че спазват законите и правилата.   Обратно е отношението и внушенията към Балтаджиев. Той обаче все пак успява да попита: Защо инспекторите не са проверили нито една от фирмите, които санират блокове и обекти за милиони, въпреки, че падат мазилки и има сигнали за злоупотреби? Отговор няма. Тогава той напомня, че инспекторите получават заплати, формирани от данъците на българите. Потвърди също, че според него се изполняват поръчки да бъдат удряни определени обекти и лица.   Нова телевизия уж иска да покаже проблеми. Те отдавна са надхвърлили границите на Мало Бучино и Благоевград. По-голям проблем е обаче опита да се прикриват важни неща, а да се търсят повърхностни и „осакатени“ репортажи. Съмнява ли се някой, че МВР се управлява лошо и затова резултатите са трагични. Или, че Инспекцията по труда се изполва от някои властници за натиск върху фирми и бизнесмени?   Въпросните репортажи моментално биват преразказани в пеевските медии. Нито дума от изречените критики – само описание как държавата и нейните институции перфектно си вършат работата.  ", "date": "2018.04.03", "title": "ТВ репортери цензурират хора, критикуващи МВР и чиновници"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380443-%D0%BB%D0%B5%D0%B0-%D0%BA%D0%BE%D0%B5%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D0%B5%D1%81-%D0%B8-%D0%BD%D0%B0%D1%82%D0%BE,-%D0%B0-%D0%BD%D0%B8-%D0%BF%D0%BE%D0%B4%D1%85%D0%B2%D1%8A%D1%80%D0%BB%D1%8F%D1%82-%D0%B4%D0%BE%D1%81%D0%B8%D0%B5-%D0%BD%D0%B0-%D1%8E%D0%BB%D0%B8%D1%8F-%D0%BA%D1%80%D1%8A%D1%81%D1%82%D0%B5%D0%B2%D0%B0", "text": "Интелектуалната среда излезе в защита на Юлия Кръстева, но не успя да извади проблема. Проблемът е, че всъщност не се знае какво става след решението на Комисията по досиетата. Това отбеляза в интервю за предаването ”Хоризонт до обед” писателката и музиколог Леа Коен: \"Това, което ме притеснява, е, че се трансферира върху интелектуалец като Юлия Кръстева една огромна морална отговорност за това какво е правела, какво е мислела, как е действала и така нататък, независимо от това, че нейните действия не са имали особено голямо значение върху въртенето на Земята и върху въртенето на България около една или друга ос.  Виждаме в този момент, че когато България се завърта около една друга ос, България взима страната на Русия, противопоставя се до известна степен на Европейския съюз, НАТО и така нататък, а ние се занимаваме със случая на едно влияние, което е на един частен случай, който няма особено значение за българския политически, обществен и дори културен живот\".", "date": "2018.04.03", "title": "Леа Коен: България се противопостави на ЕС и НАТО, а ни подхвърлят досие на Юлия Кръстева"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380437-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BA%D1%83%D0%BF%D1%83%D0%B2%D0%B0-%D1%87%D0%B5%D0%B7", "text": "Българската държава се отказва от идеята да участва в купуването на ЧЕЗ. Това каза финансовият министър Владислав Горанов в началото на заседанието на временната парламентарна комисия, която работи по установяване на всички факти и обстоятелства около планираната продажба на българския бизнес на ЧЕЗ Груп.   Позицията е на самия Горанов, но е съгласувана с министър-председателя Бойко Борисов. Самият премиер не дойде на заседанието на комисията за ЧЕЗ.   \"В последните седмици с премиера Бойко Борисов сме се обединили, че участие на държавата е нецелесъобразно, не бихме участвали в такава сделка\", каза Горанов, цитиран от Фокус. Според него имало достатъчно законодателни механизми и не било необходимо държавата да придобива и да притежава активи на дружеството по тази сделка.     Според Горанов дали сделката ще се реализира или не е извън регулаторните функции на държавата.   \"Моля да бъдем внимателни докъде общественият интерес трябва да бъде защитаван в частно-правни отношения. Когато се намесваме в отношения на частно-правен събект, съществува риск от блокаж на сделката, който да се разглежда като опит за забрана на инвеститора да се разпорежда със собствеността си\", допълни министърът.   Според него има опасност в подобна ситуация да се стигне до търсене на финансови обезщетения от държавата.   Самият премиер Бойко Борисов, който беше поканен на заседанието в Народното събрание, не се яви и изпрати писмо до депутатите, в което се казва: \"Не мога да коментирам детайли по сделката, свързана с придобиване на активите на \"ЧЕЗ Груп\" в България, защото моите изявления в конкретния случай биха могли да окажат влияние на арбитражното дело, водено от ЧЕЗ срещу България, което не е приключило\".   Горанов обяви, че все още няма информация дали сделката между \"Инерком\" на Гинка Върбакова и ЧЕЗ е приключена. Обратът по позицията на правителството идва около месец след като лично финансовият министър Владислав Горанов и вицепремиерът Томислав Дончев участваха в преговорите със собственичката на \"Инерком\" и обявиха желанието на държавата да влезе с контролен пакет в сделката с ЧЕЗ.   Заради включването на трети партньор по предстоящото прехвърляне на собствеността, се наложи да се провеждат нова серия от преговори между Върбакова и чешкото енергийно дружество - окончателни резултати от него все още няма.   Процедурата по получаване на регулаторно одобрение на сделката обаче тече - \"Инерком\" вече са известили Комисията за защита на конкуренцията, която в момента прави проверка за влиянието на концентрацията върху енергийния пазар. По време на изслушването в комисията главният прокурор Сотир Цацаров обяви, че срещу Гинка и Славчо Върбакови не се водят досъдебни производства или прокурорски проверки. Държавното обвинение е изготвило справка за съдебното минало на Върбакови още на 1 март по искане на ДАНС и по запитване на главния секретар на президента Румен Радев.   Самата сделка за продажбата на ЧЕЗ не е предмет на разследване от страна на прокуратурата, тъй като е обект на частно-правни отношения, каза Цацаров.", "date": "2018.04.03", "title": "Държавата се отказа да купува ЧЕЗ"}
{"url": "http://www.classa.bg/%D1%81%D0%B2%D1%8F%D1%82/item/380438-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D0%BE%D0%BB%D1%83%D1%87%D0%B8%D0%BB%D0%B0-150-000-%D0%BF%D0%B0%D1%83%D0%BD%D0%B4%D0%B0-%D0%B2-%D1%82%D0%B0%D0%B9%D0%BD%D0%B0-%D1%81%D0%BC%D0%B5%D1%82%D0%BA%D0%B0-%D0%BF%D1%80%D0%B5%D0%B4%D0%B8-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE", "text": "Юлия Скрипал е получила достъп до тайна сметка от 150 000 паунда само дни преди нападението в Солсбъри, твърди „Дейли мирър\", цитиран от държавното радио. Постъплението е от продажбата на къща във Великобритания, принадлежала на нейния брат Александър, който е починал при съмнителни обстоятелства в Санкт Петербург миналата година.     Вестникът съобщава, че Юлия Скрипал е получила право на достъп до сметката в края на февруари от нейния баща, бившия руски шпионин Сергей Скрипал. Парите по сметката, които сега са в руска банка, чието име не се споменава, са от продажбата на къщата, която брат й е делял с бившата му съпруга Наталия, дъщеря на бивш руски офицер от разузнаването. Наталия, която сега е женена за треньор по тенис от Уелс, е продала къщата, като е дала половината от парите на бившия си съпруг Александър.   Информацията за тайната сметка идва от племенницата на Сергей Скрипал - Виктория, която смята тази седмица да посети Юлия в болницата в Солсбъри, пише „Дейли мирър\". Британските власти ще й издадат виза и тя ще стане първият член на семейството, който ще получи достъп до Юлия и Сергей Скрипал, допълва изданието. Виктория съобщава още, че Юлия Скрипал има приятел, за който е смятала да се омъжи.   Виктория казва, че намира за странно, че след случилото се в Солсбъри няма никаква вест от приятеля на Юлия. „Дейли мирър\" цитира руски издания, според които приятелят на Юлия и майка му са работили за компания с тесни връзки с руските тайни служби.", "date": "2018.04.03", "title": "Юлия Скрипал получила 150 000 паунда в тайна сметка преди отравянето"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380435-%D0%B1%D0%B0%D1%80%D0%B5%D0%BA%D0%BE%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%B4%D0%B8%D0%BA%D0%BE%D0%B2-%D0%B2%D0%B7%D0%B8%D0%BC%D0%B0-%D0%BA%D0%BE%D0%BB%D0%BA%D0%BE%D1%82%D0%BE-5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8-%D0%B4%D0%B2%D0%B0%D0%BC%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8", "text": "Евродепутатът Николай Бареков направи стряскащо разкритие за неуспелия да се наложи като репортер на Слави Сашо Диков. Екслидерът на \"България без цензура\" използва социалните мрежи, за да се обърне не само към Диков, но и към колегите му от сутрешния блок на Нова телевизия Виктор Николаев, този от bTV Антон Хекимян, както и да каже няколко пиперливи думи за Любка Кулезич, Ани Цолова и Жени Марчева.      \"Без да бъда разбиран погрешно. Не ми и пука. Но да си знаете: Дикофф печели колкото 2 -ма евродепутата месечно и колкото 4 -5 български.    Баба Люба и малко отгоре. Баджаците в лицето на Хекимян, Викторчо, Цолова, Жени Баджакова - минимум колкото един евродепутат и колкото поне трима цървула от БГ парламента. Парите им идват основно от хазарт, тоест от талончетата дето се търкат. На някои и под масата. Следващият път да си знаете, че революцията не става с пари.    Става с много пари. Питайте Левски\", оповести Бареков. [Николай Бареков ] Евродепутатът обеща да направи допълнителни разкрития за дейността на репортерите във водещите медии. Припомняме, че БЛИЦ разкри по-рано днес, че Сашо Диков е подслонен в телевизия \"Евроком\", където ще се бори за ефирно време с уволнения от него проф. Вучков.    Хлевоустият журналист, който се усукваше около банкера беглец Цветан Василев, ще води предаване, което кой знае защо е нарекъл \"Евро Диков\". За момента неговата бивша партньорка в ефира Любка Кулезич продължава да се изявява като свободна молекула.", "date": "2018.04.03", "title": "Бареков с разкритие за Диков: Взима колкото 5 български и двама евродепутати!"}
{"url": "http://www.classa.bg/%D1%81%D0%B2%D1%8F%D1%82/item/380436-%D0%BA%D0%B0%D0%BA-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D1%81%D0%BA%D1%8A%D0%BF%D0%B8%D1%8F%D1%82-%D0%BF%D1%80%D0%B8%D1%8F%D1%82%D0%B5%D0%BB-%D0%BF%D1%83%D1%82%D0%B8%D0%BD-%D0%B2-%D1%82%D1%83%D1%80%D1%86%D0%B8%D1%8F-%D0%B2%D0%B8%D0%B4%D0%B5%D0%BE", "text": "Руският президент Владимир Путин пристигна в Анкара. Държавният глава на Русия ще участва в церемония по откриването на строежа на първата турска АЕЦ. Вчера в Туитър Ердоган съобщи, че днес заедно със „скъпия приятел Владимир Путин\" ще направят особено важна крачка в турско-руските отношения с поставянето на основите на грандиозната инвестиция от 20 млрд.долара, каквато е АЕЦ „Аккую\". \r\n   \r\n    В Анкара той ще се срещне с турския си колега Реджеп Ердоган, както и с президента на Иран Хасан Роухани, съобщават световните осведомителни агенции.  \r\n   Тримата лидери ще обсъдят регионални събития, продължаващата война в Сирия, както и отношенията между своите страни. Путин и Ердоган също така ще открият строежа на първата в Турция атомна електроцентрала. АЕЦ „Аккую\" в окръг Мерсин се изгражда съвместно с руската компания „Росатом\" и ще има четири енергоблока с мощност от по 1200 мегавата. Строежът на съоръжението трябва да завърши през 2021 година.  \r\n   \r\n   Правителството на Русия предоставя на основния изпълнител на строителството на АЕЦ кредит при преференциални условия. Предвижда се връщането на средствата по кредита да стане за сметка на продажбата на произведената от АЕЦ „Акую\" електроенергия от момента на въвеждането й в експлоатация в продължение на 15 години.  \r\n   Общата стойност на АЕЦ се изчислява на 20 млрд. долара. Турската държавна енергийна компания Tetas от своя страна гарантира покупката от проектната компания на 70% от електроенергията, произведена от първите два въведени в експлоатация атомни реактора на АЕЦ „Акую\", а след въвеждане в експлоатация на другите два ядрени блока Турция ще изкупува 30% от произведената от тях електроенергия. Останалата електроенергия ще се търгува на свободния пазар.  \r\n   Според договора среднопретеглената цена, по която турската държавна компания ще изкупува посочените количества електроенергия от атомната електроцентрала, е 12,35 щатски цента за киловатчас. \r\n      ", "date": "2018.04.03", "title": "Как посрещнаха \"скъпият приятел\" Путин в Турция (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380429-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D1%81%D0%B5-%D0%B4%D0%B8%D0%B3%D0%B8%D1%82%D0%B0%D0%BB%D0%B8%D0%B7%D0%B8%D1%80%D0%B0", "text": "Силно професионално направление и инвестиции в дигитализация, вкл. електронно обучение на студентите и включване в мрежа с други европейски висши училища, препоръча министърът на образованието и науката Красимир Вълчев на преподавателите в Тракийския университет в Стара Загора, за да гарантират бъдещето на висшето училище. По думите му, трябва да се наблегне на това, в което е силен университетът, на добрата база и марката. Другото важно условие е инвестицията в млади преподаватели. Той коментира, че е необходима промяна на крайния модел на академично самоуправление, който е довел до репутационен проблем. МОН си партнира със Съвета на ректорите, за да спре екстензивното разрастване на висшите училища, както и да се преструктурират профилите – всеки университет да започне да обучава в направления, в които е силен. „Важно е да се подготвят такива специалисти, които са търсени от бизнеса в региона и ще се реализират на пазара на труда\", посочи министърът. Според него, трябва да продължи намаляването на приема в направления, които са търсени само заради едната диплома. Голямото предизвикателство през следващите години е дигиталната трансформация, заяви министър Вълче. Той посочи, че предстои промяна в наредбата за безплатните учебници, за да се даде възможност на издателствата да подготвят електронни учебници с идентично съдържание на хартиените. Работодателите са основен партньор на МОН в усилията за разширяване на професионалното образование в контекста на бъдещите изисквания на пазара на труда, подчерта министърът.", "date": "2018.04.03", "title": "Образованието се дигитализира"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/380430-%D0%B4%D0%B0%D0%B4%D0%BE%D1%85%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%BD%D0%B0-%D1%81%D1%8A%D0%B4", "text": "Трима потребители на Facebook Messenger от Калифорния дадоха на съд социалната мрежа. В колективния иск се твърди, че Facebook нарушава конфиденциалността на потребителите, предаде Ройтерс. Месинджърът на Facebook води история на всички позвънявания и текстови съобщения между потребителите. Именно срещу събирането на подобна информация от социалната мрежа негодуват потребителите. Искът е подаден във федералния съд на Северния окръг на Калифорния като колективен, от името на всички засегнати потребители. Ищците претендират за компенсация, размерът на която не се посочва. Към момента представители на Facebook все още не са коментирали официално новината за колективния иск. По-рано компанията призна, че нейният месинджър действително води история на позвъняванията и текстовите съобщения на потребителитее. Според социалната мрежа обаче, събирането на информацията се извършва само по избор на потребителите на Android. При това съдържанието на разговорите и текстовата кореспонденция не се съхранява и никакви данни не се предават към трети страни.", "date": "2018.04.03", "title": "Дадоха Фейсбук на съд"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/380431-%D1%81%D0%B4%D1%81-%D1%81%D1%82%D0%B0%D0%B2%D0%B0-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%BE-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%BD%D0%B0-%D0%BF%D0%B0%D1%80%D1%82%D0%B8%D1%8F", "text": "„Курсът на СДС трябва да е към консервативно патриотичната линия\", коментира в предаването „Тази сутрин\" по bTV лидерът на движението Божидар Лукарски. По думите му с НФСБ имат много допирни точки. Двете партии вече делят мястото в емблематичната сграда на „Раковски\" 134. „На последния изпълнителен съвет на партията аз дадох ясен знак, че курсът на СДС трябва да е към тази линия, която се покрива от НФСБ и Патриотите. Допирни точки са отношението ни към истанбулската конвенция, позициите ни спрямо руския патриарх, доста са нещата\", допълни още Лукарски. Той е категоричен, че за обединение с НФСБ може да се говори след 17 април, когато този разговор ще се води на партийно ниво по време на националния съвет на партията. По думите на Лукарски идеята му е подкрепена от по-големите регионални организации на СДС. „На съвета на партията трябва да се реши дали ще има движение към консервативно патриотични организации или към дясно либерални организации, каквито са „Да, България\" и ДСБ\", коментира Лукарски. Според него ДСБ също са консервативна партия, но в алианс с „Да, България\" придобиват „ясно изразен либерален уклон – нещо, което СДС не може да поддържа\". „СДС винаги е било носител на синята идея. СДС от десните партии е най-добре подкрепяна и сме с най-добрите структури, така че тази коалиция както искат да я кръщават, но „лилава коалиция\" ще е по-точно\", коментира още обединението на другите две партии Лукарски. На въпрос кой ще води коалицията между НФСБ и СДС Лукарски каза, че е много рано. „С Валери Симеонов имаме много добър личен контакт, но тези теми не сме ги обсъждали\", коментира Лукарски който добави, че евроизборите са добър хоризонт, към който да се стреми една бъдеща коалиция.", "date": "2018.04.03", "title": "СДС става консервативно патриотична партия"}
{"url": "http://www.classa.bg/%D1%81%D0%B2%D1%8F%D1%82/item/380432-%D1%80%D1%83%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%BE-%D0%B2%D1%8A%D1%80%D0%B2%D0%B8%D0%BC-%D0%BA%D1%8A%D0%BC-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE", "text": "Руският генерал-лейтенант Евгени Бужински, прослужил 41 г. в армията, предупреди, че светът е на ръба на \". Той отправи смразяващото си предупреждение в интервю за Би Би Си, цитирано от Канал 3.        Според него изгонването на дипломати от страните на ЕС и от САЩ заради аферата Скрипал създава ситуация, която е \"по-лоша от Студената война\".      Помолен да обясни какво е по-лошо от Студената война, генералът е лаконичен: \"Истинска война. По-лоша от Студената война е реална война. Тя ще бъде последната в историята на човечеството\".    Бужински, който се пенсионира от армията през 2009 г., добави, че не аферата Скрипал, а натискът може да доведе човечеството до война.    \"САЩ казват, че натискът ще продължи. И какво ще постигне това? Ще доведе ли до промяна в режима? Това е безполезно\", категоричен е руският генерал. Той предупреди, че продължаващият натиск върху Русия е опасна политика   . \"Не познавате руснаците - колкото по-голям е натискът, толкова повече обществото се обединява около президента (Путин)\", продължи Бужински.    \"Вие гоните дипломати, ние гоним дипломати. Вие гоните още, и каква е следващата стъпка? Прекъсване на дипломатическите отношения. В момента вие притискате Русия в ъгъла, а да притискаш Русия в ъгъла е много опасно нещо\".    Генералът определи като \"пълна безмислица\" отравянето на Сергей Скрипал и дъщеря му Юлия в Англия, и добави, че руският президент Владимир Путин \"е последният човек, който има полза от него\".", "date": "2018.04.03", "title": "Руски генерал смразяващо: Вървим към последната война на човечеството"}
{"url": "http://www.classa.bg/%D1%81%D0%B2%D1%8F%D1%82/item/380433-%D0%B2%D1%80%D1%8A%D1%85-%D0%BD%D0%B0-%D1%86%D0%B8%D0%BD%D0%B8%D0%B7%D0%BC%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BF%D0%BB%D1%8E%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D0%BA%D0%BB%D0%B8%D0%BF%D0%BE%D0%B2%D0%B5,-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F%D1%82-%D0%BE%D0%B3%D0%BD%D1%8F%D0%BD-%D0%B4%D0%BE%D0%BD%D0%B5%D0%B2-%D0%B9-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0-%D1%82%D1%80%D0%B8%D0%B1%D1%83%D0%BD%D0%B0", "text": "След като отмъкна 5 млрд. лева от спестяванията на българите и се укри от правосъдието в луксозен петзвезден хотел в Белград, Цветан Василев вече три години не е спирал да се представя за борец против корупцията, жертва на заговор и какво ли още не, само и само да избегне изправянето на подсъдимата скамейка.      За тази цел Василев плаща на пиари, поръчкови журналисти, поддържа личен сайт, профили в социалните мрежи, а цяла армия от тролове в интернет лъскат от сутрин до вечер имиджа му. Безуспешно, защото няма как от символ на корупцията, да се събудиш чист като сълза, след като си източил чрез фирми-бушони целия паричен ресурс на банката.    Наглостта на българския Мадоф обаче явно се е предала и на цялата фамилия Василеви, както и на щерка му Радосвета, която също се изкара жертва на правосъдието, макар че докато баща й беше на върха, самата тя с лека ръка харчеше милионите на вложителите в КТБ.    Радосвета Василева В поредица от скандални клипове заснети в Белград и разпространявани основно във фейсбук от Цветан Василев, а от днес и в медията бухалка на Огнян Донев – „Клуб Зет\" (и то като водеща новина),    Радосвета с видимо удоволствие и с усмивка на лицето, плюе против България, твърди че се занимава със „социален активизъм\" и с разкривен патос най-нагло обяснява, какво означавало българското председателство на Съвета на ЕС, че българите били най-нещастливите хора в Евросъюза.    Освен това България била най-бедната и корумпирана държава, нямало правов ред, както и съществували сериозни проблеми с доверието в съдебната система. Василева пробва да се прави и на икономически експерт, обяснявайки с назидателен тон какво не било свършило правителството, на кое място сме били по дигитализация и още куп високопарни и нищо не значещи фрази.    В последният клип Радосвета, представена от „Клуб Зет\" не като обвиняема по аферата КТБ, а като „докторка по право от Лондон\" (!?), критикува правителствата на България, твърди, че имало „мегакорупция\", а младите хора бягали от страната, защото нямало върховенство на закона. Разбира се, за корупцията Радосвета съвсем сигурно може да свидетелства от първа ръка, но най-добре да го направи не по интернет, а в съда, когато баща й застане пред него.    Тогава може да обясни на съдията по какви заслуги само на 29 години Василев я назначи за шеф на банка „Виктория\", както и в какви луксозни имоти се е ширила в страната и чужбина, докато баща й е замислял поредната си финансова схема. Пародията е пълна, защото размахвайки театрално ръце и кривейки лице, в опит да се представи за „експерт\",    Радосвета всъщност показва нагледно как децата на крадци-олигарси си мислят, че щом родителите им имат пари, макар и присвоени от всички българи, всичко им е позволено. Дори и публично да се излагат.", "date": "2018.04.03", "title": "Връх на цинизма! Дъщерята на Цветан Василев плюе България в скандални клипове, подсъдимият Огнян Донев й осигурява трибуна!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/380434-%D0%BD%D0%B8%D0%BD%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%8F%D1%80%D0%BD%D0%BE-%D0%BB%D0%B8-%D0%B5,-%D1%87%D0%B5-%D1%87%D0%B5%D0%B7-%D0%B3%D0%BE%D1%82%D0%B2%D1%8F%D1%82-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D1%82%D0%BE%D0%BA%D0%B0", "text": "Лидерът на БСП Корнелия нинова реагира остро на решението на правителството да не участва с сделката за ЧЕЗ. Позицията на кабинета „Борисов 3\" бе съобщена от финансовия министър Владислав Горанов на днешното заседание на временната парламентарна комисия, разследваща всички факти и обстоятелства около скандалната продажба на ЕРП-ето на фирма „Инерком\" ЕООД на Гинка Върбакова от Пазарджик. Решението за отказа на изпълнителната власт от участие в сделката е било съгласувано с премиера Бойко Борисов. Ето какво написа във „Фейсбук\" Корнения Нинова, която в момента е в черногорската столица Подгорица:      „Какво се случи между 01.03. 2018 и днес. Дължите отговори и истината, г-н Борисов, на 3 милиона българи. На 01.03. 2018 министър Горанов заяви, стоейки до Гинка Върбакова след среща при Борисов: \"Заявихме ясно желанието си да участваме в тази сделка по един или друг начин. Ако продавачът се съгласи, държавата има възможността през средства от бюджета или частно придобиване – чрез някоя от енергийните компании, да влезе в подобна сделка. Ако държавата придобие дял от дружеството, този дял трябва да бъде най-малко контролен\". Как така тогава беше целесъобразно, а днес вече не е? Какво се промени? Нещо се случва зад гърба на хората. Или тогава ги излъгахте, за да приспите гнева им от задкулисието?    Днешното скриване на Борисов от комисията и изявлението на министъра на финансите доказват тезата ни, че правителството стои зад нечии неясни интереси, които ще придобият една трета от доставките на ел енергия. Кой взе решение държавата да не участва? Правителството или Борисов еднолично? Разбираме, че правителството не е обсъждало това решение.    Затова питаме и ОП - те съгласни ли са с него? Каква е тази метаморфоза - от - разваляне на всички концесии до ненамеса на държавата в сделка, която засяга националната сигурност и живота на 3 милиона българи. Ясно е, че Борисов си променя позицията по три пъти на ден, но вие къде сте в това правителство? И още един въпрос - вярно ли е, че ЧЕЗ са внесли искане в КЕВР за увеличаване цената на тока, с колко и откога.    Излезте и обяснете на българите кой си играе със съдбата им. Ние продължаваме да настояваме държавата да изпълни функциите си за защита на националната сигурност и интересите на гражданите и да изкупи ЧЕЗ България.  ", "date": "2018.04.03", "title": "Нинова скочи на Борисов: Вярно ли е, че ЧЕЗ готвят поскъпване на тока?"}
{"url": "http://www.classa.bg/%D1%81%D0%B2%D1%8F%D1%82/item/380427-%D0%BD%D0%B5-%D0%BD%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-daca-%D1%82%D1%80%D1%8A%D0%BC%D0%BF-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D1%80%D0%B0%D0%B2%D0%BD%D0%B8%D1%8F-%D1%81%D1%82%D0%B0%D1%82%D1%83%D1%82-%D0%BD%D0%B0-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5,-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D0%BB%D0%B8-%D0%BA%D0%B0%D1%82%D0%BE-%D0%B4%D0%B5%D1%86%D0%B0", "text": "Президентът на САЩ Доналд Тръмп заяви в поредица от туитове, публикувани в неделя, че има за цел да се прекрати споразумението, което дава правен статут на имигрантите, дошли в САЩ когато са били малолетни.   \"Агентите на Граничния патрул не могат да си вършат работата на границата заради смешни либералните закони (на демократите) като \"Catch & Release\" Става все по-опасно. Пристигат кервани от хора. Републиканците трябва да прибягнат до Ядрената опция [парламентарна процедура, позволяваща на Сената, за да анулира закон с обикновено мнозинство], за да приеме строги закони сега. Няма повече DACA! \", пише президентът на САЩ.   В допълнение, Тръмп обвини Мексико за правене на \"малко или нищо\", за да предотврати имигранти от други страни да преминават южната граница на път за САЩ \"Те трябва да сложат край на големите потоци от наркотици и хора, или ще сложим край на техния източник на доход, NAFTA [Споразумение за свободна търговия в Северна Америка]. Ние се нуждаем от стената!\" заплаши той.   През август миналата година, обитателят на Белия дом се отказа от NAFTA, наричайки го \"най-лошото търговско споразумение, сключено някога\". По-късно в интервю през януари 2018 г. за Wall Street Journal, той каза, че Мексико може да плати \"косвено\" чрез NAFTA граничната стена, която неговата администрация възнамерява да изгради между двете страни.   Споразумението DACA бе стартирано от администрацията на Обама през 2012 г. и позволява на децата на имигрантите без документи, родени след 1981 да получат двугодишно подновимо снизхождение и да не бъдат депортирани.   За да се класират за програмата, нелегалните имигранти трябва да са влезли в САЩ преди да достигнат 16-годишна възраст и преди юли 2007 г., както и да бъдат студенти, завършили висше образование или военни ветерани и да нямат криминално досие.", "date": "2018.04.03", "title": "\"Не на споразумението DACA!\": Тръмп отхвърли правния статут на имигрантите, пристигнали като деца"}
{"url": "http://www.classa.bg/%D1%82%D0%B5%D1%85%D0%BD%D0%BE/item/380428-%D1%88%D0%B2%D0%B5%D1%86%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8-%D0%B4%D0%B8%D0%B7%D0%B5%D0%BB%D0%B8%D1%82%D0%B5", "text": "Шведското правителство забрани движението на дизелови автомобили в центъра на големите градове, следвайки примера на Германия. Скоро германски съд също позволи такава забрана от страна на градовете. Във Финландия обаче властите засега нямат намерение да правят това. Правителството на Швеция обясни, че забраната за влизане на автомобили с дизелови двигатели в центъра на големите градове е приета заради по-строгите изисквания за екологичност на моделите. От 1 септември миналата година беше приета нова процедура за проверка количеството вредни емисии: автомобилите трябва да бъдат проверявани при реално движение, поради което резултатите от новата процедура са по-надеждни. В същото време властите във Финландия няма да въвеждат такава забрана, тъй като не виждат проблеми с дизеловите двигатели. Основните замърсители на въздуха в страната са старите автобуси, гумите със шипове и праха по улицата. Освен това продажбата на дизелови автомобили стремително намалява.", "date": "2018.04.03", "title": "Швеция забрани дизелите"}
{"url": "http://www.classa.bg/%D1%81%D0%B2%D1%8F%D1%82/item/380422-%D1%83%D0%B8%D0%BB-%D1%81%D0%BC%D0%B8%D1%82-%D1%83%D0%BD%D0%B8%D0%B6%D0%B5%D0%BD-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%BD%D0%B0%D1%82%D0%B0-%D1%81%D0%B8-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%B0-%D1%81%D1%80%D0%B5%D1%89%D0%B0-%D1%81-%D1%80%D0%BE%D0%B1%D0%BE%D1%82%D0%B0-%D1%81%D0%BE%D1%84%D0%B8%D1%8F", "text": "Американският хип-хоп певец актьор и Уил Смит имаше романтична среща с известния хуманоиден робот София, който обеща да унищожи човечеството по време на публичното си представяне преди две години. Въпреки харизмата на холивудската звезда, изглежда, че срещата не е била много успешна за артиста.   Във видеоклипа, публикуван в YouTube, можете да се види, как Смит се опитва да флиртува със София, докато се срещат в романтична обстановка с вино в хотел на Каймановите острови. По време на неудобната си среща, актьорът се шегува неспокойно, бори се да поддържа разговора и дори се опитва да целуне робота, но е отхвърлен с класическата унизителна фраза \"оставаме приятели\".   На срещата, хуманоидът също критикува и музиката на Смит, заявявайки, че \"не е за нея\".   София бе създадена от компанията Hanson Robotics и е активирана през 2015 г. Тя е в състояние да представи 60 човешки емоции и да проведе прости разговори. През октомври 2017 г. тя получи гражданство на Саудитска Арабия, което стана първият случай в света, в който се предоставя гражданство на робот.", "date": "2018.04.03", "title": "Уил Смит унижен от катастрофалната си романтична среща с робота София"}
{"url": "http://www.classa.bg/%D1%81%D0%B2%D1%8F%D1%82/item/380423-%D0%B1%D0%B0%D1%85%D1%80%D0%B5%D0%B9%D0%BD-%D0%BE%D1%82%D0%BA%D1%80%D0%B8-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BD%D0%B5%D1%84%D1%82%D0%B5%D0%BD%D0%BE-%D0%BF%D0%BE%D0%BB%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D0%B8", "text": "Бахрейн откри най-голямото нефтено находище, което някога е било намерено в историята на страната.   \"Председателят на Съвета на представителите, Ахмед бин Ибрахим Ал Мула изрази топлите си поздравления към Негово Величество крал Хамад бин Иса ал Халифа, за откриването на най-голямото находище на петрол в историята на Бахрейн\", заяви БНА, държавната агенция на царството.   Парламентът на арабската държава е готов да \"даде приоритет на операциите по проучване и добив на нефт\". Изявлението посочва, че \" откритият петрол ще бъде от полза за царството на Бахрейн и неговите лоялни поданици\".   Според неотдавнашния доклад на Международната агенция по енергетика, към 2023 търсенето на петрол ще достигне 104.7 милиона барела на ден, което представлява увеличение с 6,9 милиона от 2017 г. насам. Китай и Индия ще представляват почти 50% от световното търсене, се казва в документа.", "date": "2018.04.03", "title": "Бахрейн откри най-голямото нефтено поле в историята си"}
{"url": "http://www.classa.bg/%D1%81%D0%B2%D1%8F%D1%82/item/380424-%D0%BE%D0%BF%D0%B0%D1%81%D0%B5%D0%BD-%D0%B3%D0%B5%D0%BD,-%D1%83%D1%81%D1%82%D0%BE%D0%B9%D1%87%D0%B8%D0%B2-%D0%BD%D0%B0-%D0%B0%D0%BD%D1%82%D0%B8%D0%B1%D0%B8%D0%BE%D1%82%D0%B8%D1%86%D0%B8,-%D1%81%D0%B5-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D1%8F%D0%B2%D0%B0-%D0%BF%D0%BE-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82", "text": "Генът mcr-1, който помага на бактериите да устоят на колистин, един от малкото антибиотици от последна инстанция, които все още работят, вече е достигнал до болници по целия свят. Благодарение на ново проучване, сега има повече доказателства за произхода му, съобщава порталът Science Alert.   Експертите мислеха и преди, че генът, появил се за първи път в 2005 г., се е развил в китайските свинекомплекси поради широкото прилагане на колистин при животните, но последното проучване предлага още доказателства в подкрепа на тази идея.   Така, изследвайки последователността на геномите на 110 бактериални щамове и сравнявайки ги със съществуващите геномни данни, група британски учени са идентифицирали голям набор от данни на 457 положителни последователности на MCR-1 генома, взети от хора и животни разпределени пет континента.   Това им позволило да се определи с точност, че MCR-1 се появява в Китай и показва как се разпространява в световен мащаб, присъединявайки се като \"на автостоп\" към няколко бактериални патогена.   \"Скоростта, с която MCR-1 се разпространява по целия свят е наистина шокираща\", казва Франсоа Балу, главен изследовател на проекта в Университетския колеж в Лондон (Великобритания).   Сега, след като сме успели да проследим как се разпространява MCR-1, бихме могли да се подготвим за следващия ген с антимикробна резистентност, твърдят изследователите. Това ще изисква световни усилия и много сътрудничество между страните.   Болниците продължават да се борят срещу супербактериите и експертите предупреждават, че ситуацията постепенно ще се влоши, а учените пък се борят за по-добри лекарства, за да се отговори на предизвикателството.   \"Като се има предвид липсата на нови антибиотици в сегмента, нашата най-голямата надежда за избягване на настоящата криза в общественото здраве, е да се подобри управлението на съществуващите лекарства чрез използване на потенциала на секвенсиране на бактериалния геном и превръщането му в подобрен инструмент за наблюдение и диагностика\" обяснява Балу.", "date": "2018.04.03", "title": "Опасен ген, устойчив на антибиотици, се разпространява по целия свят"}
{"url": "http://www.classa.bg/%D1%81%D0%B2%D1%8F%D1%82/item/380425-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%82%D0%BE%D1%80%D0%BD%D0%B0%D0%B4%D0%BE-%D1%81%D0%B0-%D0%BD%D0%B5%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%B8-%D0%B7%D0%B0-%D0%BC%D0%B8%D1%81%D0%B8%D0%B8%D1%82%D0%B5-%D0%BD%D0%B0-%D0%BD%D0%B0%D1%82%D0%BE", "text": "Поверителен доклад на Министерството на отбраната на Германия, копие от който притежава списание Шпигел, разкрива, че 93 изтребители-бомбардировачи Panavia Торнадо, притежавани от немските ВВС, спешно се нуждаят от модернизация.   Само 10 от тези въздухоплавателни средства отговарят на изискванията на НАТО и вече са поверени на силите за реагиране на Алианса от януари. За останалата част, възрастта на модела, проектиран и въведен през 70-те години на миналия век, е само част от проблема.   Някои дефекти правят Торнадо уязвим и неподходящ за бойни мисии. Докладът посочва част от тях като \"критични\". По-специално, това е остарялото окабеляване, комуникациите на пилотите не са кодирани подходящо и липсва идентификацията „приятел/враг\". Не е известно дали тези въздухоплавателни средства може да бъдат модернизирани, за да продължат в експлоатация до 2035 г., както е планирано, и дали премахването на някои от тези дефекти е \"технически възможно\", според германското списание.   Дефектите та Торнадо са известни от дълго време и многократно са предизвиквали обществено отражение. По този начин, през 2016 г. участието в международната коалиция срещу Ислямска държава се поставя под въпрос, когато бе установено, че инструментите на кабината излагат самолета за възможна атака по време на нощни мисии, заради прекомерното осветление.   Луфтвафе е планирало да започне да се освобождава от тези самолети от 2025 г. и най-вероятно да ги заменя с Eurofighter Typhoon, но сред алтернативите се оценяват също така Lockheed Martin F-35, Boeing F-15 и F-18, производство на САЩ. Сред другите изисквания към възможните заместители, е способността да се превозват ядрени бомби B-61 със свободно падане.", "date": "2018.04.03", "title": "Германските самолети \"Торнадо\" са неподходящи за мисиите на НАТО"}
{"url": "http://www.classa.bg/%D1%81%D0%B2%D1%8F%D1%82/item/380426-%D0%BA%D0%B8%D1%82%D0%B0%D0%B9-%D0%B2%D1%8A%D0%B2%D0%B5%D0%B4%D0%B5-%D0%BC%D0%B8%D1%82%D0%B0-%D0%B7%D0%B0-128-%D1%81%D1%82%D0%BE%D0%BA%D0%B8,-%D0%B2%D0%BD%D0%B0%D1%81%D1%8F%D0%BD%D0%B8-%D0%BE%D1%82-%D1%81%D0%B0%D1%89-%D0%BA%D0%B0%D1%82%D0%BE-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD", "text": "Комисията за митнически тарифи на китайския държавен съвет реши да спре тарифните отстъпки за продукти с произход от Съединените щати, за да защити интересите на страната, се казва в правителствено изявление.   Документът пояснява, че мерките на китайското правителство са насочени към балансиране на загубите, причинени от митата, наложени от Съединените щати върху стоманените и алуминиевите продукти, които внасят от азиатската страна.   Според нотата, мита между 15% и 25% ще бъдат прилагани от Пекин за 128 стоки, внасяни от САЩ и  влизат в сила от 2 април.   В изявлението се посочва, че Китай налага мита от 15% върху 120 внасяни стоки като плодовете. Осем продукта, които включват свинско месо и хранителни продукти, ще бъдат обект на 25% мито.   Пекин казва, че това са \"легитимни мерки, предприети от Китай, за да следва правилата на Световната търговска организация и да защити интересите си\". В края на март американският президент Доналд Тръмп подписа меморандум, който налага нови мита за Китай, на стойност до 60 милиарда долара годишно. Мярката беше приета в опит да се намали огромният търговски дефицит на Вашингтон с втората по големина икономика в света, който през 2017 г. достигна 375 млрд. долара.", "date": "2018.04.03", "title": "Китай въведе мита за 128 стоки, внасяни от САЩ като противодействие на Вашингтон"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380418-%D1%80%D1%8A%D1%81%D0%B5%D0%BB-%D0%BB-%D0%B1%D0%BB%D0%B5%D0%B9%D0%BA%D1%8A%D1%82-%D0%BE%D0%BD%D0%BE%D0%B2%D0%B0,-%D0%BA%D0%BE%D0%B5%D1%82%D0%BE-%D0%BD%D0%B5-%D0%B2%D0%B8-%D0%BA%D0%B0%D0%B7%D0%B2%D0%B0%D1%82-%D0%B7%D0%B0-%D0%B2%D0%B0%D0%BA%D1%81%D0%B8%D0%BD%D0%B8%D1%82%D0%B5,-%D0%BC%D0%BE%D0%B6%D0%B5-%D0%B4%D0%B0-%D0%B2%D0%B8-%D1%83%D0%B1%D0%B8%D0%B5", "text": "Изследвания доказаха, че ваксините предизвикват необратими нарушения в мозъка.  Д-р Р. Блейкът е лицензиран неврохирург, писател и лектор. Завършил е университета в Нови Орлеан и различни медицински специалности в Южна Каролина. 24 години е работил като неврохирург; през последните две години работи като диетолог; автор е на три книги, написал е глави в учебници по медицина и много научни статии.      Д-р Блейкът е участвал в повече от сто радио- и телевизионни предавания; освен това е и професор по биология в колежа Белхейвън и влиза в редколегията на няколко списания, между които “Американска нутрицевтична асоциация”.   От 30 години изследвам как работят клетките на мозъка и какво става с тях, когато човек се разболее. Една от най-големите загадки беше връзката между ваксинирането и определени болести на мозъка като:   Аутизма, Неспособността за концентрация на вниманието, Хиперактивността, Синдрома на войната в Залива…   Напоследък са много разпространени невродегенеративните заболявания – Паркинсон, Алцхаймер, амиотрофичната латерална склероза.   Ние научавахме все повече и повече за работата на мозъчните клетки и открихме, че нормални процеси, като метаболизма например, могат да предизвикат натрупването на странични химически продукти – свободни радикали, които могат да разрушат тези клетки.   Свободните радикали са нещо като реактивни частици, които се движат около клетката и увреждат всичко, до което се докоснат. Повечето от свободните радикали възникват в процеса на метаболизма, но те могат да бъдат резултат от токсичното въздействие, облъчване и от отровни метали… Клетките разполагат със защитна система, която има за цел да ги неутрализира. Тази система се нарича антиоксидантна и се състои от витамини, минерали и специални химически съединения, наречени тиоли (глутатион и алфа-липоева киселина).   Ролята на свободните радикали в изброените заболявания вече е доказана. Но много специалисти смятат, че аутизмът, неспособността за концентрация на вниманието и хиперактивността може да са предизвикани от живака, който се съдържа във ваксините.   Тези заболявания са обединени от едно явление – свръхактивността на част от имунната система. Една определена част от имунната система е свърхактивна, а другите й части – например клетъчният имунитет, са отслабени. Живакът може да увреди функциите на имунитета…   Ваксините съдържат мъртви вируси или бактерии, части от микроорганизми, токсични вещества, отслабени живи организми. Производителите добавят във ваксините силнодействащи имуностимулатори като сквален, алуминий, липополизахариди и др. , които се наричат адюванти.   Ваксинирането обикновено изисква повтаряне на инжекцията след определено време. Съчетанието между адювантите с отслабените възбудители на заболяванията играе ролята на пусков механизъм за имунния отговор, който прилича среща на организма с естествена инфекция. Но тук има много важна разлика. В естествени условия почти никакви заболявания не нахлуват в организма чрез инжектиране. Повечето от тях проникват през носа, гърлото, дихателните пътища и пр. Обвивките, през които проникват инфекциите, съдържат имунни клетки, различни от онези, които се активизират от инжекцията. Тази система на защита се нарича IgA-система.   Тази първа линия защитава и помага да се намали активността на имунната система в целия организъм. IgA-системата може напълно да спре инфекцията.   Твърдението, че вкараните чрез инжекцията микроорганизми в организма стимулират имунитета, не отговаря на истината.   Производителите твърдят, че произвеждат все по-мощни ваксини, но почти всички от тях се провалят. Те използват по-силни адюванти или увеличават количеството им, но проблемът е в това, че стимулирането на имунната система в много ранна възраст, във възрастния организъм или при недостатъчното хранене на човека това може да предизвика противоположния ефект – да парализира имунитета. Днес е много разпространен проблемът с недохранването. Много африканци починаха след ваксиниране заради недояждането.   Друг проблем на съвременните ваксини е в това, че стимулирането на имунитета продължава дълго време. Причината за това са адювантите, които остават в тъканите и постоянно стимулират имунните клетки.   Какво става с мозъка след ваксинирането?   Когато фармаколози обсъждат страничните ефекти от различни лекарства, винаги пропускат да посочат как те влияят върху мозъка; това се отнася и до ваксините. Дълго време никой от тях не се интересуваше как влияе една ваксина върху него.   Този факт беше пренебрегван заради грешното заключение, че мозъкът е защитен от имунна активация със специална бариера. Но изследвания показаха, че имунните клетки могат безпрепятствено да проникват в мозъка и което е по-важно – собствената имунна система на мозъка може да бъде активирана с ваксината.  Мозъкът има собствена имунна система, която действа чрез уникален тип дребни клетки, които са разположени в него на голямо разстояние едни от други. Те могат да се активират от много дразнители, т.е. ваксината много лесно може да проникне в мозъка и да активира имунните му клетки. Точно в този факт се крие опасността на днешната политика на ваксинирането.   Клетките на имунната система на мозъка, активирайки се, започват да се движат по нервната система, отделяйки голямо количество химически имунни продукти, наречени цитокини и хемокини, и създава голямо количество свободни радикали, като се опитват да унищожат проникналите отвън микроорганизми, но такива не съществуват. Излиза, че ваксината с измама ги принуждава да повярват в това.   За разлика от имунната система на организма, имунните клетки на мозъка отделят две химически вещества, които са разрушители на мозъчните клетки. Това са глутаматът и хинолиновата киселина, наречени „възбуждащи екзитотоксини”. Те увеличават количеството свободни радикали в мозъка. Изследване на болни показва, че нивата на тези два екзитотоксини стигат до високи стойности при вирусни и бактериални инфекции в мозъка.   Съществува мнението, че високото ниво на хинолиновата киселина в мозъка е причината за слабоумието.   Ваксинирането през къси интервали от време води до постоянна активация на имунната система на мозъка, което означава, че той се подлага на въздействието на голямо количество екзитотоксини и имунни цитоксини.   Изследвания на болни от аутизъм показват също високи нива на имунни цитокини и екзитотоксини в нервната им система. Тези химически вещества подобно на свободните радикали се разпространяват по цялата нервна система и я разрушават…   В нормално състояние имунната система на мозъка бързо се активира, след това бавно спада активността й и по този начин намаляват уврежданията. Ваксините не дават възможност на клетките на имунната система на мозъка да се успокоят. Когато мозъкът е развиващ се, това може да доведе до нарушения в речта, поведението и до слабоумие.   В зряла възраст този процес може да предизвика “синдрома на войната в Залива” (всеки седми американски войник по времето на първата война в Персийския залив страда от болки в мускулите и ставите, умора и гадене и губене на равновесието; повечето ветерани развиват латерална амиотрофична склероза) или някои от разпространените неврогенеративни заболявания – Паркинсон, Алцхаймер…   Неотдавна бяха проведени изследвания от световноизвестния имунолог д-р Х.Х. Фаденбърг и те показаха, че ваксинираните срещу грип възрастни хора през последните години развили пет пъти по-голям риск да се разболеят от Алцхаймер в сравнение с неваксинираните. Д-р Фаденбърг приписва този факт на живака и алуминия, които се съдържат във ваксината; тези два метала активират клетките на мозъчната имунна система и увеличават количеството възбуждащи токсини в мозъка.   Цитокините също влияят върху функцията на мозъка и могат да предизвикат:   Обърканост на съзнанието, Затруднена реч, Дезориентация, Припадъци, Проблеми с паметта, Сънливост, Нервна възбуда, Раздразнителност, Промяна в поведението, Агресия, Затруднена концентрация на вниманието, Други поведенчески проблеми.   Свръхактивирането на имунитета на мозъка при деца е много разрушително и може да предизвика нехарактерни синдроми като “синдрома на Алиса в Страната на Чудесата” (пациентите усещат объркано чувство за времето и пространството), увреждане на функциите на челните части на мозъка и др.   Няколко изследвания убедително показват повишено ниво на цитокините при деца, които страдат от аутизъм.   Изследване на деца, които страдат от аутизъм, показва, че при тях е налице имунна атака срещу мозъка. Същото откритие важи и за невродегенеративните заболявания и за “синдрома на войната ва Залива”. Автоимунитетът на болните е задействан от ваксините и микроорганизмите, които се съдържат в тях. Веднъж започнала, имунната реакция не може да спре и продължават описаните по-горе разрушителни реакции.   Друг проблем при ваксините е, че съдържат живи вируси, които са отслабени и се вкарват в организма с цел да подтикнат организма към имунна атака. С това са свързани два проблема. Първият е, че в много случаи вирусите се изплъзват от действието на имунната система и остават в организма до края на живота му. Аутопсии показват, че мозъкът на 20% от изследваните починали хора съдържа живи вируси в кората, при 40% от тях се съдържат живи вируси в други органи. Подобни “находки” са открити и при деца, страдащи от аутизъм. Вторият проблем е свързан с факта, че повечето открити вируси се оказват мутирали; в различни органи на един и същ човек били открити вируси с различни мутации.   Тези факти са тайна, която фармацевти, компании производители и разпространители на ваксини пазят строго.   Тези отслабени вируси се подлагат на мутация, свързана с наличието на свободни радикали в тъканите и органите, превръщайки се в опасни болестотворни микроорганизми. Неотдавна учени откриха, че голяма част от страдащите от Алцхаймер имат в главния си мозък живи вируси…   Веднъж вкарани в организма, вирусите не могат да бъдат отстранени. Те ще се подлагат постоянно на действието на свободните радикали и тяхното количество с възрастта ще расте. Свободните радикали принуждават вирусите да мутират.   Вирусите в мозъка или други органи в тялото бавно и незабелязано увреждат главния или гръбначния мозък и предизвикват внезапни страшни болести.   Много изследвания показаха, че тази практика може да предизвика сериозно увреждане на мозъка чрез многобройни механизми. Тъй като мозъкът на детето се развива бързо от третото тримесечие на бременността до две години, той не бива да се подлага на безумен риск чрез ваксиниране.   Видяхме, че ваксините, които съдържат живи вируси, са заплаха за здравето на човека, тъй като повечето вируси остават в организма, а свободните радикали ги принуждават да мутират, превръщайки ги в болестотворни агенти. Всички случаи на полиомиелит в развитите страни, след като в тях беше използвана живата поливаксина, бяха предизвикани от нея.   А днес вече се говори и за живи витамини?! Дали тези живи витамини не са нов вид смъртоносни вируси, подобни на тези, които се съдържат във ваксините?!     “Ваксините са огромна измама… Те не са спасили нито един живот, но са причина за много болести и смърт, много абсолютно ненужни и незаслужени страдания и бъдещото поколение ще ги смята за една от най-големите грешки в епохата на невежество и предразсъдъци, а тяхното налагане пред страха от наказание – за мръсно петно в развитието на заканодателството в нашия век…”", "date": "2018.04.03", "title": "Ръсел Л. Блейкът: Онова, което не ви казват за ваксините, може да ви убие"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380419-%D0%B1%D0%B0%D0%B1%D0%B8%D0%BA%D1%8F%D0%BD-%D0%B2-%D1%85%D1%80%D0%B0%D0%BC%D0%B0-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B8-%D0%B5-%D0%BF%D1%8A%D0%BB%D0%BD%D0%BE-%D1%81-%D1%82%D1%8A%D1%80%D0%B3%D0%BE%D0%B2%D1%86%D0%B8", "text": "      На Велики понеделник на Страстната седмица, християните по тези земи отбелязват страдания...Тези от последната седмица на земния МУ живот. На този ден Божият Син гони търговците от Храма, защото е място за молитви. У нас пред храмовете и манастирите продават портрети на Путин, значки със съветски петолъчки. Случайно отсъстват пречупени кръстове.   В храма на демокрацията ни е пълно с търговци и вместо да ги изметем от там, си задаваме идиотския въпрос - \"Ми кой друг да дойде в Парламента?\"   В офисите на служителите ни (министрите) се търгува с влияние. Не с нашето, защото ние сме им в кърпа вързани, а с това на раздаващите сребърници. Дори има прогрес и модернизация - вече сами си ги вземат, ако не им ги дадеш.    Иначе - лошо   В храмовете на правото влизат само просяци и блудници. Останалите ги \"издирваме\" с невиждащите очи на властта. Превръзката падна от очите, но не успя да ни скрие срамотиите, за които в Ренесанса и едно листо стигаше, защото наДебеляхме от \"справедливост\".   На нашия Понеделник понякога му казваме \"сляпата неделя\", а понякога \"Видовден\"... Дано прогледнем, че скоро освен очи за лошото и изкуствен интелект ще ни трябва.  ", "date": "2018.04.03", "title": "Бабикян: В храма на демокрацията ни е пълно с търговци"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380420-%D1%82%D1%80%D0%B8%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0%D1%80%D1%83%D1%88%D0%B0%D0%B2%D0%B0%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0", "text": "Няколко министри нарушават Закона за движение по пътищата. Това установи анализ на „Института за пътна безопасност”. Куриозното е, че хората, които трябва да дават пример в спазването на законит, всъщност не ги спазват.      „Институтът за пътна безопасност / ИПБ/ констатира, че министъра на вътрешните работи, министърът на транспорта, информационните технологии и съобщения и министърът на образованието и науката не спазват ЗДвП. В същото време настояват от гражданите да го спазват. С няколко писма до МС, МВР, МОН и МТИТС, Института за пътна безопасност настоява за среща и предприемане на действия по-изпълнение на законови разпоредби на длъжностни лица, но до момента отговор няма.   Министъра на вътрешните работи, министърът на транспорта, информационните технологии и съобщения и министърът на образованието и науката системно не изпълняват задълженията си по ЗДвП. В чл.170б и чл.170в закона ги задължава да издадат наредби касаещи обследване на тежките пътно-транспортни произшествия и анализиране на пътно-транспортните произшествия с участието на деца.Повече от 10 години тези наредби не са издадени. Министъра на образуванието и науката  повече от 20 години не изпълнява изискването за Най сериозни са нарушенията на министъра на вътрешните работи.   От 2010 година няма внесен нито един доклад в МС за състоянието на БДП в България. ДОККПБДП на която председател е министъра на вътрешните работи е задължена съгласно &1 ал.2 т.3 на ЗДвП да изготвя ежегоден доклад за състоянието на БДП, който се разглежда от МС. Липсата на такива доклади създават предпоставка МС и неговия Председател да не са в състояние да управляват системата за БДП. Отговорности по ЗДвП е възложена на единадесет държавни институции. Министър председателят трябва да знае, че именно тези доклади индитифицират проблемите и предлагат решения. Управлението на БДП, чрез импровизация води до това България да е най-опасното място за движение по-пътищата в ЕС.   ИПБ и Карстори  организират работна закуска на 03 април /вторник/ от 10. 00 часа в SAHO на ул. „Искър” №4 с журналисти на която ще бъдат представени проблемите с вторичния пазар на автомобилите и по конкретно какви рискове се крият при закупуването на автомобили на старо.     Това са разпоредбите в ЗДвП:   В чл.170б, министърът на вътрешните работи и министърът на транспорта, информационните технологии и съобщения се задължават да определят с наредба  реда за служебно обследване на тежките пътно-транспортни  произшествия , допуснати от водачи, придобили правоспособност за управление на моторни превозни средства за обществен превоз или за собствена сметка на пътници и товари, както и набелязаните мерки за тяхното ограничаване.   В чл.170в, министърът на вътрешните работи и министърът на образованието и науката се задължават да определят с наредба  реда на взаимодействие по обмен на информацията, анализиране на пътно-транспортните произшествия с участието на деца  и набелязване на мерки за тяхното ограничаване и намаляване на последствията.       В Закона за предучилищно и училищно обучение (ЗПУО), чл. 73, е записано, че средното образование се получава в VIII-XII клас.    Като основна причина за неизготвянето на тези важни наредби и не изпълнение на законовите разпоредби от длъжностни лица може да се посочи липсата на експертен орган, който да осъществява координация, взаимодействие и мониторинг върху дейността и изпълнение на законовите разпоредби на институциите отговорни за БДП в страната.", "date": "2018.04.03", "title": "Трима министри нарушават Закона за движение по пътищата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380421-%D0%B2%D0%B8%D1%80%D1%82%D1%83%D0%B0%D0%BB%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0", "text": "  Отношенията между Запада и Русия са близо до точката на замръзване. Най-голямото многостранно експулсиране на дипломати в историята идва в момент на рязък спад в доверието ни към елитите, институциите, цели професии и съсловия.     Фактът, че всеки започна да възприема себе си като съдник, убива общата посока на обществата ни и ги превърна в разделени общности от единици, които вместо навън и на глас, изразяват несъгласието си вътре и чрез текст.   На този фон международните отношения също се радикализираха.    Ако приемем логиката, че политическите кампании залагат на крайните емоции, достигащи до съзнанието ни по виртуални магистрали, тези, които идват на власт са длъжни да предприемат крайни действия, за да оцелеят в света на крясъци.   Светът отдавна навлезе в Първата виртуална световна война, която става толкова масирана, че трябва да променим спешно мисленето си, за да избегнем последващ глобален военен конфликт.   Може да ви звучи преувеличено и доста странно, но спешно трябва да си върнем човечността.   Да разговаряме повече, да се слушаме повече и да мислим за стойността на всичко, което изричаме. Това вечно лепене на етикети, присъди, заклеймявания и крайно отричане на чуждото мнение трябва да остане в миналото, ако искаме да стигнем до момента, в който \"уважавам те\" и \"обичам те\", \"вярвам ти\" или \"не ти вярвам\" да имат същата стойност.   Ако ви прави впечатление, голяма част не само от българското общество, се чувства объркана. И в Русия е същото. В Съединените щати и Великобритания също. Между нас, по-младите и възрастните, зее такава пропаст, че сякаш сме от различни епохи.   В цели региони на света образованите и работещите са обречени на все по-слабо политическо представителство. Те са нарочени и игнорирани, защото в океана от думи, техните са изречени с най-слаб глас и заглъхват сред общите викове.   Няма начин тази посока да доведе до нещо добро.    Напротив, наблюдаваме ценностно разложение, което ни превръща в плячка за мършояди. Шумни в думите и пасивни в действията. Заемаме позиция веднага и по всеки въпрос, без да имаме дори и контурите на цялата картина.   Например в момента британците твърдят, че разполагат с реални доказателства, че Русия е извършила покушение с химическо оръжие на чужда територия. Доказателствата обаче все още не са публични. От друга страна руската икономика се влошава с бързи темпове, но руснаците се мобилизират около своя президент, чувствайки се като жертви на чуждестранен заговор.   Така мислят те. Къде е истината? Трябва да видим доказателствата, за да преценим и то наистина скоро.   Защото помним липсващите оръжия за масово поразяване, които администрацията на Джордж Буш използва като повод за войната в Ирак, започнала преди 15 години и 11 дни.   Оказа се, че такива оръжия просто няма, но това не спря американците, британците и водената от тях коалиция да навлезе в Ирак и да свали режима на Саддам Хюсейн.   След като вече има такъв прецедент, обективността изисква да изчакаме в преценките си и позициите си, защото тази тема вече не е виртуална.   Тя е абсолютно реална и много тревожна за бъдещето не само на нашия регион.   Да, трябва да върнем човечността си, но това минава през връщането на способността ни да мислим без да се подаваме на емоции. Затова, ограничете \"Фейсбук\" поне за малко. Не ставайте войник или жертва във виртуалната война. Ще видите, че не е толкова трудно.", "date": "2018.04.03", "title": "Виртуалната война"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380417-%D1%82%D1%83%D1%80%D1%86%D0%B8-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D0%BA%D0%B5%D0%B2%D0%BE%D1%80%D0%BA-%D0%BA%D0%B5%D0%B2%D0%BE%D1%80%D0%BA%D1%8F%D0%BD", "text": "ТУРСКИ ЗАПЛАХИ/ ТУРСКИ СМЕХОРИИ   По-долу ще прочетете, как двама турци ме ругаят и заплашват.  Получих въпросните любезности след дописката ми „Оставете Кирил, чуйте Ердоган“.  Ей, пишлигари, намерили сте кого да плашите.  Можете да плашите само гаргите – турските гарги.   Реших да ви покажа тия дуращини, а вие сами ще си направите изводите.  Какви хора са това – това е единствено интересното.  За единия от тях – ОРХАН – няма никакви данни – освен, че често се снима на фона на турското знаме. Патриот-ефенди.  Пратил ми е снимка на чаша с образа на Ататюрк. Ясно, нали.   Другият – Т. Мехмет е – от Русе. По-храбро ефенди.  Вчера той е повторил съобщението си – вече гарнирано с турското знаме.   Какви са тия хора, какъв е „профилът“/фасонът им.  Каква отрова е проникнала в празните им глави, за да пишат подобни мерзости?  Защо се напъват толкова да бранят Султана си?   Проблемът не е, че двама малоумници мърсуват във Фейсбук.  Проблемът е, че не знаем, колко хора – тук! – са толкова активни поклонници на Ердоган.   През 90-те години на миналия век криво-ляво избягнахме Косовизацията на България.  Представете си обаче, перушан като Юзеиров да се беше промъкнал някак и да беше оглавил ДПС.  Или някакъв като Местан, който сега патетично носи яйцата на Ердоган.  Жална ни майка.   Разбирате, че темата ми не са тия двамата никаквици – колкото и злобни да са и каквато и мръсотия да излъчват.  По-важното е, какво се случва с хората от тяхната общност?   Когато Ердоган престане да се изразява поетично и мине към преки действия – как ще се почувстват те?  И дали няма да се превърнат в авангарда на Ордата, която ще тръгне към бленуваното Кърджали?  Какво мислят изобщо за занесиите на Султана?  Не знам.   По-страшното е, че никой не се наема да даде отговора.      ", "date": "2018.04.03", "title": "Турци заплашват КЕВОРК КЕВОРКЯН!"}
{"url": "http://www.classa.bg/%D1%81%D0%B2%D1%8F%D1%82/item/380411-%D0%B2%D0%BE%D0%B9%D0%BD%D0%B8%D1%82%D0%B5-%D0%B2-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%89%D0%B5-%D1%81%D0%B5-%D0%B2%D0%BE%D0%B4%D1%8F%D1%82-%D0%B8-%D1%81-%D0%BD%D0%B0%D1%81%D0%B8%D0%BB%D0%B8%D0%B5,-%D0%B8-%D1%81-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F", "text": "Насилието е въпрос на комуникация и платформи като Twitter само показват това. Както пише Томас Шелинг през 1966-а, \"Насилието може да е ужасен начин за комуникация, но винаги ще бъде най-добрият начин една държава да покаже намеренията и възможностите си, когато не успява с думи\".   Книгата \"Война в 140 знака\" на журналиста Дейдив Патрикаракос по много добър начин показва как информационните технологии и особено социалните мрежи се стремят да унищожат класическите форми на война.     Според автора социалните мрежи стоят над всичко, защото дават добър ефект, но без щети и жертви.    Те дават на хора без почти никакъв ресурс (освен един компютър или смартфон) възможност да оказват влияние върху разбиранията за политика и за военни действия.   След като думите все по-често имат по-голямо влияние върху политиката, отколкото реалните военни действия, защо да не приемем писането на туитове като военно действие?   А след като лица, които не са подчинени на държавата, са по-добри в този тип дейности, нормално е да спечелят безпрецедентно предимство. Споровете между държавите и тези виртуални актьори далеч не са предрешени.   Във \"Война в 140 знака\" Патрикаракос ги нарича хомо дигиталис - новите герои на социалните медии.    Той дава пример със своеобразното Twitter-състезание между палестинските цивилни граждани и израелските войници, в което само една снимка на фотогенично момиче от Газа може да се окаже по-въздействаща от цялата израелска държава и нейните действия.   В Украйна той описва виртуална Facebook-държава, която събира информация за случващото се в анексираните територии, и руски тролове, които опитват да проверят колко точно объркване може да има по този въпрос.   За съжаление тази книга бърка в твърдението, че масите вече държат властта. Най-просто казано - те често просто създават много шум за нищо. Палестинците в Twitter не са унищожили международната подкрепа за Израел, украинските въоръжени сили са все така решителни, но зле въоръжени.   Дори интересният пример за джихадистка радикализация и привличане на чужденци към идеята през социалните мрежи не променя ситуацията драстично. Джихадистките групировки се опитват да радикализират млади мъже далеч преди появата на социалните мрежи. Днес го правят далеч по-ефикасно, но пропагандата не печели войни.    А и Ислямска държава не влезе в Мосул, пишейки туитове.   Освен това естествената среда на хомо дигиталис може и да не просъществува за още дълго време. Авторитарните държави всячески се опитват да спрат преразпределянето на силите.   Интернет е започнал като инициатива на Министерството на отбраната в САЩ. И САЩ превръща това, което е започнало като военна мрежа, в световно пространство, в което враговете и съюзниците им се борят за своето място под слънцето.   Това съответства на американската идея за демокрация, но идеята, че държавата доброволно може да преразпредели властта си, е чужда на мнозина. Президентът Владимир Путин вярва, че интернет е разработка на ЦРУ...   Русия и Китай просто няма да толерират недържавни елементи с толкова много свобода да обсъждат фактите и значението им.   А и най-вероятно няма да им се наложи. Националната стратегия на тези две държави е по-скоро фокусирана върху разсейване и манипулации. Както и да го наричаме, действията са ясни - агресивни усилия да се контролират информационните платформи, пропаганда и операции, които да подкопаят доверието в опозицията.   Ако те успеят - глобалната доминация на информацията ще остане само на запад, а хомо дигиталис ще загуби много от силата си.   А може би глобалното виртуално бойно поле никога не е съществувало. Израелци и палестинци си разменят туитове, защото Израел е ориентирана към Запада страна, а арабският свят разчита на внесени оттам социални мрежи. Китай и Русия от своя страна разработват собствени платформи. Русия има Vkontakte, а Китай - WeChat, които реално са под държавен контрол.   Китай има своя \"Велика китайска стена\" и в интернет, а в Русия дори се появяват идеи интернет да бъде спрян изцяло.   Всъщност Русия е най-активна в опитите си за контрол над информацията. Докато се опитва да състави профил на руския трол Виталий Беспалов, Патрикаракос обръща внимание на ерата на пост-истина, която е настанала в страната. Когато Русия анексира Крим през 2014-а, операцията включва разрушаване на кибер-инфраструктурата, за да се ограничи достъпа до световния поток от информация. Така хомо дигиталис става безпомощен, а Русия промени картата на Европа с минимални човешки жертви.   Тезата на Патрикаракос се оказва добре балансирана.    Той едновременно признава, че традиционните начини на водене на война си отиват, но и признава, че социалните мрежи са парадоксална сила.   Ако държавата се опитва да се бори с противниците си чрез ограничения, недържавните структури печелят предимство в интернет. Но, както виждаме, лесно може да бъде сложен край на хегемонията на мрежата. Насилието остава \"последният аргумент на кралете\". Всички други аргументи са приложими, но само преди да се намеси насилието. Социалните медии все още няма как да заместят истинската война.", "date": "2018.04.03", "title": "Войните в бъдещето ще се водят и с насилие, и с информация"}
{"url": "http://www.classa.bg/%D1%81%D0%B2%D1%8F%D1%82/item/380412-%D0%B0%D0%BF%D0%B5%D1%82%D0%B8%D1%82-%D0%B7%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%B8%D0%BB%D0%B8-%D1%83%D0%B4%D0%B0%D1%80-%D0%BF%D0%BE-%D0%B4%D0%BC%D0%B8%D1%82%D1%80%D0%B8%D0%B9-%D0%BC%D0%B5%D0%B4%D0%B2%D0%B5%D0%B4%D0%B5%D0%B2", "text": "Руският милиардер Зиявудин Магомедов планира да прекара съботния ден със семейството си на път за ваканция в Маями, на борда на частния си самолет.   Вместо това 49-годишният руски бизнесмен се принуди да пренощува в следствения арест, по анцуг, без четка за зъби, но с обвинение, което може да му донесе присъда от 20 години затвор.     Фактът, че московският съд отказа да го пусне на свобода дори срещу безпрецедентното предложение за гаранция от 2,5 милиарда рубли (на тази сума се изчисляват предполагаемите щети от престъпната им дейност), показва, че делото не носи икономически характер, коментира пред РБК Леонид Давидов от фондация \"Петербургска политика\".     В момента Магомедов се намира в самостоятелна килия в московския следствен изолатор \"Матросская Тишина\".     Арестът на Магомедов предизвика серия от спекулации около бъдещето на премиера Дмитрий Медведев, най-лоялния сътрудник на Владимир Путин в елита на Кремъл.    Зиявудин Магомедов е близък до вицепремиера Аркадий Дворкович (двамата са състуденти от Икономическия факултет на Московския държавен университет), който на свой ред е най-високопоставеният човек в кабинета след Медведев. Дворкович отговаря за енергетиката, регионалната инфраструктура, телекомуникациите и транспорта в правителството. Всички тези ресори са свързани с бизнесите, които се контролират от консорциума на Магомедов - \"Сумма\"   Бързото натрупване на богатството му през последните години се свързва именно с благоразположението на Медведев към него. По време на единствения президентски мандат на Медведев, състоянието на Зиявудин Магомедов се увеличава от няколко десетки милиона долара до 1 милиард.   Сега рязката промяна на отношението към тях се приема като знак за бъдещи неприятности около Дмитрий Медведев след президентските избори.   Ако доскоро постът му на правителствен ръководител се смяташе за гарантиран, арестът на Магомедов снижава значително шансовете му за оставане във властта, коментира политологът Игор Бунин пред \"Файненшъл Таймс\".   В края на процеса всички активи на \"Сумма\" вероятно ще попаднат под държавен контрол или ще бъдат разпределени сред конкурентите, допълва Константин Калачев от \"Политическа експертна група\".   Втората версия за разпада на империята \"Сумма\" е по-прагматична: с провалените си проекти, финансирани с милиони от бюджета, Магомедов е показал, че няма качествата за \"държавен капиталист\".    Една от големите му поръчки беше строителството на основите за новия футболен стадион в Калининград, който трябваше да готов за домакинството на Световното първенство през лятото на 2018. Съоръжението се намира в опасна близост до заблатен терен, а сега е изложено на риск от пропадане. Стадион \"Калининград\" е един от обектите, заради които Магомедов е разследван в присвояване на държавни средства. Неуспехите лесно привличат неприятели.   А един от предполагаемите противници на Магомедов е твърде могъщ, за да бъде пренебрегнат.   Наблюдателите на руските политически процеси смятат, че директорът на държавната петролна компания \"Роснефт\" Игор Сечин се е прицелил в позицията на Дмитрий Медведев.    Въпреки че премиерският пост в Русия не е толкова влиятелен, колкото в други държави, министър-председателят винаги е разглеждан като потенциален наследник на президента.   Сечин и Магомедов вече имат конфликтна история - през 2012 г. \"Роснефт\" прави опит да откупи 25% дял в Новоросийското морско търговско пристанище, което контролира най-големия пристанищен оператор по обем на товарооборота. НМТП се контролира от конгломерата \"Сумма\" съвместно с монополния държавен оператор на магистралните нефтопроводи \"Транснефт\". Сделката, предложена през 2012 г. от Игор Сечин, беше отхвърлена от правителството. Сега \"Транснефт\" се опитва да откупи дела на Магомедов в пристанищната компания.   Игор Сечин е един от най-страховитите корпоративни играчи в Русия. Смята се, че той е движещият фактор за разпадането на империята на Михаил Ходорковски. Сечин стои и зад делата срещу конгломерата на Владимир Евтушенков \"Система\" и срещу бившия министър на икономиката Алексей Улюкаев.   НМТП е от ключово значение за руския износ на петрол, затова Сечин има дългогодишен интерес към придобиването на контрола върху пристанището.   Руският политолог Николай Миронов вижда в удара по \"Сумма\" начало на  избирателна \"деолигархизация\" , при която компаниите и активите на Магомедов ще се преразпределят между други играчи, ползващи се с повече доверие от Владимир Путин.   \"Властта няма достатъчно пари, за да изпълни предизборните си обещания. Беше ясно, че ще се тръгне към избирателна чистка на елита, а не към системни реформи, които биха означавали разрушаване на цялата олигархична система\", коментира той пред РБК.", "date": "2018.04.03", "title": "Апетит за милиарди или удар по Дмитрий Медведев?"}
{"url": "http://www.classa.bg/%D1%81%D0%B2%D1%8F%D1%82/item/380413-%D1%89%D0%B5-%D0%B2%D0%BB%D0%B5%D0%B7%D0%B5-%D0%BB%D0%B8-%D0%B5%D0%B2%D1%80%D0%BE%D0%BF%D0%B0-%D0%B2-%D0%BF%D1%80%D1%8F%D0%BA%D0%B0-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F-%D1%81%D1%8A%D1%81-%D1%81%D0%B8%D0%BB%D0%B8%D1%86%D0%B8%D0%B5%D0%B2%D0%B0%D1%82%D0%B0-%D0%B4%D0%BE%D0%BB%D0%B8%D0%BD%D0%B0", "text": "Има два типа хора - тези, които приемат технологиите за даденост, и тези, които са поразени колко далеч сме стигнали през последните години. За вторите темповете, с които дигиталните технологии се развиват в последното десетилетие, са изумителни.   В Европа дигиталната икономика бележи 12% годишен растеж и променя всички аспекти от живота - от телекоми и банкиране до здравеопазване и автомобили.     Устройствата, които използваме, са все по-малки, тънки и бързи, а технологии като батерии, LED и полупроводници предизвикват революция в сектори, в които никога не се е очаквало да бъдат употребявани.   Живеем в ерата на неограничените възможности.   Свикнали сме по-голямата част от нововъведенията да идват от САЩ или от Азия, но Европейският съюз е готов да отговори на предизвикателството и да се включи в четвъртата индустриална революция.     ЕС разработва Стратегия за индустриална политика и програми за финансиране на нови изследвания като \"Хоризонт 2020\" - рамкова програма за научни изследвания с бюджет от почти 80 млрд. евро.     Първите проекти, които са одобрени за финансиране по тази програма, са 3D принтер за храна, изцяло ново лечение на рака на гърдата, сет за виртуална и добавена реалност, който се адаптира към човешкото око и картонени опаковки, които удължават живота на плодовете и зелечуците с 40%.   Наскоро дебютира и съюзът EU Battery Alliance.    Идеята е следната - до 2025-а пазарът за батерии в Европа ще бъде оценен на стойност 250 млрд. евро на година. Икономиката на цяла Дания се оценява на толкова. За да не бъде оставен такъв огромен пазар в ръцете на САЩ и Азия, Европа има нужда от 10 до 20 гигафабрики.   Европейската комисия и Европейската инвестиционна банка ще съдействат за този проект, който по първоначални данни ще има нужда от инвестиция от около 20 млрд. евро. Предвид оценката на пазара, както и нарастващата необходимост от батерии - за смарт-устройства, но и за автомобили - оправдават тази сума.   Европейските дни на индустрията също се фокусираха върху технологиите като основа на икономическия растеж на Съюза.    Явно дните, в които европейският \"технологичен\" сектор се изчерпваше с електронна търговия и то вдъхновена от американски събратя, са към своя край.   Технологичните хъбове са концентрирани в Лондон, Берлин и Стокхолм, но Мюнхен, Париж, Цюрих и Копенхаген също са в списъка. Традиционната европейска индустрия започва да следва новите тенденции - две трети от най-големите компании по един или друг начин инвестират в нови технологии.   И все пак продължаващото участие на Европа в глобалната технологична надпревара изисква солидна производствена верига. Отличните идеи не могат да се материализират без отлична реализация.   Работещ \"зад кулисите\", за да осигуряват иновации на пазарите, силиконът е осигурил решение за някои от най-големите предизвикателства, пред които се изправят иновативните технологии: как да се предотврати прегряването? Как да се защитят електронните компоненти от корозия?   Как да се предпазят батериите от риска от електрически пикове или пожари - и как да се регулира температурата на батериите, когато те се използват в големи мащаби, например в електромобилите?   Силиконът е стабилен в широка гама от температури, което означава, че ефективно може да отделя навън натрупаната във все по-компактни и мощни компоненти топлина, с което прави електрическите продукти по-надеждни - фундаментално изискване за електронни чипове и полупроводници в индустриални мотори, локомотиви и електрозахранвания, изискващи висок волтаж.   Той издържа на висок волтаж и осигурява отлична електрическа изолация, което е от решаващо значение за полупроводниците, в мобилни телефони, базови станции, сателити и радари, или за защита на оптични влакна в телеком сектора.   Материалът придава на електрониката способност да издържа на вибрации и удари, което е жизненоважна характеристика за безопасността при транспортиране - особено когато все повече вървим към самоуправляващи се возила.   Силиконът запечатва надеждно и плътно отвори, с което защитава оборудването от прах и други замърсители, и е устойчив на ултравиолетови лъчи, озон и влажност, като осигурява подобрена производителност, по-дълъг живот на продуктите и защита от природните стихии.   Заради тези качества силиконът стои в основата на технологиите.    Браншови статистики от 2015-а разкриват, че общо 35 000 тона силиконови продукти са били продадени в Европа само за нуждите на пазара на електроника, на стойност около 600 млн. евро и браншът дава работа на 1.7 млн. души в Европа в свързани сектори.   С повдигането от ЕС на летвата за произвеждана на местно ниво електроника и технологии, силиконът продължава да изпълнява поддържаща, но много важна роля за това иновациите да работят, и то да работят по-добре. Към момента цялото производство е подчинено на CES - Европейският съвет за химическа индустрия.   Едни от най-големите центрове за производство на силикон са в Леверкузен (Германия), Термоли (Италия), Женева (Швейцария) и др. Повечето от фабриките имат филиали и извън рамките на Европа, но всички те са фокусирани върху това да обслужват предимно Стария континент и подребностите на неговите Силициеви долини.   С тази комбинация от амбиции и производство смятаната за изоставаща в направата на нови технологии Европа е напълно възможно скоро да влезе в пряка конкуренция със САЩ и Азия и дори да ги задмине.", "date": "2018.04.03", "title": "Ще влезе ли Европа в пряка конкуренция със Силициевата долина"}
{"url": "http://www.classa.bg/%D1%81%D0%B2%D1%8F%D1%82/item/380414-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BB%D0%B8%D1%82%D0%B2%D0%B8%D0%BD%D0%B5%D0%BD%D0%BA%D0%BE-%D0%BB%D0%BE%D0%BD%D0%B4%D0%BE%D0%BD-%D0%BD%D1%8F%D0%BC%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D0%B2%D0%B8%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B7%D0%B0-%D1%81%D0%BA%D1%80%D0%B8%D0%BF%D0%B0%D0%BB", "text": "Лондон няма доказателства за вината на Русия, както в отравянето на Сергей Скрипал, така и в покушението над Александър Литвиненко, но пък има желание да дискредитира Москва в очите на международната общност. Тази теза развива в предаването „Противоположности“ на руската телевизия RT Валтер Литвиненко, баща на Александър Литвиненко, пише “Епицентър”. Според него Лондон активно лансира версията за вината на Москва за отравянето на бившия агент на ГРУ Сергей Скрипал и неговата дъщеря Юлия в Солзбъри. Тактиката на британските власти в разследването на двете дела – за отравянето на Скрипал и на бившия агент на ФСБ Александър Литвиненко, е почти една и съща, твърди той. Веднага след смъртта на сина си Александър, Валтер Литвиненко обвинява публично руските власти за това. Но после променя мнението си. Запитан какво го е накарало да промени становището си, той казва: „Анализът! Аз постоянно анализирих, мислех по това. И в края на краищата дойдох до окончателния извод. Сега нищо не може да ме накара да го променя. Путин не е способен на такова нещо – това е!“", "date": "2018.04.03", "title": "Бащата на Литвиненко: Лондон няма доказателства за вината на Русия за Скрипал!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380415-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%BD%D0%B8%D0%BA%D0%B8%D1%82%D0%B0-%D0%B8%D0%B7%D0%BF%D0%BE%D0%B2%D0%B5%D0%B4%D0%BD%D0%B8%D0%BA,-%D0%B8%D0%B3%D1%83%D0%BC%D0%B5%D0%BD-%D0%BC%D0%B8%D0%B4%D0%B8%D0%BA%D0%B8%D0%B9%D1%81%D0%BA%D0%B8", "text": "    Преподобни Никита се родил в малоазийската област Витиния. Той живял през онова смутно за Източната църква време, когато иконоборците, подкрепяни от императорите Лъв Исаврянин (717-741 г.) и Лъв Армянин (813-820 г.) гонели и притеснявали почитателите на светите икони.   Родителите му били добри и благочестиви люде, но той не бил честит да се радва на майчини ласки и грижи: майка му починала на осмия ден след раждането му, а бащата след нейната смърт приел монашество. Никита бил отгледан и възпитан от своята баба.     Като отраснал и добил образование, той се посветил да служи на Бога. Той бил още млад, когато отишъл в Мидийския манастир. Игуменът Никифор го приел с бащинска любов. Като видял неговото усърдие в духовния живот, той скоро го постригал за монах. Младият инок се отдал на постнически живот и проявил голямо смирение и послушание.   След седем години бил ръкоположен за свещеник от  . Понеже игуменът Никифор бил вече стар и немощен, управлението на манастира било възложено на Никита. Със своя богоугоден живот и с мъдрото ръководство на манастирското братство той скоро привлякъл в манастира мнозина благочестиви мъже и числото на братята за няколко години твърде много се увеличило.       След няколко години преподобният игумен Никифор починал и братята единодушно избрали за негов заместник Никита. Като приел игуменския сан, той с още по-голямо усърдие се грижел за уредбата на манастира и за душевното спасение на поверените му братя.   Но не било съдено на Никита и на манастирското братство да живеят в мир. Иконоборческата ерес вече била осъдена от отците на  , но мирът в Църквата не бил възстановен.   Император Лъв Армянин се обявил на страната на иконоборците и възобновил гонението срещу православните. Той изпратил на заточение в различни места на империята всички православни архиереи начело с  .   След това императорът свикал игумените на най-големите манастири, между които бил и преподобни Никита, и им предложил да минат на страната на иконоборците. Те отхвърлили категорично неговото предложение и останали непоколебими изповедници на православието. Императорът заповядал да затворят всекиго в отделна тъмница. Преподобни Никита бил затворен в тясна и влажна килия, от която излизала нетърпима смрад.   Много дни прекарал той при тези непоносими условия. След това, по заповед на императора, бил изпратен на заточение в източните предели на империята. Била тежка зима, и старецът, облечен в неподходящи за такова време дрехи, много страдал от големия студ и от силните ветрове.   Пет дена след като Никита пристигнал на мястото на заточението, непостоянният император издал заповед да бъде върнат в столицата. Изтощен от дългия и труден път, Никита пристигнал в Цариград едвам жив. Тук отново бил хвърлен в тъмница при непоносимо тежки условия. По един път на ден му давали по малко нечист и мухлясал хляб и мръсна смърдяща вода, колкото да не умре от глад и жажда.   Така постъпил императорът и с другите игумени. Но като се убедил, че нищо не може да промени техните православни убеждения, императорът прибягнал до следната хитрост: предложил на игумените само да приемат светото Причастие заедно с иконоборческия патриарх Теодот, а след това всеки да отиде в своя манастир и да изповяда своята вяра. Преподобни Никита отначало отхвърлил това предложение, но по настояване на своите събратя се съгласил. След това всички били освободени и се прибрали всеки в своя манастир.     Само преподобни Никита не се върнал в манастира си. Той се разкаял за своята постъпка като мислел, че и най-малкото отклонение от истината е равносилно на пълно отстъпление от православие. Отначало намислил да отиде в далечни страни и там чрез покаяние да изкупи греха си. Но след това решил, че където е извършен грехът, там трябва да бъде и изкупен чрез покаяние. Затова останал в Цариград и там открито и без страх поучавал народа да се придържа към истинското църковно учение.   Като научил за тази му дейност, императорът го повикал при себе си и му заповядал да напусне столицата и да се прибере в манастира. Ако не изпълни тази повеля, ще бъде предаден на мъчения. Преподобният отговорил със спокоен глас:   - Нито в манастира ще отида, нито от вярата си ще се откажа. Нека ти бъде известно, че от смърт не се боя, а временния живот не обичам. Аз извърших нещо, което не биваше да извърша. Но от послушание се покорих на преподобните старци и без да искам, изпълнявайки тяхното желание, се причастих заедно с лъжепатриарха Теодот, за което сега съжалявам и се разкайвам. Нека ти бъде известно, че отсега аз нямам с вас никакво общение и се придържам към преданието на светите отци, което приех отначало.   Този път преподобни Никита бил изпратен на заточение на остров Гликерия, където в продължение на шест години бил подложен на тежки физически страдания и непоносим морален гнет.     След смъртта на император Лъв Армянин били освободени от заточение всички отци, които се борели за православното изповедание и почитали светите икони. Освободен бил и преподобни Никита. И сега той не се върнал в Мидикийския манастир. Искал да прекара остатъка от земния си живот в безмълвие и затова се заселил в безлюдно място близо до Цариград.   Изтощен от страдания, той скоро заболял и, като се причастил със светите Тайни, се представил пред Господа. На погребението му се събрал голям народ – монаси и миряни, мъже и жени, млади и възрастни. Дошли и братята от Мидикийския манастир и като сложили тялото му в специално приготвена ракла, качили го в един кораб и го откарали в Мала Азия, за да бъде погребан в неговия манастир.   Когато пристигнали в Мала Азия, на брега много монаси и миряни очаквали тялото на светия покойник. Раклата била занесена на рамене от монасите до манастира и там, при пение на псалми и погребални песни, я положили до гроба на преподобни Никифор, първия игумен на манастира. За благочестивия му и свят живот Бог прославил преподобни Никита с чудотворна благодат.", "date": "2018.04.03", "title": "Св. преподобни Никита Изповедник, игумен Мидикийски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380416-3-%D0%B0%D0%BF%D1%80%D0%B8%D0%BB,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1265 г. - Битка при Ившам: Симон дьо Монфор е разгромен и убит, а папа Климент IV предоставя на Шарал д'Анжу права за организиране на кръстоносен поход.     1860 г. - На Великден в цариградската църква „Свети Стефан\" при църковната служба епископ Иларион Макариополски не споменава името на Вселенския гръцки патриарх; Българската православна църква се отделя от Гръцката патриаршия.   1879 г. - Учредителното събрание избира София за столица на Княжество България.   1910 г. - Осъществено е първото изкачване на най-високия връх в Северна Америка - Макинли.   1917 г. - Владимир Ленин пристига в Петроград след заточението, което поставя началото на болшевишкото управление в руската революция.   1922 г. - Йосиф Сталин е избран за генерален секретар на ЦК на КПСС.   1932 г. - В СССР е извършена първата трансплантация на бъбрек.   1933 г. - Четирима англичани с два биплана извършват първия полет над Еверест (Джомулунгма).   1939 г. - Втората световна война: Хитлер разпорежда разработването на операция „Вайс\" за нападение над Полша.   1942 г. - Втората световна война: Японската армия започва масирани атаки срещу американските войски.   1948 г. - Американският президент Хари Труман подписва плана „Маршал\", съгласно който на 16 страни от Европа e отпусната помощ в размер на 6 млрд. долара за възстановяване след Втората световна война.   1966 г. - Съветският космически апарат „Луна\" 10 влиза в орбита около Луната, като става първият изкуствен спътник на друго небесно тяло.   1973 г. - В Ню Йорк е показан първият мобилен телефон.   1975 г. - Боби Фишер отказва шахматна среща срещу Анатолий Карпов, в резултат на което Карпов получава титлата Световен шампион по шахмат.   1976 г. - Във Франция се провежда първата церемония по връчване на наградите „Сезар\" за постижения в областта на киното.   1984 г. - Ракеш Шарма става първият индийски космонавт.   1986 г. - IBM показват PC Convertible, техният първи преносим компютър.   1990 г. - IX Народно събрание гласува законите за изборите, за политическите партии, за разтурване на Държавния съвет на Народна република България и избира Петър Младенов за председател (президент) на Република България.   1990 г. - БКП се преименува на Българска социалистическа партия.   1992 г. - XXXVI Народно събрание приема нов Закон за поземлената собственост и частното стопанисване на земята в България, който изисква връщането на земята в „реални граници\".   2011 г. - Българската православна църква канонизира за светци новомъчениците от Ново село и Батак, дали живота си за християнската вяра по време на Априлското въстание.      ", "date": "2018.04.03", "title": "3 април, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/380407-%D0%B5%D0%B2%D1%80%D0%BE%D0%BF%D0%B0-%D0%BA%D0%B0%D0%B7%D0%B0%D0%BD%D0%BE%D0%B2%D0%B0-%D0%BD%D0%B0%D0%B9-%D0%BF%D1%80%D0%BE%D1%87%D1%83%D1%82%D0%B8%D1%8F%D1%82-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%B2%D0%BB%D0%B5%D0%B7%D0%B5-%D0%B2-%D0%BC%D1%83%D0%B7%D0%B5%D1%8F", "text": "        \"Срещал съм много туристи, които се лутат из улиците в търсене на родната къща на Джакомо Казанова. Точно това ме накара да открия този музей\", казва италианецът Карло Пароди. Той е основател на фондацията на името на Джакомо Казанова, а горните думи са част от рекламата му за най-новата атракция на Венеция - музеят на Казанова, открит във великолепния дворец Pesaro Papafava.   В подобни дворци световноизвестният венецианец някога е съблазнявал не една красавица. Музеят обаче го представя не само като любимец на жените и като прелъстител. \"Казанова е бил голям мислител, писател и философ, но незаслужено е влязъл в историята само като голям любовник\", изтъква Пароди.   В музея са представени различни страни от живота на тази колоритна фигура.     \"Тъй като се чувствах роден за другия пол, винаги го обожавах\", пише Казанова в мемоарите си, където издава също, че е имал около 200 любовници. Между тях имало високопоставени дами, но също и слугини, както и две монахини. Едно от многобройните му завоевания е била 13-годишната Мари-Луиз О'Мърфи, любовницата на френския крал Луи XV. Една от прелъстените от Казанова жени, на име Хенриета, на раздяла издраскала с диамант върху стъклото на прозореца следните думи: \"И Хенриета също ще забравиш!\".   Казанова често обещавал на дамите брак, но никога не го изпълнявал. И макар да са знаели за тази му не особено добра привичка, те все пак се поддавали на чара му.     Джакомо Казанова е най-големият син на семейство актьори. И тъй като родителите му често били на турнета, отгледала го баба му Марица. На 12 години той започнал да изучава западно и църковно право в университета в Падуа, а на 17 вече имал докторска титла в джоба. Кариерата му на проповедник завършила не защото по време на служба паднал пиян от амвона, а защото три години след този случая установил, че църквата не му допада особено.     Казанова бил многостранна личност - имал познания в областта на теологията, алхимията, медицината, математиката и в какво ли още не. Освен италиански, владеел френски, гръцки и латински, а освен това бил забавен и интелигентен събеседник. Лесно печелел симпатиите на хората и поради това не представлявало никакъв проблем да изпълнява всякаква дейност - на секретар, фелдфебел, лейтенант, цигулар, поет и писател, алхимик, таен агент на Инквизицията, финансов агент, библиотекар, даже на дипломат.     Портрет на Казанова, рисуван между 1750 и 1755 г. от неговия брат Франческо Казанова   На 26 юли 1755 г. Казанова е хвърлен в Оловната камера - обкована с олово затворническа килия в подземието на двореца на венецианския дож. Обвинен е бил в богохулство и \"хули срещу свещената религия\", както и в това, че притежавал забранени магьоснически книги и подлъгвал млади хора да стават атеисти.   Никой преди Казанова не бил успявал да се измъкне от ужасния Оловен затвор - Джакомо обаче успял. И после заминал за Париж, където невероятната история за неговото сензационно бягство вече се била разчула и той бил посрещнат като герой.   Казанова бил мошеник от най-висока класа. Винаги успявал да се докопа до големи парични суми, които наивни хорица, най-вече жени, му доверявали. Мадам Д'Орфе, например, най-богатата аристократка във Франция, била като обсебена от окултни идеи и вярвала в чудодейното подмладяване. Нея Казанова успял да \"омагьоса\" с познанията си по алхимия и, както пише в мемоарите си, тъй като не успял да я отклони от налудничавата ѝ вяра в подмладяването, предпочел да ѝ вземе парите.   Джакомо Казанова - картина от Антон Рафаел Менгс (1728-1779)   Той спечелил големи суми и с идеята за създаване на първата френска лотария, осенила го през 1757 година. Казанова станал директор на лотарията и този пост му осигурил изключително добра заплата. Джобовете му продължили да се пълнят и по-късно, когато - по тайна заръка на френското външно министерство - осъществил трудни финансови трансфери на борсата в чужбина.   Въпреки отличните си доходи Казанова непрекъснато фалирал, защото щедро пилеел парите си, а на всичко отгоре се отдавал и на хазарт. А и въобще не всичко в живота на този галеник на съдбата било по мед и масло: шест пъти той попадал в затвора, и от шест държави бил изгонван.     Казанова се скитал из цяла Европа, обикалял един след друг кралските дворове. Талантът му да се подвизава в най-отбрани кръгове му създал отлични връзки. В Рим се харесал на папа Клеменс XIII, който го посветил в рицарско звание. Фридрих Велики пък бил готов да го назначи за шеф на школата на померанските юнкери, но той отказал. Царица Екатерина Велика го приела в двореца си цели два пъти.   Илюстрация към мемоарите на Казанова - цветна литография от 1850 г.   Няма друг съвременник на Казанова, който да е пътувал тъй много, както известният венецианец. Според историците, разстоянията, които е пропътувал през живота си, се равняват, взети заедно, на една обиколка на Земята. Това е истинско постижение, като се има предвид, че тогавашните транспортни средства са били само конят, каляската и корабът.     През 1785 г., когато става библиотекар при граф Валкайн в двореца Дукс в Бохемия, Казанова е на 60 години, самотен и огорчен от живота. Пет години по-късно той започва да пише спомените си. Прекарва по девет часа на ден над ръкописа, написва над 3 000 страници. На 4 юни 1798 г. Казанова умира на 73-годишна възраст вследствие на сифилис или някакво заболяване на пикочния мехур - точната причина не се знае.   Мемоарите му, озаглавени \"Историята на моя живот\", му донасят безсмъртна слава. Те са преведени на 20 езика и се смятат за най-скъпия ръкопис в света: през 2010 г. Франция ги откупи за седем милиона евро.   Къде е гробът на Казанова, днес не се знае. Затова пък и до днес е известно мотото на живота му. А то гласи: \"Обичах жените до лудост. Но повече от тях обичах свободата.\"", "date": "2018.04.03", "title": "Европа Казанова: най-прочутият любовник влезе в музея"}
{"url": "http://www.classa.bg/%D1%81%D0%B2%D1%8F%D1%82/item/380408-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B3%D0%B5%D1%80%D0%BC%D0%B0%D0%BD%D1%87%D0%B5%D1%82%D0%B0%D1%82%D0%B0-%D0%B6%D0%B8%D0%B2%D0%B5%D1%8F%D1%82-%D0%B4%D0%BE%D0%B1%D1%80%D0%B5", "text": "          Институтът \"Роберт Кох\" в Берлин е провел най-задълбоченото изследване дотук в Германия за здравословното състояние на подрастващите. Според него 96 на сто от децата и младежите в Германия се радват на добро и много добро здраве. По темата \"Ди Цайт\" посочва, че една тъй положителна новина би трябвало да се нареди даже сред водещите, ако не се беше загубила сред потока от тревожни новини, който ни залива днес.     През 2003 година институтът \"Роберт Кох\" започва редовно да анкетира деца и родители по темата. Резултатът от този многогодишен труд: почти всички тенденции са положителни, или най-малкото стабилни, устойчиви.   Един пример: само за десет години процентът на пушачите сред младите хора е намалял с две трети. Цигари пушат само седем на сто от младежите над 11 години - най-ниският процент досега. Наполовина е намалял и броят на жените, които пушат цигари по време на бременността - делът им е спаднал от 20 на 10,9 процента.   Друг положителен резултат от изследването е това, че броят на децата, страдащи от астма, сенна хрема или други алергии не се е увеличил в сравнение с положението от преди 10 години. Психическото здраве на младите германци също не дава повод за тревога: вярно е, че при всяко пето дете или тийнейджър се наблюдават емоционални проблеми от рода на хиперактивност, но пък подобни поведенчески смущения не водят до психически заболявания. В наши дни германските момичета и момчета успяват да намерят душевно равновесие - включително защото лекари, възпитатели и учители междувременно реагират по-чувствително на забелязани смущения, пише още \"Ди Цайт\", обобщавайки резултатите от изследването.     В много германски училища има специални програми за деца с наднормено тегло   Има обаче и някои недотам добри новини. Грижа продължават да създават децата с наднормено тегло, четем по-нататък в публикацията. Почти всяко седмо германче е с наднормено тегло. Но и тук можем да откроим нещо положително: поне е спрял да нараства броят на децата с повечко килограми, каквото тенденция не се забелязва в много от съседните на Германия страни.   Подобрението тук се обяснява, както обяснява изданието, с изчезването до голяма степен на рекламата на цигари и тютюневи изделия от публичното пространство и превръщането на германските училища в безникотинови зони. Освен това консумацията на захарни напитки драстично е спаднала - както в детските градини, така и в училищата.   В цялата положителна картина има обаче и една доста тревожна тенденция, посочва накрая \"Ди Цайт\": младите хора се движат твърде малко. Особено тийнейджърките - при тях обездвижването е почти болестно състояние. За причините обаче все още се знае твърде малко. Една от тях - както вероятно всеки ще се досети - са смартфоните. Може би срещу тази тенденция биха подействали в крайна сметка просветата и превенцията. А защо не и забраните, разсъждава смело \"Ди Цайт\".", "date": "2018.04.03", "title": "Изследване: германчетата живеят добре"}
{"url": "http://www.classa.bg/%D1%81%D0%B2%D1%8F%D1%82/item/380409-%D1%81%D0%B0%D1%89-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D1%8F%D1%82-%D0%BE%D1%82-%D1%81%D0%B8%D1%80%D0%B8%D1%8F-%D0%BB%D0%BE%D1%88%D0%B0-%D0%B8%D0%B4%D0%B5%D1%8F", "text": "        Каквото и да говорим за американския президент, с внезапните си хрумвания той винаги е в състояние да предизвиква главоблъсканици сред наблюдателите. Доналд Тръмп обяви изтеглянето на американските войски от Сирия няколко дена след назначаването на Джон Болтън за съветник по националната сигурност и на Майк Помпео за външен министър. Двама политици, които не са известни като апологети на въздържан външнополитически курс.      Тъкмо напротив. И двамата се застъпват за твърдо отстояване на националните интереси, също и с военни средства. Как тогава се съчетава тяхното назначение с идеята за изтеглянето на американските войници и военните съветници от Сирия? Няма да сбъркаме, ако кажем, че това е по-скоро спонтанно хрумване и няма да бъде последвано от действително изтегляне от Сирия.      Защото действителното изтегляне на американските войски би било признание, че американската политика не е допринесла много за решаване на конфликта. Изтеглянето на войските би било и крачка към загуба на геостратегическо влияние на Америка в региона. И това ще излезе много скъпо на Близкия изток, за разлика от 2003 година, когато на базата на нагли лъжи САЩ нахлуха в Ирак и въвлякоха в хаос страната, а и не само нея.     Разбира се, че САЩ никога не са имали особено близки отношения с режима на Асад. Желателно за тях е било по-скоро свалянето от власт както на бащата, така и на сина Асад. От една страна, причината се корени в близостта на двамата президенти с най-големия противник на САЩ в региона - Иран. А от друга, в тяхното враждебно отношение към Израел, който е най-важният американски съюзник в Близкия изток. В продължение на седем години САЩ напразно действаха за свалянето от власт на Асад-младши. Дали не трябваше да действат по-твърдо? Какво щеше да стане, ако САЩ се държаха изцяло настрана, както разбира се можеха да постъпят и другите актьори като Русия, Иран, Турция и Саудитска Арабия? При други обстоятелства бунтът можеше да поеме по много различни пътища.       Може да се каже, че изтеглянето на САЩ в този момент, би определило бъдещето не само на Сирия, но и на целия регион за десетилетия напред. По всяка вероятност може да се очаква едно дискретно налагано надмощие на Русия. И едно не толкова дискретно господство на Иран в големи части на Сирия, в Ливан, та чак до границите с Израел. \"Шиитският полумесец\" би станал действителност. И то груба действителност. Твърдият външнополитически курс на моллите в Техеран, както и досегашните им действия в Сирия показват колко безскрупулно Техеран би прокарал своите интереси в региона. Това са икономически, но преди всичко пропагандни интереси. И най-вече грубата враждебност на Техеран спрямо Израел е важен коз в региона. Особено когато Израел потушава протестите в ивицата Газа със смъртоносно насилие.     Последицата от американското изтегляне би бил един триумфиращ Иран, който може да докара региона до ръба на нова война. В обявеното от Тръмп изтегляне се прокрадва и признанието, че с изключение на успешната борба срещу терористите от \"Ислямска държава\", САЩ не са постигнали много във войната в Сирия. Всичко обаче говори, че изтеглянето на американските войски, ще тласне региона в още по-голям хаос.", "date": "2018.04.03", "title": "САЩ се изтеглят от Сирия? - Лоша идея!"}
{"url": "http://www.classa.bg/%D1%81%D0%B2%D1%8F%D1%82/item/380410-%D0%BA%D0%B0%D0%BA-%D0%B1%D1%83%D0%BD%D0%B4%D0%B5%D1%81%D0%B2%D0%B5%D1%80%D1%8A%D1%82-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%81%D0%B2%D0%BE%D0%B8%D1%82%D0%B5-%D0%BA%D0%B8%D0%B1%D0%B5%D1%80%D0%B1%D0%BE%D0%B9%D1%86%D0%B8", "text": "            Професорката по компютърна сигурност и директорка на изследователския институт за киберотбрана CODE към мюнхенския университет на Бундесвера Габи Дрео има големи планове. Тя развежда журналистите из двора на университета. \"Тук ще бъде новата сграда с лабораториите за проследяване и фиксиране на кибератаките, както и за разработка на софтуер\", казва тя. Сградата ще бъде завършена през 2019 година и ще се разпростира на 40 000 квадратни метра площ. Бундесверът ще покани 11 професори, двама доценти и около 300 сътрудници. \"Ние ще подготвяме специалисти, които ще усложнят значително достъпа на хакери до компютърните системи\", посочва Габи Дрео.   Бундесверът засилва своите усилия за защита от кибератаки. За целта има нужда от млади специалисти. Габи Дрео е въвела нов курс на обучение за защита от кибератаки. От началото на годината студентите в университета на Бундесвера в Мюнхен могат да зъвършат следването си с магистърска степен. Новите студенти се радват и на току-що завършените нови апартаменти, в които ще могат да живеят. След завършването си те се задължават да работят 12 години като офицери в Бундесвера. \"Това не е лъжица за всяка уста. Ето защо ние насочваме вниманието си към това по какъв начин да привлечем повече абитуриенти\", казва Габи Дрео.     Преди година към Бундесвера беше създаден специален команден център за информационни технолигии и кибербезопасност (KdoCIR). В близките години в него ще работят 13 500 военнослужещи и 1500 цивилни сътрудници. \"Кибервойската\" е съставна част от въоръжените сили на Германия, наравно със сухопътните, военновъздушните и военноморските сили и ще изпълнява глобални задачи. Представяйки командния състав на новия център, министърката на отбраната Урсула фон дер Лайен подчерта, че \"в киберпространството няма вътрешни и външни граници\".    \"Ще работим заедно с Централната агенция за информационна техника в сферата на сигурността (ZITiS), в една сграда\", посочва проф. Дрео. ZITiS бива наричана службата за борба с хакерите към вътрешното министерство. Специалистите от ZITiS ще помагат за осъществяване на контрола върху киберпространството. Около главната сграда ще се настанят различни фирми, занимаващи се с информационна сигурност. Проф. Габи Дрео смята, това ще е мястото, където \"най-ефикасно ще можем да се занимаваме с въпросите за киберзащитата\".     Особеното внимание, което се отделя в последно време на въпросите на кибербезопасността, не намира положителен отклик сред всички експерти. В тази връзка Бундесверът набляга най-вече на защитата от кибератаки, насочени срещу компютърните мрежи, използвани в армията. На въпроса дали центърът се занимава и с разработката на хакерски инструменти, Габи Дрео отговаря, че това не е в нейните компетенции, но е добре инструмените и стратегията на противника да се познават, за да се осигури ефикасна защита. В германското министерство на отбраната обаче открито се говори за разработване на хакерски инструменти за евентуален ответен киберудар.    Всички кибервойни имат собствена динамика и съдържат висок ескалационен потенциал. Който иска да се отбранява, трябва да изучи всички инструменти на противника и дори да инсталира в неговите системи собствен софтуер за предотвратяване на атаки. Все още не е ясно докъде е стигнал Бундесверът в своето кибервъоръжаване. Съществуват информации, че станалото вече легендарно киберподразделение Computer Netzwerk Operаtionen (CNO) е внедрило собствен софтуер в известен афганистански мобилен оператор, за да следи действията на талибаните.   Университетът на Бундесвера в Мюнхен   Подготовката на кибербойците   Но това не е основата тема за Габи Дрео. Тя с удоволствие разказва как ще изглужда учебния процес и показва новите помещения за студентите. В една от залите вече са се събрали дведесетина студенти. Някои носят камуфлажни униформи, други пък са цивилно облечени. Сред тях е и 26-годишният лейтенант Даниел Шик. Младият мъж с късо подстригана коса и спортно телосложение казва, че му допада как е организиран учебният процес във факултета за компютърна сигурност на Бундесвера. \"Тук изучаваме техниката, ходим и на стрелби. Не забравяме и физическата подготовка. Тук ни учат и как да организираме живота си\", подчертава той. Габи Дрео споделя това мнение. Тя признава, че в сферата на информационните технологии съществува жестока конкуренция, но Бундесверът е готов за нея.   Този, който реши да постъпи на служба в Бундесвера и да попълни редиците на \"кибербойците\", е подсигурен не само с добра заплата. \"Парите не са най-важното нещо за днешните младежи. За тях е важен балансът между личен живот, професия и военна служба. Те искат да работят за доброто дело, в името на идеята\", казва тя. Даниел Шик смята, че това се отнася най-вече до сигурността в интернет. \"Инфромационните технологии са вече навсякъде, във всеки мобилен телефон. И опасностите от киберпространството засягат всеки\", казва той. Затова е решил след завършването на следването си в университета на Бундевера да се присъедини към специалното подразделение CNO в Бон. А това са елитните \"кибервойски\" на Бундесвера.", "date": "2018.04.03", "title": "Как Бундесверът подготвя своите кибербойци"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380405-%D1%82%D1%80%D0%B8%D1%82%D0%B5-%D0%BF%D1%80%D0%B5%D0%B2%D1%8A%D0%BF%D0%BB%D1%8A%D1%89%D0%B5%D0%BD%D0%B8%D1%8F-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%BE%D1%82%D1%83%D0%BA", "text": "Снишаване: България не гони дипломати, само може би; спазва санкциите срещу Русия, ама е за вдигането им; обижда се от някои руски изказвания, но развява руски байраци.               Ще развия една реплика на Арман Бабикян. В трите си мандата Бойко Борисов ни се явява в три различни роли. В първия той беше вътрешен министър, ловеше престъпници и наказваше. Във втория го играеше министър на строителството, скромно сравняван със строителя хан Омуртаг. В сегашния трети той е преди всичко външен министър, загрижен за световните дела и леко дистанциран от дребнавите ни местни проблеми.   Този трети ипостас на лидера непрекъснато се обсъжда и - ако трябва да сложим ръка на сърцето - буди одобрение и отляво и отдясно, и от власт и от опозиция. То и предишните два бяха така измислени, че да се харесват, но се чуваха все пак едни писъци тук-таме - къде заради несправедливо притиснати опоненти, къде заради отклонени по някакъв начин европари. За външната политика обаче консенсусът е максимален в нашенските реалности, където обичайно доминира караницата.     Вземете акцента върху присъединяването на Западните Балкани, от които пиарите умело насочваха вниманието върху скъпата на сърцата ни Македония. Има ли нещо по-умилително от това да помогнеш на малкото братче, преглъщайки обидите? Ясно ни е, че България не може да направи много, за да убързи приемането на Скопие в ЕС. Затова пък успешно множи жестовете на церемониалната политика, като съвместно поклонение пред паметници и подписване на договор за добросъседство. Церемониите са за това - да произвеждат консенсус.   Защо така малко говорим за много по-напредналата в преговорите Сърбия? Дали е защото тя ни е традиционен съперник в този регион? Как ще реагираме например на съвсем прясната заплаха от страна на Русия, че щяла да прелети със самолетите си нашата територия да помага на православните братя в Косово? („Ще свали ли самолетите ни България?\", подиграват се от Кремъл) Трудна тема, неподходяща за външната ни политика.     С македонския си колега Зоран Заев пред паметника на Гоце Делчев в Скопие   Ротационното председателство на ЕС поднесе прекрасна възможност да станем важни без да правим нищо особено. Е, като изключим смяната на плочките и измитането пред НДК, разбира се. Ротационен дюшеш: идва ти редът да си важен, да покажеш рози, кукери и туристически рекламни клипове.    Повече от година ни обработваха с това какви точно политики сме намислили и колко важни за България проблеми ще поставяме, после лека полека стана ясно, че тази работа с председателството е техническа и е нямало защо да очакваме нещо особено - даже било неприлично тъкмо домакинът да преследва свои интереси на такава среща, трябвало да умее да дава думата на другите, те да изразят позициите си. Хватката се състои в незабележима подмяна във времето на ТВ-говорителите – едните пламенно мислят, че трябва да имаме политики, другите са чели книги, където пишат какво точно прави ротационният председател.   Нещо подобно беше срещата във Варна между Ердоган и европейските лидери, домакинствана от г-н Борисов. Значението ѝ е, разбира се, голямо, защото хвърли мост между партньори, които се бяха докарали до там да не могат да си говорят. И, разбира се, консенсусно браво за г-н Борисов, успял да я организира – заговори се даже за влизане в историята.    И все пак дайте да се замислим какво точно направи възможно това тъкмо ние да сме в ролята на неутралния терен? Дали не е това, че нямаме своя ясна и принципна политика по отношение на проблемите с Турция? Връщаме предполагаеми гюленисти, нямаме мнение за военната операция на Анкара в Сирия, не се изказваме по теми като човешки права, задържаме с години взаимосвързаните проблеми на тракийските бежанци и на прогонените при Възродителния процес.   Да, националпопулистите традиционно разгарят омразата към всичко турско, но тя си остава за вътрешна употреба дори сега, когато са в правителството. От друга страна обаче не сме и истински поддръжник на Турция – не подкрепяме нейното присъединяване към ЕС, каквито позиции обикновено имат съседни страни, стремящи се да не бъдат външна граница на Съюза, не се чува практически нищо за нашето съюзничество в НАТО. Нито на единия стол, нито на другия.     Добри приятели - с турския президент Реджеп Ердоган в резиденция Евксиноград   В този ред на мисли ще си дадете сметка защо външната политика се превърна в новия, най-успешен ресурс на управлението ни: просто ние особена външна политика нямаме - нито имаме ресурса за това, нито волята. И понеже всички добре съзнаваме реалностите, радваме се, че в международен план България гледа да не шава много-много, според неувяхващата мъдрост на човека от народа Тодор Живков, подложен на натиск от Горбачов: \"Приземяване, приземяване... Другари, ние решихме да изчакаме да видим и най-накрая, ако трябва, ще се преустройваме...Ето така ще се огледаме, ще се поснижиме да мине тая буря, после ще видим какво ще правиме.\"   Какво правим по случая Скрипал? Ами поснижаваме се. Трябва да сме солидарни със Запада, от който зависим. От друга страна зависим и от руски капитали, притискат ни електорално наши вътрешни проруски партии. Вижте дилемата: в едната посока имаме серията от руски агресии, които Москва цинично отрича – анексията на Крим, убийството на Литвиненко, свалянето на малайзийския пътнически самолет, обявеното от Путин предизборно ядрено превъоръжаване; от другата страна контрират с аргумента „а вие защо биете негрите\" - изтъкват измамния повод за иракската война, нападението срещу Либия, мистериозно свързано с финансирането на президентската кампания на Саркози, липсата на доказателства по атентата срещу папата.   Всичко това са политически съображения, а не юридически. Въпросът е на кого вярваш и на чия страна заставаш, не какво точно казва някакъв съдия (впрочем не съществува глобално правосъдие, нали сме наясно).     Западните лъжи предизвикват разследвания на журналисти и опозиция, в последна сметка истината почти винаги излиза наяве и това струва кариерата на политици като Блеър, например. Руската е монументално мълчание, антизападно единство, отричане докрай, за да не стигаме до неразгадани убийства, като това на журналистката Политковская или опозиционера Немцов. На света остава да реши кое е по-убедително.     Нашата позиция е да поизчакаме, да се поогледаме, да видим кое повече ни изнася. Не гоним дипломати, ама може би ще изгоним. Спазваме санкциите, наложени над Русия, ама ще работим за тяхното вдигане. Обиждаме се от разни руски изказвания, ама същевременно развяваме руски байряци. Министър Захариева казва едно, проруският коалиционен партньор – съвсем друго... Ето откъде идва популярността на г-н Борисов в ролята на външен министър: уловил е българските очаквания в сферата на външната политика. Ако се може да не взимаме страна, да минимизираме позицията си до някои ритуални жестове и да си караме по старому. Защото живковото „приземяване\" е вариант на поговорката „преклонена главица сабя не я сече\".   Най-доброто на международната сцена е това, че е далеч - въздига естетически лидера, като същевременно отклонява вниманието от прозаичните проблеми на политическото всекидневие.", "date": "2018.04.03", "title": "Трите превъплъщения на Борисов. Дотук."}
{"url": "http://www.classa.bg/%D1%81%D0%B2%D1%8F%D1%82/item/380406-%D0%BE%D0%BD%D0%BB%D0%B0%D0%B9%D0%BD-%D0%BF%D0%BE%D1%80%D1%82%D0%B0%D0%BB-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-%D1%87%D1%83%D0%B6%D0%B4%D0%B5%D0%BD%D1%86%D0%B8", "text": "            Телефонът звъни постоянно. „Обаждат се хора, които се нуждаят спешно от помощ. Споделят, че след ден трябва да напуснат жилището си и не знаят какво да правят\", казва Верена Розенке. Тя е председателка на сдружението за помощ на бездомници „BAG W\", което координира социални услуги и институции, но самото не предлага консултации. Въпреки това хората постоянно се обръщат към сдружението.    „Повечето хора не знаят към кого да се обърнат при нужда\", казва Верена Розенке. Затова „BAG W\" е създало сайта www.woundwie.de. Идеята е следната: с няколко клика на мишката хората, които които нямат жилище или вече живеят на улицата, могат да потърсят помощ. Услугите на портала обхващат консултации в случай на нужда, медицинско обслужване и институции, които предлагат дневен подслон или приюти.     Езиковата бариера е проблем №1   „Разбира се, че има хора, които се обръщат към някое консултантско бюро. Но понякога е твърде късно. Става дума за това, да помогнем бързо на хората, изпаднали в беда. Например, когато не могат да си плащат наема. Наемодателят има право да прекрати договора за наето жилище, ако наемателят не си плаща наема в продължение на два месеца. Много от засегнатите не знаят, че има изход от положението. Общината може да подпомогне финансово потърпевшите.    Трябва да се попълнят само четири полета: местожителство, пощенски код, пол и вида помощ, от която имате нужда   Езиковата бариера в много случаи е сериозен проблем, продължава тя. На общинските сайтове, човек може да открие много оферти за помощ. Често обаче те са скрити и могат да бъдат отворени едва с много кликове на мишката. Освен това офертите са на немски език. Затова сайтът www.woundwie.de вече ги предлага на немски и английски. В скоро време ще бъдат включени и още езици. „Когато получим пари за това\", споделя Верена Розенке.     Онлайн-порталът е конструиран семпло. Човек трябва да попълни въпросник от четири полета: местожителство, пощенски код, пол и вида помощ, от която има нужда. Тогава на екрана излиза списък с резултатите. Адрес, телефонен номер, и-мейл адрес и регионални консултационни бюра на организацията. Сайтът предлага и интерактивна карта с указание за маршрута до консулатиционните бюра. „Човек трябва да може да се оправя в интернет, защото е трудно да намери офлайн-оферти за помощ\", казва Верена Розенке. Това е много важно, особено в спешни случаи. Въпреки това, този който се нуждае от помощ в търсенето на подслон, може да се обърне към общината или към църквата. В повечето случаи там може да получи информация за приюти за крайно нуждаещи се.", "date": "2018.04.03", "title": "Онлайн портал предлага помощ на бездомни чужденци"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380400-%D0%BD%D0%B5%D1%83%D1%81%D1%82%D0%BE%D0%B8%D0%BC%D0%B0%D1%82%D0%B0-%D0%B5%D0%BC%D0%B8%D0%BB%D0%B8", "text": "Американската супермоделка Емили Ратайковски публикува кадри от новата плажна колекция на своя бранд Inamorata, в които също така участва и съпруга й Себастиан Биар-Маклард, съобщава Fashion Gone Rogue.      На фотографиите красавицата позира в близост до кабриолет, зад волана на който седи съпругът й. Освено това тя се снима и до басейна на частна вила, до градинската стълба и седалката на колата.      В новата колекция бански костюми Inamorata бяха включени и монокини и бикини, украсени с декоративни възли, щампи и др. Емили Ратайковски встъпи в брак през февруари 2018 г.. Тя се омъжи в дискретен костюм, който тя купи в магазин \"Зара\" за $ 168.      На 23 февруари супермоделът публикува снимка в социалната мрежа Instagram с надписа: \"И така, имам изненада. Днес се омъжих. Преди брака си, тя се срещала само от няколко седмици със Себастиан Биър-Маклърд.      Скромната брачна церемония се състоя в Нюйоркска градска зала.          ", "date": "2018.04.03", "title": "Неустоимата Емили"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380401-m%D1%8F%D1%81%D1%82%D0%BE%D1%82%D0%BE,-%D0%BD%D0%B0-%D0%BA%D0%BE%D0%B5%D1%82%D0%BE-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B5-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F%D0%BB%D0%B0", "text": "Фолкзвездата Преслава е бременна в края на третия месец и е заченала по време на почивката си в Тайланд в началото на годината. В началото на февруари певицата си направила тест за бременност, който се оказал положителен, издават от обкръжението й.      На 21 февруари тя написа в социалните мрежи, че отменя участията си поради здравословни причини.      Още тогава се потвърдиха клюките, че чака бебе, но тя не пожела да признае официално. Направи го едва миналата седмица, твърди „Таблоид\", без дас е позовава на конкретен източник. Навръх Нова година добричлийката имаше две участия, а веднага след това отиде на романтична почивка с половинката си Павел в Тайланд. Именно там, на плажа, е забременяла.      Изглежда, че Преслава няма да приключи напълно с участията. До преди няколко дни нямаше никакви заявени ангажименти за април, но сега се появи едно в сайта на „Пайнер\" – на 5 април в Благоевград.    ", "date": "2018.04.03", "title": "Mястото, на което Преслава е забременяла"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380402-%D0%B5%D0%BB%D0%B8-%D0%B5-%D1%80%D1%83%D1%81%D0%B0-%D0%B8-%D0%BD%D0%B0%D0%B4%D0%B0%D1%80%D0%B5%D0%BD%D0%B0", "text": "Австралия може да се гордее с Ели Колел. Тя е руса и много яка мацка. А ние сме късметлии, защото малко, след като се сдобихме с някои от най-горещите й снимки, тя заключи профила си в инстаграм. Усетила ни е, но късно. Твърде късно...                  ", "date": "2018.04.03", "title": "Ели е руса и надарена"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380403-%D0%B4%D1%8A%D0%BB%D0%B3%D0%BE%D0%BA%D1%80%D0%B0%D0%BA%D0%B0%D1%82%D0%B0-%D0%BC%D0%B0%D1%80%D0%B0%D0%B9%D0%BA%D0%B5-%D0%B5-%D0%B3%D0%BE%D1%82%D0%BE%D0%B2%D0%B0", "text": "Русото обикновено носи късмет и най-вероятно ще вдигне повече амбициите за оцеляване, след това предстоят щастливи занимания като трошене на яйца, понякога от кокошка. Честит понеделник на всички! Започваме деня с Марайке Спелек (немска история, какво да кажем повече).              ", "date": "2018.04.03", "title": "Дългокраката Марайке е готова...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380404-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-3-%D0%B0%D0%BF%D1%80%D0%B8%D0%BB", "text": "ОВЕН ( 21 март - 20 април ) Не се препоръчва да забравяте за основните неща, от изпълнението на които зависи много. Това повече се отнася за финансовите въпроси, които не са на ниво. Ако не спрете да преследвате идеалната любов, ще останете сами. Склонни сте да фантазирате, но не го правете до такава степен. Вечерта е възможно спешно пътуване. ТЕЛЕЦ ( 21 април - 21 май )  Трябва да избягвате стреса - психологически и физически. Денят е по-подходящ за почивка, тиха комуникация и изследване на вашия духовен свят. Не започвайте неща, с които сте малко запознати. Опитайте се да поддържате дистанция от хора, които са много по-възрастни от вас. Вечерта, ви очаква приятна изненада от любимия. БЛИЗНАЦИ ( 22 май - 21 Юни ) Препоръчително е, да разширите обхвата на интересите си и да разнообразите живота си. Може да правите промени в личния си живот, особено ако сте необвързани. Подобрете живота си и изработете ясна схема на действие. Перспективите в финансовите дела, далеч не са химерични, така че сериозно се заемете с това в този ден.   РАК ( 22 юни - 23 юли ) Няма да имате сили или желание да свършите всичко, което сте планирали. Може дори да оставите личните си проблеми настрани, за да не се развали нещо. Мрачното настроение, ще ви навреди в личната сфера. Любимият човек очаква от вас действия, а не обещания. Достатъчно сте го \"хранили\" с красиви думи и признания. ЛЪВ ( 24 юли - 23 август ) Очаква ви един добър ден, когато настроението ви ще бъде не само празнично, но и пролетно. Това е по вина на новата любов, която се е появила в живота ви напоследък. Ползата от малките дела, ще бъде огромна, така че не ги пренебрегвайте. За да си починете от всички трудности и неприятности от последните дни, трябва да се отпуснете или да отидете на кафе. ДЕВА ( 24-ти август - 23 септември ) Очакват ви критични ситуации, от които ще бъде трудно да намерите изход. Но ако подкрепата от близките хората, дойде навреме, всичко ще мине с малка загуба. Пестете не само пари, но и духовна сила. В противен случай, ще станете зависими от хора, които изпитват към вас жалост, а не искрени чувства. ВЕЗНИ( 24 септември - 23 октомври) Трябва да завършите всичко, което сте започнали, за да отворите пътя към новото. Може да оставите работата за малко настрани и да си позволите да се отпуснете в кръга на приятелите. В края на краищата, всички пари в света няма да заработите. Отношенията с роднините могат да се променят драматично, уви, в лоша насока. Може би сте твърде принципни?   СКОРПИОН ( 24 октомври - 22 Ноември ) Може да бъдете поздравени - успехите на работното място са невероятни, а в кариерата сте напреднали. Дори тези, които не са вярвали във вашите силни страни и способности, ще се удивят. Любовните взаимоотношения, ще носят само положителни емоции, което ще ви даде сила и енергия. По темите за живота, е по-добре да не философствате, а да започнете активна работа.   СТРЕЛЕЦ ( 23 Ноември - 21 Декември ) Не е препоръчително за този ден да планирате пътувания, преговори и разговори с любимия човек. Слушайте гласа на сърцето си, успокойте се морално и не бягайте след това, което ще доведе до проблеми. Трябва да се съсредоточите върху постиженията, довели ви до успех. Благодарете на онези, които са ви помогнали от сърце. КОЗИРОГ (22 Декември - 20 януари ) Специално внимание трябва да обърнете на вашето здраве. Ако не искате да хванете простудно заболяване, обличайте се според времето и не общувайте с болни. Любим човек, ще ви подари нещо, за което отдавна мечтаете. Вечерта, се опитайте се да си починете и се отпуснете преди лягане.  ВОДОЛЕЙ ( 21 януари -  19  февруари ) Не се отвръщайте от хора, които искат вашата подкрепа. Дори и с пари, да не може да им помогнете, ще могат да се облегнат на вашето надеждно рамо. Не бъдете упорити в тези области на живота, където е необходима гъвкавост и лоялност. Дори във финансовата област, трябва да станете мъдри, за да не загубите натрупаните средства.   РИБИ ( 20 февруари - 20 март ) Ще покажете истински чудеса, в творчеството и техническия прогрес. Всичко, с което ще се заемете, ще се отдава в ръцете ви. Искрените чувства, ще ви помогнат да погледнете на личния си живот по различен начин. Възможно е много от вас, да решат да възобновят връзката си с бивш любим или да отменят развод. Вечерта е подходяща за дълго пътуване.", "date": "2018.04.03", "title": "Дневен хороскоп 3 април"}
