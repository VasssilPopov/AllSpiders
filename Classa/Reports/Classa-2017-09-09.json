{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372537-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D0%BB%D0%B8-%D0%BD%D0%B0-%D0%B4%D0%B8%D0%BA%D1%82%D0%B0%D1%82%D0%BE%D1%80%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD,-%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%82%D0%B0%D0%B9%D0%BD%D0%B8-%D0%B7%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D1%81%D0%BA%D0%B8%D1%82%D0%B5-%D0%BC%D1%83-%D0%B3%D0%BE%D0%B4%D0%B8%D0%BD%D0%B8", "text": "Учители на лидера на КНДР Ким Чен Ун, които му преподавали в Швейцария по време на юношеските му години, разкриха доста пикантни подробности за младия водач, от чийто действия днес целият свят трепери. Подробностите за личния живот на Ким те направиха пред „Сън\", „Дейли мейл\" и „Метро\". 33-годишният мъж, учил в училище до Берн под името Пак Ун, като бил представян за син на служител в посолството на Пхенян.    В същото училище учели по-големият му брат Ким Чен Чул и по-малката му сестра Ким Йо Чен. Според бивш преподавател в училището „Либефелд-Щайнхьолцли\" в Кьониц, южно от швейцарската столица Берн, Ким играел баскетбол и говорел добре немски с бернски акцент. Като тийнейджър той обичал много да пее и да слуша песни на немски. Преподавателите му го описват като добре интегриран, старателен и амбициозен. Съучениците му пък са запомнили страстта му към баскетбола и към професионалната американска лига NBA.    Любимият му играч бил Майкъл Джордан от „Чикаго булс\". Според изследовател, работил за южнокорейското разузнаване, привилегированият тийнейджър показвал дивия си и необуздан нрав отрано. Южнокорейските агенти вероятно са подслушвали телефона му, защото чули как 15-годишното момче крещи неистово на тогавашното си гадже.    Причина била нейната молба да зареже цигарите, които започнал да пуши от 12-годишен. Изключително грубият начин, по който реагирал ученикът, като й казал да си затваря устата, бил направо шокиращ. Южнокорейският експерт Нам Сун Уок, който разкри случая, твърди, че още тогава е усетил, че нещата ще се усложнят много, когато младежът порасне. Според него единственият начин Ким Чен Ун да бъде спрян, е като бъде ликвидиран.    Докато бил в Кьониц, бъдещият лидер живеел в апартамент в центъра на града близо до дома на швейцарския винопроизводител Доналд Хес. На училище ходел без ескорт, макар да има информации, че бил закрилян от ученик от горните класове, вероятно таен бодигард. Кога Ким Чен Ун се е върнал в Северна Корея, също остава загадка, но се предполага, че това се е случило някъде между 2000 и 2002 г.    Преди години в световните медии се появи информация, че лидерът е пристрастен към ементала от годините си в Швейцария и на това се дължи неговото не особено добро здраве и закръглената му фигура. Когато през 2014 г. той се появи с бастун и накуцваше, бе изказано предположение, че е болен от подагра заради преяждане с ементал.", "date": "2017.09.09", "title": "Преподавали на диктатора Ким Чен Ун, разкриха шокиращи тайни за тийнейджърските му години!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372538-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%BD%D0%B0-%D0%B3%D0%B0%D0%B4%D0%B6%D0%B5%D1%82%D0%B0%D1%82%D0%B0-%D1%81-%D0%BF%D1%80%D0%B8%D0%B2%D0%B8%D0%BB%D0%B5%D0%B3%D0%B8%D0%B8", "text": "   Това е основно правило на подобен тип взаимоотношения! Бъдете честни и не подвеждайте другия човек с очаквания за романтична връзка. Тъй като сексът все пак води до някаква интимност е много лесно за жените да се подхлъзнат и да започнат да си правят някакви планове.    Ако имате приятелски отношения с човека, с когото правите секс от време на време, е много лесно без особено мислене да го представите на приятели и да го въведете във вашия социален кръг. Това обаче е тотална грешка, тъй като подава погрешни сигнали. Представяйки я в своя кръг, тя веднага ще реши, че имате по-сериозни намерения към нея. Освен това избягвайте да разказвате лични преживявания или за миналото си с други жени, защото така отново разкривате себе си и сякаш я подканвате да стане част от живота ви, опознавайки ви в детайли.     Ако отношенията ви са в стил „секс без ангажименти\" , забравете за излизане по кафета, кино, ресторанти. По този начин обикновено действат мъжете, които свалят една жена за повече от еднократен секс.    Винаги практикувайте безопасен секс. Вие не сте ексклузивни, така че нямате идея с кого тя си ляга.     Не свиквайте и не ставайте зависими от него/нея по никакъв начин, Вашата уговорка е временно явление и в даден момент ще стигне до своя край.   Идеята на този туп връзка е забавление без усложнения. Това автоматично изключва чувства. Нещата ще се объркат и ще се създаде напрежение, ако единият започне да иска нещо повече и да налага някакви изисквания над другия.", "date": "2017.09.09", "title": "Правилата на \"гаджетата с привилегии\""}
{"url": "http://www.classa.bg/%D1%81%D0%B2%D1%8F%D1%82/item/372539-%D1%81%D1%82%D1%83%D0%B4%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D1%89%D0%B5-%D1%81%D0%B5-%D0%BE%D0%BA%D0%B0%D0%B6%D0%B5-%D0%BD%D0%B8%D1%89%D0%BE-%D0%B2-%D1%81%D1%80%D0%B0%D0%B2%D0%BD%D0%B5%D0%BD%D0%B8%D0%B5-%D1%81-%D1%82%D0%BE%D0%B2%D0%B0-%D1%81%D0%B5%D0%B3%D0%B0", "text": "Светът днес е много по-опасен, отколкото е бил преди едно поколение. Това заяви генералният секретар на НАТО Йенс Столтенберг в интервю за британския в. „Гардиън\". На въпрос дали в своята 30-годишна кариера е имало по-рисково време от сегашното Столтенберг заяви, че животът днес е много по-непредсказуем и по-труден заради множеството предизвикателства, пред които човечеството е изправено по едно и също време.   „Има разпространение на оръжия за масово унищожение в Северна Корея, има терористи, несигурност, също така има и една по-нападателна Русия\", каза генералният секретар, обобщавайки, че хората сега живеят в „един по-опасен свят\". Интервюто му идва дни преди началото на шестдневни учения на руски и беларуски войски, за които се смята, че ще са най-мащабните от края на Студената война насам.   Приблизително 100 000 души военен персонал и цивилни ще извършват действия в района на Балтийско море, Западна Русия и Калининград. Говорейки по време на посещение в естонска военна база на 120 км от границата с Русия, Столтенберг отговори предпазливо на въпроса на „Гардиън\" за това дали подкрепя заплахите на американския президент Доналд Тръмп към Северна Корея.    „Ако започна да спекулирам за възможни военни варианти само ще увелича несигурността и сложността на ситуацията, така че според мен моята задача не е да допринасям за това\", каза той и допълни, че усилията му ще бъдат насочени за постигането на политическо решение на кризата. В същото време обаче генералният секретар на НАТО заяви, че разбира и подкрепа военното послание на страните от региона като Южна Корея и Япония, които според него имат право да се защитават.    „Те имат право да отговорят, когато забележат тези така агресивни действия. Аз също подкрепям присъствието на американски войски и сили в Корея\", заяви той. Продължавайки темата за американския държавен глава „Гардиън\" пита Столтенберг и за това дали според него Доналд Тръмп е най-подходящият човек за справянето с настоящата тревожна ситуация със сигурността в световен мащаб. В отговор генералният секретар заяви, че всички 29 членки на НАТО са единни в позициите си.    „Доналд Тръмп е избраният президент на САЩ. А НАТО е колективен алианс от 29 демокрации\", каза той. В същото време Столтенберг допълни, че според него към момента няма надвиснала заплаха срещу някоя държава членка на организацията и увеличаването на разходите за сигурност в отделните държави, на които и самият Тръмп неведнъж е наблягал, са довели до подсилването на Алианса като цяло.", "date": "2017.09.09", "title": "Студената война ще се окаже нищо в сравнение с това сега!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372540-%D1%87%D0%B8%D1%81%D1%82%D0%B0%D1%87%D0%BA%D0%B0%D1%82%D0%B0-%D1%81%D1%82%D0%B5%D1%84%D0%BA%D0%B0-%D0%B8-%D0%B4%D1%8E%D0%BD%D0%B5%D1%80%D0%B4%D0%B6%D0%B8%D1%8F%D1%82%D0%B0-%D1%81%D1%82%D0%B8%D0%BB%D0%B8%D0%B0%D0%BD-%D0%B7%D0%B0%D0%B1%D0%BE%D0%B3%D0%B0%D1%82%D1%8F%D0%B2%D0%B0%D1%82-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%BD%D0%BE-%D0%B8-%D0%BF%D0%BE-%D1%81%D1%83%D0%BF%D0%B5%D1%80-%D0%BB%D0%B5%D1%81%D0%B5%D0%BD-%D0%BD%D0%B0%D1%87%D0%B8%D0%BD", "text": "Чистачка от Поморие и дюнерджия за Омуртаг, и двамата от ромски произход, са най-големите магнити за загубени пари у нас, но всеки път ги връщат на собствениците им. [null] През март Стефка Тодорова намерила 2000 евро, изхвърлени на боклука, и на мига ги предала в полицията. Това за нея е втори такъв случай, след като през 1996 година връщала цяла торба с 16 000 лева.      В последните зимни дни на тази година Стефка метяла както обикновено улиците в руския квартал в Поморие, известен като „Малката Москва\". В един момент забелязала до контейнера за смет изхвърлени отпадъци, сред които и картонен кашон. Още щом се навела видяла, че кашонът е пълен с пачки пари.    Без да ги докосне тя грабнала телефона и набрала шефа си като му казала :\"Шефе, намерих много пари, изхвърлени на боклука. Идвай веднага\". После двамата взели кашона с пачките и го отнесли в полицията. Случката предизвикала истински фурор в страната, а социалните мрежи буквално се взривиха.    Ромката е кореняк поморийка и живее със семейството си в морския град, уточнява в. „Телеграф\". Повече от двадесет години тя е служител по чистотата и всеки ден мете улиците. Признава, че заплатата й е малка, но към чуждо не посяга. Отново преди две десетилетия чистачката пак намерила пари на улицата. Тогава сумата била 16 бона и пак я предала в полицията. Било лятото на 1996 година. Стефка слязла от рейса в Поморие и на спирката видяла бяла найлонова торба.    Отворила я, а вътре – догоре надиплени пачки. Грабнала торбата с парите и право в полицията. Пободен е и случаят на дюнерджията от Омуртаг Стелиан Михайлова, също от ромски произход. През август той намира 5000 евро и бързо успява да издири собствениците им, за да ги върне. Оказа се, че това е четвъртият подобен случай за нега, а общата сума на върнатите пари е над 60 000 лева, защото той се е превърнал в нещо като талисман за градчето и хората го пипат за късмет, щом го видят на улицата.", "date": "2017.09.09", "title": "Чистачката Стефка и дюнерджията Стилиан забогатяват светкавично и по супер лесен начин!"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/372531-%D0%BD%D0%B0%D1%81%D0%B0-%D0%BE%D0%B1%D1%8F%D0%B2%D0%B8-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F-%D0%B7%D0%B0-%D1%81%D1%8A%D0%BE%D0%B1%D1%89%D0%B5%D0%BD%D0%B8%D0%B5-%D0%B4%D0%BE-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%D1%82%D0%B5", "text": "Американското космическо управление обяви кой печели конкурса за изпращане на съобщение до сондата \"Вояджър 1\", изстреляна в космоса преди 40 години. Победителят е Оливър Дженкинс със своето послание \"Вие не сте сами\". То е избрано чрез гласуване в интернет, където е събрало 30 000 гласа. Условието беше да е с не повече от 60 символа. Посланието победител беше обявено в центъра в Калифорния, от който се контролира мисията на \"Вояджър 1\". Прочете го канадският актьор Уилям Шатнър, изпълнил ролята на капитан Джеймс Кърк в сериала \"Стар трек\". Във Вояджър има златни дискове с послания от човешката цивилизация, с кадри и песни. На борда е и българската \"Излел е Дельо Хайдутин\" в изпълнение на Валя Балканска.", "date": "2017.09.09", "title": "НАСА обяви победителя за съобщение до извънземните"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372532-%D1%83%D1%87%D0%B8%D0%BB%D0%B8%D1%89%D0%B0-%E2%80%93-%D0%BF%D0%BE%D1%81%D0%BB%D0%B0%D0%BD%D0%B8%D1%86%D0%B8-%D0%BD%D0%B0-%D0%B5%D0%BF", "text": "Стартира новата Програма за училища посланици на Европейския парламент, която е насочена към ученици от средни и професионални училища. Тя цели да подобри осведомеността сред учащите относно Европейския съюз, европейското гражданство и парламентарна демокрация, както и Европейския парламент (ЕП) като институция, която представлява гражданите на ЕС и с която те могат да си взаимодействат, за да се включат активно в създаването на европейския дневен ред. От тази учебна година Програмата се провежда в цялата страна, като броят на допуснатите до участие учебни заведения ще бъде 30. Кампанията за кандидатстване започва на 5 септември, а заявки за участие ще се приемат до 12:00 часа на 29 септември 2017 г. Кандидатстването за участие се осъществява чрез попълване на онлайн формуляр. Програмата за училища посланици на Европейския парламент се стреми да разясни на младежите в горния курс на обучение техните права като европейски граждани, да ги запознае с работата на техните представители в ЕП, както и да им покаже как те самите биха могли да оказват влияние върху политическия и демократичен живот в Европейския съюз. За втора поредна година Министерството на образованието и науката дава висока оценка и подкрепя провеждането на Програмата, като изразява увереност, че обхващането на повече училища ще допринесе за придобиването на нови знания и умения както от учениците, така и от учителите. Цел, която трябва бъде постигната с течение на годините, е развиването на дълготрайни взаимоотношения и партньорства между училищата и Информационното бюро на ЕП, както и създаването на устойчива мрежа от учители като разпространители на знание за ЕС. Учениците и учителите, които участват и изпълняват Програмата, ще получат информация за правата и задълженията, произтичащи от европейското гражданство, и ще се запознаят с ролята, която ЕП играе в европейския процес на вземане на решения. Целта е да се гарантира, че младите хора са добре запознати с възможностите за реализация, които им предоставя ЕС, както и че разбират важността на демократичния процес и гласуването на национални и европейски избори. Учебната програма за училища посланици на Европейския парламент се ръководи от най-малко един преподавател за всяко участващо училище. В замяна се осигурява встъпително и задълбочено обучения за това как работи Програмата, за ролята и дейностите на Европейския парламент, предоставят се и подходящи учебни материали. В края на годината участващите училища, които отговарят на изискванията на Програмата и са осъществили желаните дейности, ще бъдат сертифицирани като училища посланици на ЕП и ще получат плакет на специална церемония. Учениците от най-добре представилото се училище ще имат възможността да осъществят пътуване до Страсбург в рамките на програмата „Евроскола\" на ЕП, а най-активните преподаватели – да участват в организирани в Брюксел или Страсбург семинари за учители от целия Европейски съюз.", "date": "2017.09.09", "title": "Училища – посланици на ЕП"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/372533-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B7%D0%B0%D0%BF%D0%B0%D0%BB%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D1%81-%D0%BF%D0%BE%D1%81%D1%82%D0%B0-%D1%81%D0%B8-%D0%B7%D0%B0-9-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Поклон пред всички невинни жертви преди и след 9-ти септември, пред всички загинали с мисъл за България. Това написа в профила си в социалната мрежа Фейсбук президентът Румен Радев по повод 9 септември - една най-противоречивите дати в най-новата ни история, която продължава да разделя българското общество.    \"Продължавам да вярвам в това, което написах преди година по повод днешната дата: \"В обществото ни 9-ти септември винаги е бил разделителна линия. Страните имат своите необорими мотиви.      Хората, върху които тази дата е дала отражение, имат своята памет за нея. Какво е 9-ти септември - дата на революция или преврат? За мен е нито едно от двете. Тя е повод единствено за помирение.    Повод да проявим мъдрост и най-сетне да направим крачката към едно съзидателно помирение с миналото. Дължим го на себе си...\" Поклон пред всички невинни жертви преди и след 9-ти септември, пред всички загинали с мисъл за България.", "date": "2017.09.09", "title": "Президентът запали мрежата с поста си за 9 септември"}
{"url": "http://www.classa.bg/%D0%BC%D0%B5%D0%B4%D0%B8%D0%B8/item/372534-%D0%B2%D0%BE%D0%B9%D0%BD%D0%B0%D1%82%D0%B0-%D0%BC%D0%B5%D0%B6%D0%B4%D1%83-btv-%D0%B8-%D0%BD%D0%BE%D0%B2%D0%B0-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F", "text": "Двете конкурентни телевизии bTV и Нова телевизия влизат в открита война помежду си в новия екранен сезон, научи БЛИЦ. И двете медии са в люта схватка за рейтинг и това ясно се вижда след промените, които настъпиха и на двете места с някои от емблематичните лица, познати от години на малкия екран. Двете най-силни предавания - \"Шоуто на Слави\" (22,30 ч) и \"Господари на ефира\" (23 ч), бяха обявени с едновременен старт на новия тв сезон - връщат се от отпуск на 11 септември. Все още обаче вървят спекулации дали именно Трифонов ще влезе в студиото на 11 септември.    Припомняме, че шоуменът претърпя сериозна медицинска интервенция, заради която лежа в болница. Неговите колеги разказват, че той се е възстановил бързо и напълно, но дори на тях не им е ясно дали е склонен да се седне отново на кожения си стол. \"Господарите\" също осъмнаха с проблемни водещи след края на лятото. По първоначален план шоуто трябваше да стартира с Рачков и Мария Игнатова, но тъй като двамата вече са официално разделени, екранната половинка на бургаския гларус ще бъде Васил Василев - Зуека. Преди дни Нова телевизия сюрпризира зрителите си и с изтеглянето на Ани Цолова от сутрешния блок.    От медията издават, че за сега не обмислят да търсят нова екранна партньорка на Виктор Николаев и той ще остане сам. Цолова пък от години имала план за нейно собствено лайфстайл шоу и ето, че времето звездата й да изгрее дойде. В какво амплоа обаче ще й се наложи да се превъплъти се пази в тайна. Из тв средите се шушука й че скандалната Сарелска, чиято глава хвръкна от поста \"Шеф на новините\" в медията също ще блесне в ново предаване, но все още не е ясно с каква насоченост ще е то.    За да отвърнат на удара, бТВ също не стоят със скръстени ръце. Тв експерти прогнозират, че назначението на Венета Райкова в \"Папараци\" на мястото на Николета ще вдигне главоломно рейтинга на медията. \"Горещата\" водеща, която до скоро се подвизаваше в телевизия BiT, вече се доказа като по-зряла и уравновесена от преди, а в комбинация със завидния й професионализъм интересът към това, което предстои да предложи на екрана е скочил до небето.    Големият акцент и на двете частни телевизии всъщност пада върху собствените им забавни предавания, около които построяват цялата си програмна схема. Двама великолепни актьори - Юлиан Вергов и Владимир Карамазов, влизат в главните роли на два сериала. Вергов оглавява болницата в новия четвърти сезон на \"Откраднат живот\". Чаканата поредица, озаглавена \"Чуждо тяло\", започва на 12 септември в 20 ч по Нова тв.    Карамазов пък ще блесне тепърва в \"Дяволското гърло\" - втория сериал на Евтим Милошев, който продуцентът прави за Нова тв. Той обаче се очаква да се забави до следващия тв сезон. В програмата на Нова тв тази есен няма място за него, тъй като в нея влизат и два риалити формата. Музикалният \"Х Фактор\" ще се излъчва само в неделя от 10 септември от 20 ч.    Това е и денят, в който стартира единственото риалити на Би Ти Ви за сезона - \"Фермата\". В шоуто сред участниците има и 4-ма представители на родния хайлайф. Това са икономистът Владимир Каролев, баскетболистът Владимир Николов, моделката Божидара Бакалова и актьорът Иван Ласкин. Телевизиите за първи път разделят артистичното семейство на Ласкин, тъй като жена му Александра Сърчаджиева ще е водеща на \"ВИП Брадър\" по Нова тв. Твърде познатото вече риалити шоу тръгва на 11 септември.", "date": "2017.09.09", "title": "Войната между bTV и Нова се разгаря!"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372535-%D1%87%D0%B0%D1%81%D1%82-%D0%BE%D1%82-%D0%BE%D0%BF%D0%BE%D1%80%D0%BD%D0%B8%D1%82%D0%B5-%D1%82%D0%BE%D1%87%D0%BA%D0%B8-%D0%B2-%D1%81%D0%B5%D0%BA%D1%80%D0%B5%D1%82%D0%BD%D0%B8%D1%8F-%D0%B4%D0%BE%D0%BA%D1%83%D0%BC%D0%B5%D0%BD%D1%82,-%D1%81-%D0%BA%D0%BE%D0%B9%D1%82%D0%BE-%D0%BB%D0%BE%D0%BD%D0%B4%D0%BE%D0%BD-%D0%B3%D0%BE%D1%82%D0%B2%D0%B8-%D0%B3%D0%BE%D0%BB%D1%8F%D0%BC%D0%B0-%D1%81%D0%B5%D0%BA%D0%B8%D1%80%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5", "text": "Правителството на Великобритания иска да прекрати свободното движение на граждани от ЕС, част от които сме и ние българите, веднага след като влезе в сила Брекзит в края на март 2019 г.    Освен това Лондон планира въвеждане на мерки, с които бързо да намалее броят на неквалифицираните мигранти от ЕС, включително чрез кратък срок на разрешителни за престой при заварено положение и процедури, затрудняващи изтеглянето на членове на семейството.    Това са част от плановете, съдържащи се в секретен проект на документ от над 80 страници на вътрешното министерство, публикуван във вторник от в. „Гардиън\". Идеите в текста със сигурност ще зарадват привържениците на решителни мерки при раздялата с ЕС, но не отговарят на притесненията, изразявани от бизнеса, че след това трудно ще намира както квалифицирани, така и ниско квалифицирани работници, от които ще се нуждае в новата ситуация.    Документът още не е одобрен от тесния кръг министри около премиера Тереза Мей, след което подлежи на преговори с ЕС, но показва начина на мислене в правителството. Тя и преди е казвала, че свободното движение трябва да спре, когато страната напусне съюза, но досега не е посочвала с какво мисли да замести сегашната миграционна система. „Казано съвсем ясно, това означава, че за да бъде смятана полезна за цялата страна, имиграцията трябва да носи полза не само на самите имигранти, но и вече живеещите във Великобритания да са по-добре\", се казва в текста с дата от миналия месец. В него се изброяват следните възможни мерки, които да влязат в сила след 19 месеца:    – на гражданите от ЕС, работещи във Великобритания с ниска квалификация, ще бъде позволено да останат не повече от още 2 години; – за високо квалифицираните европейци срокът ще е по-дълъг- 3 до 5 години;    – на фази да се въведе нова миграционна система, слагаща край на правото за заселване във Великобритания на повечето мигранти от ЕС; – ограничаване на възможностите за събиране на роднини, което може да доведе до фактическото разделяне на хиляди разделени семейства; „в момента на практика няма никакви ограничения за това докъде може да се простира роднинската връзка за граждани от ЕС, поради което предлагаме разрешението да остане само за съпруг/съпруга и децата плюс партньор от устойчива връзка\";    – европеец, който иска да изтегли семеен партньор от държава извън ЕС, ще трябва да печели минимум 18 600 паунда годишно; това са ограничения, които вече действат за британци и след Брекзит ще се разпространят и над граждани от ЕС; – прекратяване върховенството на Съда на Европейския съюз по семейни въпроси;    – задължително показване на задграничен паспорт (а не само на национална лична карта) на желаещите от ЕС да влязат във Великобритания; предполага се, че този престой ще трае 3-6 месеца;    – европейците, желаещи да останат за повече от няколко месеца ще трябва да се снабдят с биометрично разрешително, т.е. ще дават пръстови отпечатъци във Великобритания; – разрешение за постоянно пребиваване няма да се издава на европейци, идващи да търсят работа;    – за мигранти, които се самоиздържат, ще бъде въведен специфичен „праг на доходите\";    През август нетната имиграция във Великобритания достигна най-ниското равнище от 3 години насам, като най-големият отлив е от европейски граждани;    – както защото напускат, така и защото по-малко пристигат. Но въпреки това 246 000 души за последните 12 месеца са много повече от плановете на правителството за „десетки хиляди мигранти\", които Тереза Мей иска да има на границите, за да управлява Лондон имиграцията.", "date": "2017.09.09", "title": "Част от опорните точки в секретния документ, с който Лондон готви голяма секира за българите!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372536-%D0%B2%D0%B0%D1%81%D0%B8%D0%BB-%D0%B8-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2%D0%B8-%D0%BF%D0%BE%D0%B3%D1%83%D0%B1%D0%B5%D0%BD%D0%B8%D1%82%D0%B5-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D0%BD%D0%B0%D0%B4%D0%B5%D0%B6%D0%B4%D0%B8", "text": "  Изминаха 22 години от убийството на Васил Илиев и 12 от покушението на брат му Жоро. С упорството на единия и таланта на другия, те бяха призвани да покоряват спортните върхове и да прославят родината. Но триумфът се превърна в трагедия. Те бяха главните герои от едно пожертвано поколение спортисти, а имената им станаха символ на криминалния преход в България. Борческата им история започва в годините на зрелия социализъм, когато спорта е бил сред главните приоритети на държавата.     С появата си в Левски Георги Илиев се налага като лидер. Всички му подражават. Около Жоро тутакси се заформя ядро от веселяци. Тайфата има ритуал – всяка неделя в „Магурата“. Борците си поръчват задължителната мелба „Дипломат“. В нея има всичко и струва само 2 лева и 5 стотинки. Момчетата от провинцията живеят в хотела на „Левски“ до басейн „Спартак“. По онова време Жоро Илиев има само един проблем – анархистичната си природа. Алергичен е към правилата и често го демонстрира. През 1983 г. дивият борец е разследван за кражба. Отървава присъдата. Но се откроява като честолюбив кибритлия с афинитет към битките. Треньорите го записват в механотехникума само и самода закърпи „средното“. За Жоро училището е отсвирена губерния. Бута го неглиже. С чар припечелва някоя и друга бележка. Останалото е мъчение…   С лекота на пеперуда лети към борческите върхове. Момчетата на бате Кефо стават хит през 1984 г. На спартакиадата в Плевен „отстрелват“ 5 златни, 4 сребърни и 2 бронзови медала. Изгрява звездата и на Жоро. Три пъти става шампион на България. Два пъти за юноши и веднъж за младежи. Златният медал на Балканиадата в Турция го прави герой. През 1984 г. Левски има друга тръпка – МВР-адата в Будапеща. Там се стичат отборите от соцлагера. Жоро печели бронза. Жоро е едно от най-бедните момчета в отбора. Омагьосан е от витрините в Будапеща и мълви: „Кореком до Кореком!“.   Присъдата на Жоро е вторият нокаут за Васко след смъртта на баща му. Борецът се усамотява в стаята на „Олимпийски надежди“. Изглежда психясал. Отстрани е необяснимо. Животът му е опънат като по конец. Изкарва шестица след шестица. Чете с жажда на приключенец. Наложил се е като един от добрите ни класици в категория до 68 килограма. Забива титли от воле. Веднъж е шампион за мъже на България. Четири пъти става победител за юноши.   Свижданията на Георги са рехави. Идват само най-близките му хора. Прави се на железен. В очите на бате Кефо изглежда така: „Отидох му на свиждане два-три пъти. Повтаряше едно и също като швейцарски часовник: „Няма проблем. Затворът е школа!“. Между Жоро и брат му прехвърчат искри. Треньорът Стойчо Иванов си спомня: „Гледаха се с мъка. Като зверчета в циркова клетка. Крепеше ги братството, но те не го осъзнаваха.“  Жоро се развихря на затворническия тепих. Око за око, зъб за зъб. Смила всеки, който се изпречи на пътя му. Стоманеното круше мачка поголовно. Понякога тръшва по три-четири „парчета“ наведнъж. Мускулестият и необуздан мъжага става тартор на затвора. Престоят в затвора го прави агресивен и отмъстителен. Налита на бой. Никога не успява да се отърве от този си навик.    В този момент Васко е яхнал гребена на вълната. Борецът е шампион на България във всички възрасти. Сякаш е колекционер на трофеи. Втори на балканиада, трети на европейско и пети на световно. Жоро се радва. В това време Васко Илиев е авторитет в ЦСКА. „Нагиздил“ се е с чин офицер. Устремен е към поредното предизвикателство – олимпийските игри в Сеул през 1988 г. Намесват се обаче „клубните интереси“. В последния момент Васко Илиев изпада от списъка с участниците. Мястото му попълва Георги Караманлиев – Шивача от „Академик“, сега треньор в Швейцария. „По ирония на съдбата Васко го побеждаваше във всички състезания – спомня си бате Кефо. – Шивача не можеше да му стъпи на малкия пръст. Времето беше такова, че конюнктурата надделя.“    Силният коз на Шивача е чичо по „върховете“. Новината на прецакания сервира треньорът Стойчо Иванов. „По това време Васко беше на лагер в Кюстендил. Готвеше се за олимпиадата – разказва Иванов. – Поднесох му „сюрприза“ по най-фасулския начин: „Васе, преебаха те, щото на Шивача чичо му е по върховете.“    „Тренер, приключвам официално със спорта“, отсича Васил Илиев. 12-годишната му кариера приключва за миг. После се жени за детската му любов от Кюстендил Мариета. Сватбата е комсомолска. Минава в тесен кръг. Треньори, роднини и учители са ВИП-ът на събитието. В снимките от семейния албум липсва само Жоро, който е в затвора.   „Васко Илиев прегоря, след като не го пуснаха в Сеул - щрихира го треньорът бате Кефо. – Идеализмът му беше съкрушен. Шампионът задраска миналото си и излезе на пътя. До момента беше живял със стипендия от 30-40 лева на месец. Тези пари се изкарваха за половин час на улицата.“ Преображението на 22-годишния терминатор от тепиха става за дни. Васил Илиев вече е Васко Бореца. Оформящият се ъндърграунд го лапва като топъл хляб. Лошото момче става „хъш“ в Будапеща. Занимава се с чейндж, измами и грабежи. Васко се прочува като виртуоз на крадените коли. Мозъкът е покойният гребец Иво Карамански.    За всички тях медалите, имената и звездните мигове вече нямат значение. Славата е сянка от миналото. Сега са с качулки на анонимност и нямат нищо общо с Робин Худ. Настоящето е грубо и изпълнено с адреналин. Няма далечни победи. Има тук и сега.  В разгара на „турнето“ Васко и Карамански се скарват люто. Унгарското турне е затворена страница за Васил. Той яхва магистралата. Прощъпулникът на Илиев са измамите на турски гастербайтери, които минават през България.   По това време Жоро Илиев води битка в затвора. Тoй е сред организаторите на стачката в Бобов дол. Качил се е на покрива и е развял българското знаме. С тази снимка цъфва на първите вестникарски страници. Затворниците искат амнистия. След бунта през 1990-та е приет Законът за амнистията. Според него се намаляват присъдите на всички, които са излежали повече от пет години. Жоро скача до тавана, като чува, че вече е свободен.   Жоро Илиев излиза от затвора с много приятели. Нa някои от пандизчиите им е писано да се прочуят. Жоро вижда, че нищо не е както преди. Борчетата са телепортирани на магистралата. Градът, дискотеките и гаджетата изглеждат по-нови и по-лачени. Бившият отличник на „Олимпийски надежди“ Васко е станал вълк в глутницата.    Мени кожата, както и нрава си. Все по-рядко отсяда в ж.к. „Дружба“, където го очакват дискохвъргачката Мариета и невръстната му дъщеря Ивона. Бойната слава сервира на Васко първите си изкушения. Обливат го блажните погледи на дискотечните сексбомби. Кланят му се и всички спортни величия, отритнати от „Олимпийски надежди“. Вените на илюзиите са прерязани. Мускулите са впрегнати в каруцата на Дявола. Дивият Жоро е най-новото попълнение в нея.    ", "date": "2017.09.09", "title": "Васил и Георги Илиеви - погубените олимпийски надежди"}
{"url": "http://www.classa.bg/%D1%81%D0%B2%D1%8F%D1%82/item/372524-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B8%D0%B7%D1%82%D0%B5%D0%B3%D0%BB%D0%B8%D0%BB%D0%B8-%D0%BE%D1%82-%D0%B4%D0%B5%D0%B9%D1%80-%D0%B5%D0%B7-%D0%B7%D0%BE%D1%80-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B8%D0%B4", "text": "През август ВВС на САЩ са евакуирали от района на Дейр ез-Зор над двадесет военачалниците и близки до тях бунтовници на ИД, каза пред РИА Новости военно-дипломатически източник. Вашингтон планира да използва опита на изнасяните екстремисти \"в други направления\", казал източникът. \"По-специално, на 26 август от област, в близост до селище Трейф, намиращо се северозападно от град Дейр ез-Зор, хеликоптер на Военновъздушните сили на САЩ е евакуирал двама полеви командири с европейски произход, заедно с членоветена семействата им през нощта,\" - каза той. Също така на 28 август от района на Алба Лейл югоизточно от Дейр ез-Зор американските хеликоптери евакуирали около двадесет военачалници и обкръжението им в северната част на Сирия. През юни и юли подобна евакуация на бойци е проведена в провинция Ракка. \"Трябва да се отбележи, че без техните командири бойците в повечето случаи спират организирани дейности и изоставят позициите си, като бягат сами. Всичко това ще в крайна сметка допълнително допринася за успеха на настъпващиге сирийски правителствени сили в източната част на Сирия\" - добави източникът. Според него, поражението на терористите в района на Дейр ез-Зор дава нови доказателства за \"дълбокото участие\" на водената от САЩ коалиция в подкрепа на бунтовниците, борещи се под командването на ИД, както по време на предишната администрация, така и след избора на Доналд Тръмп.", "date": "2017.09.09", "title": "Американците изтеглили от Дейр-ез-Зор лидерите на ИД"}
{"url": "http://www.classa.bg/%D1%81%D0%B2%D1%8F%D1%82/item/372525-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D1%84%D0%BB%D0%BE%D1%80%D0%B8%D0%B4%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%B9%D1%82%D0%B5-%D1%81%D0%B5,-%D0%BD%D1%8F%D0%BC%D0%B0-%D0%B4%D0%B0-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B2%D0%B8-%D1%81%D0%BF%D0%B0%D1%81%D0%B8%D0%BC", "text": "Губернаторът на Флорида Рик Скот спешно призова жителите на щата да вземат сериозно заплахата от урагана Ирма, която се очаква да пристигне този уикенд. \"Въз основа на това, което знаем, Флорида ще пострада от най-голямото въздействие на смъртоносната буря\", заяви официалният представител на пресконференция, подчертавайки, че ураганът е \"много по-голям от нашия щат и има катастрофален потенциал\". \"Няма значение в коя част от щата се намирате, трябва да се подготвим да се евакуираме. Не чакайте ... Ние не ще можем да ви спасим, когато бурята започне\", предупреди той. През целия ден губернаторът призоваваше жителите да не чакат бурята да стигне до Южна Флорида. \"Ако живеете в евакуационна зона и още сте в къщата си, тръгвайте!\" препоръча той. За тези, които вече са започнали да напускат домовете си, Скот каза, че се работи за поддържане на пътищата отворени и с достатъчно гориво на разположение. Националната гвардия помага в приютите и убежищата.", "date": "2017.09.09", "title": "Губернаторът на Флорида: \"Евакуирайте се, няма да можем да ви спасим\""}
{"url": "http://www.classa.bg/%D1%81%D0%B2%D1%8F%D1%82/item/372526-%D0%B5%D0%B4%D0%BD%D0%BE-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%BE-%D0%B1%D0%B5%D0%B1%D0%B5-%D0%BD%D0%B0%D0%B4%D0%BD%D0%B8%D1%87%D0%B0-%D0%BE%D1%82-%D0%BC%D0%B5%D0%BA%D1%81%D0%B8%D0%BA%D0%BE-%D0%BD%D0%B0%D0%B4-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0", "text": "Авторът, френски художник, който ревностно крие самоличността си под псевдонима \"JR\", все още не е известен на никого. Но няма съмнение, че най-скорошната му работа, която пусна в Twitter и Instagram, ще му добави много последователи. Това е чудесна снимка, която инсталира на границата на Мексико и Съединените щати - едно бебе наднича от мексиканска територия над оградата, която разделя двете страни. В своите социални мрежи, парижкият художник кани да се срещнем с \"Kikito\", името на бебето на снимката. \"JR\" казва, че момчето е навършило една година през април и че лицето му ще бъде видимо за един месец в граничната зона на Текате, в мексиканския щат Баха Калифорния. Освен това той сподели видеоклип с кадри от границата и скелето, където работи по инсталацията. Снимката бе поставена преди два дни, малко след като президентът на САЩ, Доналд Тръмп, обяви отмяната на плана за разсрочено действие за пристигналите в детството си (DACA), който защитаваше имигрантите без документи, които са пристигнали в Съединените щати като деца. Кариерата на \"JR\" започва в предградията на Париж, където той става известен с огромните снимки, които е направил на своите приятели и съседи и е поставил по стените. Той печели международна слава благодарение на своите портрети, разкриващи расовото насилие, което порази френската столица през 2015 г.", "date": "2017.09.09", "title": "Едно гигантско бебе наднича  от Мексико над американската граница."}
{"url": "http://www.classa.bg/%D1%81%D0%B2%D1%8F%D1%82/item/372527-%D1%85%D0%B0%D0%BA%D0%B5%D1%80%D0%B8%D1%82%D0%B5-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B8%D0%BC%D0%B0%D1%82-%D0%B4%D0%B0%D0%BD%D0%BD%D0%B8%D1%82%D0%B5-%D0%BD%D0%B0-143-%D0%BC%D0%B8%D0%BB%D0%B8%D0%BE%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8", "text": "Equifax, световна компания за кредитни информационни решения, която събира данни от потребителите, предприятията и файлове на служителите от целия свят, обяви в четвъртък, че е имало инцидент с киберсигурността, който според оценките, е могъл да засегне около 143 милиони души в САЩ, съобщава PR Newswire. Според компанията, инцидентът се е случил между май и юни тази година, когато \"престъпници\" са се възползвали от уязвимостта на приложение на уебсайт, за да получат достъп до \"определени файлове\", съдържащи лични данни, като например номера на кредитни карти, адреси, имена, номера на социално осигуряване, дати на раждане и номер на шофьорска книжка на хиляди граждани на Съединените щати. Също така, Equifax е установил неоторизиран достъп до личните данни на няколко граждани на Обединеното кралство и Канада, с които ще сътрудничи, за да определи какви стъпки да предприеме, за да реши проблема. Американската компания твърди, че не са били засегнати граждани на други страни и че не са открити следи от неоторизиран достъп или до нейните най-важни собствени бази данни с потребителски данни или информация за търговските кредити. Пробивът беше открит на 29 юли от Equifax, които бързо реагираха, за да го премахнат. Ричард Ф. Смит, президент и главен изпълнителен директор на компанията, вече се е извинил на клиентите за инцидента и е гарантирал, че ще се извърши задълбочено разследване на свързаните с безопасността операции на Equifax. Той също така съобщи, че неговата компания е предприела редица мерки за подкрепа на своите клиенти.", "date": "2017.09.09", "title": "Хакерите вероятно имат данните на 143 милиона американци"}
{"url": "http://www.classa.bg/%D1%81%D0%B2%D1%8F%D1%82/item/372528-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2%D1%81%D0%B8%D1%87%D0%BA%D0%B8-%D0%BB%D0%B8-%D1%80%D0%B0%D0%B1%D0%BE%D1%82%D0%B8%D1%82%D0%B5-%D0%B7%D0%B0-rt", "text": "Хедър Науърт, говорителка на Държавния департамент на САЩ, загуби търпение по време на пресконференция в четвъртък, след като журналистите продължиха да задават въпроси относно претърсванията на руските дипломатически мисии, провеждани от Съединените щати. На тази пресконференция не присъстваше журналист от RT. \"Аз не знам дали всички вие работите за RT или какво?\" избухна говорителката. По този начин Науер отговори на журналиста от АП Мат Лий, който попита дали знае дали някой случай на претърсване на американска дипломатическа мисия от тайни служби в Русия или друга държава. \"Тук съм от четири месеца, не знам какви са нормалните процедури за влизане в освободените мисии, но ще разбера\", каза Науерт, която пое длъжността от април. Говорителката на американското министерство на външните работи бе видимо раздразнена от факта, че журналистите я засипаха с въпроси за претърсването проведено миналата седмица в руското консулство в Сан Франциско и в руската търговска служба във Вашингтон. Няколко журналисти искаха да разберат дали тази безпрецедентна процедура се основава на международното право, каква е реакцията на руснаците, както и подробности за самата процедура. \"Беше ли като полицейски обиск, разпорваха ли матраците?\" попитаха репортерът на AP, на което говорителката отговори: \"Не, доколкото знам\". Когато Науер потвърди, че претърсванията на руските дипломатически мисии отговарят на въпроса за \"паритет\", друг журналист я помолил да изясни какво общо има претърсването на руските имоти с \"паритета\". \"Може да изглежда смешно, но искам да отбележа, че всичко, което се случи, е, че руското правителство заяви, че иска паритет, поиска от много наши служители да напуснат нашите имоти в Русия, така че се опитахме да се върнем в паритета\", отговори Науърт, след което отказа да отговори на други въпроси на журналиста по същата тема. През декември 2016 г. САЩ изгони 35 руски дипломати и реквизира две селски къщи, принадлежащи на руската дипломатическа мисия в Щатите Мериленд и Ню Йорк. По този повод Русия реши да не реагира симетрично и изчака новата администрация на Тръмп да влезе в Белия дом. През юли, след като Конгресът на САЩ одобри нови антируски санкции, Москва взе решение по съответните дипломатически шаблони, което доведе до експулсирането на 755 американски дипломати. Една фермерска къща също беше реквизирана в Москва от американското посолство. През август САЩ настояха Русия да се откаже от своето Генерално консулство в Сан Франциско и офисите за продажби във Вашингтон и Ню Йорк. Миналата седмица стана известно, че в изоставените сгради са извършени претърсвания и Науерт заяви, че не са извършвани от агенти на ФБР, а от агенти по сигурността от Държавния департамент.", "date": "2017.09.09", "title": "Говорителка на Държавния департамент: \"Всички ли работите за RT?\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372529-%D0%BD%D1%8F%D0%BC%D0%B0-%D0%B7%D0%B0%D0%BA%D0%BE%D0%BD%D0%BE%D0%B2%D0%B0-%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B0%D1%86%D0%B8%D1%8F-%D0%BD%D0%B0-%D0%BD%D1%83%D0%B4%D0%B8%D0%B7%D0%BC%D0%B0", "text": "България няма законова регламентация относно практикуването на нудизма. Това заяви министърът на туризма Николина Ангелкова по време на днешния парламентарен контрол. Ангелкова отговори на въпрос, свързан с конфликт между нудисти и наемателя на плаж \"Делфин\". \"Няма изрична забрана, подкрепена със санкции, няма изричен ред относно начина на ползване на морските плажове от посетителите по отношение на техния външен вид. Единственият законов регламент, който може да бъде приложен в този случай, е приетата наредба от съответната община\", посочи Николина Ангелкова. Министерство на туризма не би могло да заеме страна по цитирания казус между наемател на плаж и плажуващи граждани, доколкото не съществува изричен регламент, уточни тя. Като същевременно се оказва пълно съдействие за диалог между двете страни. Ангелкова подчерта, че процедурата по отдаване под наем на морския плаж „Делфин\" е проведена без регистрирани нарушения и спрямо принципите на прозрачността, а публикуваните документи не са обжалвани в законоустановения 14-дневен законов срок пред ВАС. „Няма основания за твърдения, както относно извършени нарушения по време на организирането и провеждането на търга, така и по повод последващо сключване на договор за наем. Съгласно действащата нормативна уредба с договора за наем на морски плаж всеки негов посетител има право да ползва 50 на 100 от активната му площ за свободно и безплатно плажуване. Наемателят е задължен да постави указателна табела с обозначения на зоните за активна плажна площ и за свободно разполагане на плажни принадлежности от страна на посетителите\", обясни още Ангелкова. Туристическият министър отговори и на въпрос относно финансовите резултати на „Слънчев бряг\" АД и визия за развитието му. Основните приходи, които е реализирало дружеството през 2016 г. са от предоставени услуги, продажби на ел. енергия, промишлена вода и дълготрайни акцизи. Приходите от предоставени услуги се състоят от наемни права за достъп, ползване на транспортната инфраструктура от трети лица, търговци и др. Техният общ размер, реализиран през 2016 г., е 1,224 млн. лв. За същия период на 2015 г. е реализираните приходи са 1,177 млн. лв. Към 31 декември 2016 г. този вид приходи са се увеличили с 47 000 лв. Само за 2016г. „Слънчев бряг\" АД е изплатило средства в размер на 300 000 лв. без ДДС за командировани полицейски служители на територията на комплекс „Слънчев бряг\". „През отчетната 2016 г. „Слънчев бряг\" АД е реализирало положителен финансов резултат предвид отчитаните разходи за амортизации, който възлиза в размер на 301 000 лв. Финансовата загуба е в размер на 993 000 лв. и е резултат на запазилия се значително висок размер на разходите за амортизации, които произтичат от големия размер на наличните активи, собственост на дружеството. „Слънчев бряг\" АД разполага с водопроводни и канализационни съоръжения с отчетна стойност близо за 40 млн. лв. Разходите за амортизация на тези съоръжения възлизат на 360 000 лв. на годишна база\", каза още министърът.", "date": "2017.09.09", "title": "Няма законова регламентация на нудизма"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372530-200-000-%D1%84%D0%B8%D1%80%D0%BC%D0%B8-%D0%B1%D0%B5%D0%B7-%D0%B4%D0%B5%D0%B9%D0%BD%D0%BE%D1%81%D1%82", "text": "Близо 200 000 от регистрираните фирми в нефинансовия сектор реално не са имали стопанска дейност през 2016 г. и са декларирали това пред националната статистика. Само за година броят на тези дружества е нараснал с близо 40 000. Данните съобщи Диана Янчева, зам.-председател на Националния статистически институт (НСИ). За сметка на това 335 802 компании от нефинансовия сектор през 2016 г. са произвели продукция за 137,139 млрд. лв. В тях са били наети близо 2 млн. души. Любопитна подробност е, че броят на заетите за една година е пораснал с близо 45 000 души, но стойността на произведеното отбелязва спад с 14 млрд. лв. Какво прозира зад данните? „Икономист\" се обърна към национално представените работодателски организации в опит да установи какво прозира зад данните. „За голямо съжаление наблюдаваме тази тенденция да се ликвидират фирми и работни места. Най-важната причина е сривът на инвестициите и административната тежест. Вече говорим за умение на бизнеса да се справи с администрацията, въобще не очакваме чиновниците да ни подпомагат\", коментира изпълнителният председател на Българската стопанска камара (БСК) Божидар Данев. Предварителните данни на БНБ показват, че преките чуждестранни инвестиции в България за първото шестмесечие възлизат на 405 млн. евро (0,8% от БВП), което е срив с 46,8% (355,9 млн. евро) спрямо същия период на миналата година. Друга важна причина е „глухотата на изпълнителната власт и нежеланието й да се справи с корупцията при обществените поръчки\", смята още Данев. Нагласените търгове били реална предпоставка за убиване на бизнеси. Той добави още, че по регионален принцип умират повече фирми в районите със слаборазвита икономика – Северозападна България, главно Монтана, Видин. За лидера на Съюза за стопанска инициатива Мирослав Найденов най-важната причина за умирането на фирмите е липсата на подходяща работна ръка, особено в провинцията. „Ако големите фирми имат възможност да дават по-големи заплати и да се възползват от внос на работници от чужбина, то за малкия и фамилния бизнес това е някаква химера.\" И според него спирачка за стопанска дейност е административната тежест и регулации, като в момента се прилагали хиляди разрешителни и лицензионни режими. Друг проблем е липсата на финансов ресурс, защото банките са обърнати към едрия бизнес и свежите пари са недостъпни за малките фирми. Председателят на Асоциацията на индустриалния капитал в България (АИКБ) Васил Велев има друго обяснение – че фирмите без дейност нормативно са провокирани да се осветят, за да ползват данъчно облекчение. „Тези, които не развиват дейност и го декларират пред НСИ, ще ползват облекчение. Вече няма да подават празни отчети за дейността си в данъчните служби и това е причина за наблюдавания ръст\", каза Велев. Административното облекчение ще се прилага от 2018 г. Плюс-минус 48,4% от общия обем на продукцията, възлизащи на 66, 376 млрд. лв., са дошли от промишлените предприятия, въпреки че делът им е едва 10,2% от нефинансовите предприятия. По предварителни данни за 2016 г. добавената стойност в промишлеността възлиза на 19,271 млрд. лв., или 39,7% от общата добавена стойност на нефинансовите предприятия. В индустрията са заети 639 168 души – една трета от всички работещи. Големият минус при предприятията от нефинансовия сектор идва от сферата на строителството. Независимо от лекото увеличение на броя на компаниите - от 19 367 на 19 513 през 2016 г., стойността на произведената продукция е намаляла със 7 млрд. лв. – до 11,6 млрд. лв. Като цяло тези предприятия заемат едва 5,8 на сто от всички фирми в нефинансовия сектор, а добавената му стойност възлиза на 2697 млрд. лв., или 5,6% от общата добавена стойност на нефинансовите предприятия. В сектора работят 142 570 – 7,3% от общия брой на заетите. Изобилие от фирми Два големи сектора обединяват над 80% от предприятията в нефинансовия сектор. Това е сферата на услугите и обособеният като отделен сектор – търговия със и ремонт на автомобили и мотоциклети. Отчет за дейност са подали 141 686 предприятия, което е 42,2% от всички фирми в нефинансовия сектор. Произведената продукция за 2016 г. възлиза на 38,269 млрд. лв., което е 27,9% от общия обем на продукцията на нефинансовите предприятия. Добавената стойност в сектора на услугите за м.г. възлиза на 16,239 млрд. лв., или 33,4% от общата добавена стойност на нефинансовите предприятия. През 2016 г. по предварителни данни в сектора на услугите работят 673 126 души, или 34,2% от заетите в нефинансовите предприятия. През 2016 г. в търговския сектор е произведена продукция на стойност 20,946 млрд. лв., която формира 15,3% от общия обем на продукцията на нефинансовите предприятия. Добавената стойност възлиза на 10,359 млрд. лв., или 21,3% от общата добавена стойност на нефинансовите предприятия. В сравнение с предходната година в структурата на добавената стойност нараства делът на търговията на дребно с 1,9 пункта, като достига 34,2%. Драгомир Николов", "date": "2017.09.09", "title": "200 000 фирми без дейност"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372521-%D0%BA%D0%B0%D0%BA-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0-%D0%B8%D0%B4%D0%B8%D0%BB-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%B9%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Журналистическото разследване на Диляна Гайтанджиева показа маршрута, участниците и начините за нелегална доставка на оръжие и боеприпаси, а след последните разкрития описващи ролята на Азербайджан, беше освободена от редакцията на вестник » Труд» без каквито й да било обяснения, а нашите специални служби получиха нареждане да я притиснат и да разследват източниците и на информация. \r\n   Което си е не просто посегателство на свободата на словото, но и намеса във вътрешните дела на България. \r\n  Но означава само едно – тези, които въоръжават терористите се страхуват от истината, която винаги излиза наяве, затова нека видим как едно българско смело и крехко момиче, успя да изплаши САЩ, Саудитска Арабия и Азербайджан. Но пък истината винаги побеждава и в това е нейната сила. \r\n  И така, от миналата година Азербайджан започна активни доставки на оръжие, които се доставят в Сирия и Йемен с помощта на военни ведомства и компании на Саудитска Арабия и САЩ. \r\n   \r\n     \r\n   \r\n     \r\n   И ако до миналата година Азербайджан само препродаваше в Ер-Рияд оръжие българско производство, то тази година вече започна активни доставки в зоните на конфликти в Близкия Изток и на оръжие собствено производство. \r\n    След като хакери успяха да разбият електронната поща на посолството на Азербайджан в България, на бял свят излязоха документи свързани с доставките на оръжие извършвани със самолетите на държавната азербайджанска авиокомпания  и ВВС Азербайджан. \r\n   За нагледност представяме част от документите \r\n   \r\n       \r\n     \r\n     И така, става ясно, че под прикритието на дипломатически полети Баку доставя по въздух оръжие от страните в Източна Европа в зоните на конфликти по целия свят повече от три години. \r\n   Някой ще вземе ли отношение по темата като ООН? Ще получи ли Баку осъждане от международната общност, или няма проблем, могат да си доставят оръжие на терористите и за в бъдеще? \r\n   \r\n     От 5 февруари 2016 до 9 февруари 2017 авиокомпанията Silk way и ВВС Азербайджан \r\n   са извършили 7 рейса до Саудитска Арабия, с което са доставили и свое въоръжение, тоест азербайджанско производство. Шест от полетите  са били с кацане и дотоварване във Варна и Бургас. \r\n   И ако когато кацат у нас, самолетите се товарят основно с гранати за противотанкови гранатомети РПГ-7, то от Баку се пренасят самите гранатомети. \r\n Удобно и леко, като по коприна. \r\n   \r\n \r\n \r\n \r\n \r\n Военното министерство на Саудитска Арабия, както и Пентагона не използват оръжие по съветски образци ( което освен Русия, единствено България има право и лицензи да произвежда, за което я и използват). \r\n   \r\n \r\n В ролята на Изпращач — Cihaz, получател — Министерство на отбраната Саудитска Арабия. \r\n   Войната с терористите в Сирия продължава, както и горепосочените участници продължават безнаказано да въоръжават терористите… До кога? \r\n     \r\n  \r\n  \r\n  \r\n  \r\n   \r\n  \r\n  \r\n  \r\n  \r\n   \r\n", "date": "2017.09.09", "title": "Как Азербайджан въоръжава ИДИЛ използвайки България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372522-%E2%80%9E%D1%82%D0%BE%D1%80%D0%B1%D0%B0%D1%82%D0%B0-%D1%81-%D0%BB%D1%8A%D0%B6%D0%B8%D1%82%D0%B5%E2%80%9C-%D0%B2-%D0%B3%D0%B5%D1%80%D0%B1-%D0%B5-%D0%BD%D0%B0-%D0%B8%D0%B7%D1%87%D0%B5%D1%80%D0%BF%D0%B2%D0%B0%D0%BD%D0%B5", "text": "ГЕРБ използваха лятното безвремие да тестват новите си политически послания, на които ще се гради стабилитета на управлението в следващата половин-една година. Това си е стара тяхна практика – да налагат своите теми над обществото, за да не лъсват кусурите в управлението им. Защото изпуснат ли дневния ред от ръцете си, налага се да бягат на предсрочни избори. Те добре разбират, че от това и зависи съществуването на кабинета “Борисов-3”, а не от парламентарни мнозинства, отношения с патриотчетата и бъдещото ни европредседателство.   Очевидно посланието им за стабилност ще остане водещо, но вече ще бъде сервирано с „гарнитура”. От една страна управляващите ще тръбят под път и над път за „изключителния” ни икономически растеж, а социолозите ще припяват, че, видите ли, вече и населението е почувствало най-накрая, по джоба си, същия този растеж. И изглежда е доволно. За първи път от 3 десетилетия насам. Разчита се, че никой няма да зададе елементарния въпрос, че именно през 2017 г в страната ни нямаше политическа стабилност.   В началото на годината се чувстваше още ефекта от „цунамито Радев” на президентските избори, кабинетът “Борисов-2” си подаде оставката, имахме служебно правителство, а след това дойде и “Борисов-3”. Ясно е, че дори да отхвърлим кощунствената мисъл, че икономическото оживление може да се дължи именно на факта, че ГЕРБ пет месеца бяха отстранени от държавната ясла и икономиката ни се е възползвала максимално от този факт, може с увереност да се твърди, че днешните управляващи нямат никакво отношение към икономическия растеж. Той се случва без тях и дори – въпреки тях.   Втората линия ни представя премиера Борисов като един дипломатически корифей на Балканския полуостров. Разбирам колко смешно звучи последното изречение, но и това го вече преживяхме. Сключеният договор за приятелство с Македония бе представен едва ли не като продължение на борбите ни за национално обединение, а всъщност юридически признахме съществуването на македонския език, de facto и наличието на македонска нация, която използва този език. Което е по-лошо, направихме го по начин, който допълнително усили напрежението между властта и опозицията в Скопие. Построихме си кула върху плаващи пясъци, която вероятно ще се срине в момента, в който ВМРО – ДПМНЕ дойде отново на власт. А това може да се случи още тази есен.   Колкото до визитата на Макрон, тя бе квинтесенция на байганьовщината ни. Още в момента на пристигането му, външната ни министърка снимаше с gsm как самолетът рулира по пистата, все едно фенка посреща любимата си музикална банда, после Бойко го разцелува по сикаджийски тертип и му представи официалната делегация, в която „всички parlez-vous français”, накрая се оплака, че някакви забравили да запалят лампата и той искал да ги бие, с което международният ни пробив доби завършени очертания. Е, съгласихме се и с френската позиция за т. нар. работни командировки, която удря по има-няма 20-30 хиляди българи, ама нямаше как – баш ние ли ще трошим хатъра на франсето. И ако Макрон се е учудвал от българската сервилност, която само срещу празни обещания за Шенген и Еврозоната е готова да се съгласи на всичко, той явно не ни познава. Ние щяхме да му угодничим, дори само ако беше похвалил Черноморието ни. Де е виждал той дворци като този в Евксиноград!   Всъщност, истинската линия на поведение на Борисов и ГЕРБ във външната политика се свежда до търсенето на съвсем друг тип взаимоотношения. Които се изразяват в безпрекословното ни съгласие с всичко идващо от Брюксел и големите европейски столици, а ние само се надяваме, че срещу слугинажа ни те няма да врътват кранчето на еврофондовете и няма да се вглеждат детайлно в царящото беззаконие и корупция в страната.  Ако пък се вгледат, вече имаме с какво да им замажем очите – т. нар. антикорупционно законодателство. То на тази въдица в България вече няма кой да се хване, ама европейците може да ги баламосаме още за известно време – поне докато трае председателството. И ако има връх на дипломацията ни, той е, че ще лъжем европейците как се борим с корупцията в самия храм на корупцията – НДК.   И докато Унгария и Полша са нарочени за лошите момчета в Европейския съюз, защото се опитват да реанимират дебата за мястото на националните интереси в общността, то България на Борисов преследва чисто комерсиални цели. То не бяха транспортни коридори, то не беше газов хъб, с една дума, правителството се опитва да превърне в национален приоритет все неща, от които може да се краде. И които са лишени от всякаква интелектуална компонента.   Ще трябва медийните стратези на ГЕРБ да измислят нещо в движение и срещу президента Радев. Нескопосаните напъни на Цецо да омаскари държавния глава във връзка с избора на нов изтребител явно не са успели и сега Борисов трябва да се черви като чете социологически проучвания, които, не стига, че определят партията му за най-корумпирана, ами искат президентът да назначава шефа на антикорупционното звено. Което Бойко тълкува като покана за самоубийство.   Но може би пропагандата е само по-малката част от усилията, които полага ГЕРБ, за да ни манипулира. Разбира се, важно е какво и как минава през медиите, но в нашите условия е важно и какво се пропуска. Може само да си представяме мрежата от рекламни зависимости, неформални контакти, персонални обвързаности, с помощта на които новините ни се поднасят по начин, угоден за управляващите.   При аферата със суджука те се опитаха да изкарат историята под светлината на борбата с корупцията в собствените им редици. И загубиха. Публиката съзря в случилото се не рецидив, а симптом на герберското управление. Което е готово на всичко, дори да изпадне в конфузни ситуации, само и само да се обогатява.  Затова така бързо се спусна медийният похлупак при случая с убийството във Виноградец. Съобщиха ни, че ГЕРБ е изключил Лазар Влайков от редиците си и едва няколко дни по-късно той е арестуван. Пуснаха интервюта с близките на убития Наско Тонкев, но темата така и си остана във формата на семейната трагедия. Никой не се осмели да попита Борисов и Цветанов защо имат подобни кадри като Лазар Влайков, дали и останалите им местни феодали не се чувстват дотам всесилни, че на веселбите стрелят по сътрапезниците си за удоволствие, как е възможно правоохранителната им система само в рамките на няколко часа да прикрие публично убийство, на този фон колко ли още малки и едри далавери се потулват от полицията и прокуратурата, когато в тях са замесени хора на управляващите и т.н. Не бяха канени и маститите анализатори да ни кажат, дали скандалите около ГЕРБ не са белег на едно управление, което влиза в решителна фаза на своето разлагане, проядено от чувството за безнаказаност и безотговорност.   Като защитна реакция спрямо негативните за себе си новини ГЕРБ вече усилено промотира термина “фалшива новина”. С негова помощ те се надяват да дезавуират всяка информация, която им се струва неугодна. Но това показва и определено изчерпване на „торбата с лъжите” в ГЕРБ. Щом прибягват вече до щампи, те ще стават все по-нелицеприятни за публиката. А после и досадни. Като цяло, едва ли е добре да опитват да вкарат полемиката за собственото си управление в рамките на постулата добро или нищо. Знаем за кои се отнася това.  ", "date": "2017.09.09", "title": "„Торбата с лъжите“ в ГЕРБ е на изчерпване"}
{"url": "http://www.classa.bg/%D1%81%D0%B2%D1%8F%D1%82/item/372523-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D1%8A%D0%B4-%D0%BE%D1%82%D0%BC%D0%B5%D0%BD%D0%B8-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0", "text": "Конституционният съд на Испания предпазливо отмени закона за референдума за независимост на 1 октомври, одобрен в сряда от каталонския парламент. По този начин магистратите, които се срещнаха спешно, решиха да приемат четирите жалби, представени от испанското правителство срещу закона. Правителството, ръководено от Мариано Рахой, представи четири жалби за противоконституционност срещу самия закон; срещу постановлението за свикване, подписано от каталунския президент Карлес Пуидемонт; срещу допълнителните норми на закона; и срещу назначаването на петте членове на избирателния синдикат (съвет). Допускането за разглеждане на тези четири жалби предполага автоматично спиране на гореспоменатия закон, както е определено в испанската конституция. В същото време, силите за независимост продължават да предизвикват правителството и се стремят да одобрят с мнозинство в парламента на Каталуния друг закон, който ще се прилага само ако \"Да\" спечели на референдума. Така нареченият Закон за законната преходност, който се самоопределя като \"върховна норма на каталонския правен ред\", установява временните конституционни правила, докато не бъде одобрена съответната конституция. Докато формациите, стремящи се към независимост, защитават правото на самоопределение на Каталуния, опозицията ги обвинява, че нарушават правилата на Парламента, всички съдебни процедури и конституцията.", "date": "2017.09.09", "title": "Конституционният съд отмени закона за референдума"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/372515-%D0%BD%D0%BE%D0%B2%D0%BE-%D1%83%D1%80%D0%B0%D0%B2%D0%BD%D0%B5%D0%BD%D0%B8%D0%B5-%D0%BE%D0%B1%D1%8F%D1%81%D0%BD%D1%8F%D0%B2%D0%B0-%D0%BA%D0%B2%D0%B0%D0%BD%D1%82%D0%BE%D0%B2%D0%B8%D1%8F-%D1%85%D0%B0%D0%BE%D1%81", "text": "Героят на Джеф Голдблум в Джурасик Парк представи пред широката публика генералната концепция за теорията на хаоса. Този странен дял от математиката се занимава с високочувствителни системи, които са в състояние да се променят драстично при най-малката промяна в обстоятелствата. Те са енигматични в много отношения, но учените са успели да развият уравнение, което отговаря на въпроса:    За да завършат тази амбициозна задача, учените от Университета Лунд са изследвали хаотични състояния на атомно равнище. В тази квантова среда субатомните частици не се държат по нормалните правила на природата. Въпреки това, те са в състояния на хаос, които все пак също изглежда са универсални. Квантовият хаос за разлика от този на макроравнище, се описва като обяснение на неравномерното движение на електроните, ядрата, лъчите светлина или дори звуковите вълни. Изследвайки този феномен, учените са гледали статистическите качества, които съществуват при различни енергийни състояния в хаотична, квантова среда.   Според Владимир Осипов, учен от факултета по науки на Университета Лунд и един от авторите на изследването, „в хаотични квантови системи енергийните нива се отблъскват и си влияят едно на друго дори да са на далечно разстояние.“   Учените вече могат да представят хаотичното поведение описано чрез математиката в квантова система с перфектна точност: „Да, вече имаме точно уравнение. Аз лично, всъщност съм изненадан, че това изобщо се оказа възможно,“ казва Осипов.   И докато теоретичното разбиране на тези действия и взаимодействия ще продължава да расте, разбирането на хаоса има практични приложения например в разработването на финансови инструменти, в мозъчната хирургия и дори в изследванията на Струнната теория. Досега беше невъзможно да се определи специфично състояние на квантов хаос, защото всяко число, вкарано в калкулацията можеше да доведе до драматични промени и флуктоации, но новото уравнение отстранява тези трудности, позволявайки на учените акуратно да идентифицират характеристиките на хаоса. Дори без потенциал за практични приложения, това откритие драстично подобрява общото разбиране на квантовата механика в квантова система.", "date": "2017.09.09", "title": "Ново уравнение обяснява квантовия хаос"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372516-700-%D1%85%D0%B8%D0%BB-%D0%BB%D0%B2-%D1%81%D0%B0-%D1%81%D0%BF%D0%B5%D1%81%D1%82%D0%B5%D0%BD%D0%B8%D1%82%D0%B5-%D1%80%D0%B0%D0%B7%D1%85%D0%BE%D0%B4%D0%B8-%D0%BE%D1%82-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D1%84%D0%B8%D1%80%D0%BC%D0%B8", "text": "Министърът на икономиката е спестил разходи в размер на около 700 хил. лв. годишно от управление на държавни дружества. Това съобщиха от ведомството.   Оттам съобщават за взетите мерки за редуциране на разходите. Намален е съставът на съвета на директорите на ВМЗ ЕАД от петима на трима души, а дружеството се управлява от един, а не от двама изпълнителни директори.     Реформа има и и при директорите на \"Монтажи\" ЕАД - от петима на трима души. Назначени са по двама държавни служители от Министерството на икономиката, които не получават възнаграждение в съветите на директорите на \"Летище Стара Загора\" ЕАД, \"Институт по маркетинг\" ЕАД и \"Сертификация\" ЕАД.   Тези дружества предстои да бъдат преобразуване от ЕАД в ЕООД и в средносрочен план ще се управляват само от по един управител.     Министерството е освободило търговския пълномощник на \"Авионамс\" ЕАД, определен от Министерството на икономиката, който е включен в състава на съвета на директорите на дружеството. Това пък пести разходи за управление, посочва още от ведомството. Освободени са ликвидатори от две търговски дружества, които са били управлявани от по двама ликвидатори, а понастоящем се управляват от по един.     В средносрочен план предстои сливането на две търговски дружества, в следствие на което ще бъдат освободени двама управители, което ще допринесе до намаляване на разходите с около още 120 хил. лв. годишно за възнаграждения, осигуровки и административни разходи, посочват от министерството.", "date": "2017.09.09", "title": "700 хил. лв. са спестените разходи от управление на държавни фирми"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372517-%D0%B8-%D0%B4%D0%B5%D1%86%D0%B0-%D1%89%D0%B5-%D0%B2%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D0%BC,-%D0%B4%D1%80%D1%83%D0%B3%D0%B0%D1%80%D0%B8", "text": "Преди '89 няма безработица, престъпност и бедност, в Марица и Янтра текат мед и масло вместо вода и отровна химия от гигантите на тежката промишленост, а всичко това е заслуга на един-единствен човек - Тодор Живков. Поне на някои хора им се иска да е било така. \r\n   Тато окончателно затвърждава вроденото у мнозина желание начело на България да е \"човек от народа\" - някой, който знае как да говори на прост език, без много сложна мисъл, но с натурална селска хитрост. И до днес тази тенденция малко или много остава непроменена, с известни изключения, които ни обещават просперитет в рамките на 800 дни. \r\n    завършват Ъпсурт една от най-известните си песни. Бисерът за \"митинговата демокрация\" на бай Тошо от Правец далеч не е единственото прозрение, надживяло автора си в паметта на зевзешкия фолклор. На фона на архива с бисери на бившия Първи, дори \"Всички парле ву франсе\" бледнее. \r\n   Живков е начело на Партията-държава повече от 30 години, като за това време речите му стават основа за създаването на редица вицове. \r\n   И докато носталгиците по развития соц отбелязват 106-тата му годишнина, тук си припомняме някои от изпуснатите бисери, които иначе няма да прочетете в 39-те тома \"Събрани съчинения\", приписвани на негово авторство. \r\n   Живков например открито коментира по-семплия си произход с репликата \r\n \r\n   Сложният изговор е чужд на Живков, както демонстрира при откриването на завод за велосипеди \r\n \r\n   При откриването на завода за полупроводници в Ботевград, Тато стига доста далеч в мечтите си и с поглед, вперен в светлото комунистическо бъдеще, казва \r\n \r\n   Само че винаги има една страна, една световна сила, която изпреварва Народна Република България в това да преизпълни петилетката за три години. Това, разбира се, е братският Съветски съюз, за когото Живков казва с възхита: \r\n \r\n   Живковата геометрия показва колко гъвкава може да стане политиката на БКП, с реплики като \r\n \r\n   Докато противниците на режима цепят камъни в Ловеч и Скравена, Тато респектира работничките от текстилната фабрика в Казанлък с примери от живия живот: \r\n   \r\n   Предупреждението му към опозицията звучи пророческо: \r\n   \r\n   Като \"Тато\" на Народната република, Живков ще бъде запомнен и с вицови диалози като този: \r\n   \r\n \r\n \r\n   И с обръщение по случай студентския празник 8-ми декември, който Живков леко бърка с 8-ми март: \r\n Няма как да не споменем и реплики, чийто смисъл може да не е съвсем ясен на масовата публика, но действат като токов удар на онези, \"пред които трябва да послужат\": \r\n   \r\n и \r\n \r\n   А вместо да мислим заключение на тази колекция от мъдри мисли, зародили се под правешкия каскет и станали достояние на широката публика, ще завършим с \r\n \r\n      ", "date": "2017.09.09", "title": "\"И деца ще ви направим, другари!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372518-%D0%BE%D0%BC%D1%80%D1%8A%D0%B7%D0%BD%D0%B0-%D0%BC%D0%B8-%D0%B1%D0%B8%D0%B2%D1%88%D0%B8-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D1%8F%D1%82-%D0%BD%D0%B0-%D0%B0%D0%BD%D1%82%D0%B8%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8", "text": ".   – Трябва най-сетне да има една обективна оценка за тези събития. И за преди 9 септември 1944 г. и за след 9 септември. Да не се слага всичко под един знаменател. Трябва да има помирение, трябва да спрем да си губим времето и да си хабим енергията в спорове за миналото. То е невъзвратимо, оставете го 9 септември! В България всеки ден стават убийства, отвличания, а политиците се занимават с 9 септември и с Априлския пленум. Да оставят историята на историците, да не я пипат с мръсни ръце! Трябва да има някакво национално съгласие по испански модел. Не може всеки да си плаче на своя гроб. Трябва помирение! Трябва да се разбере, че и от двете страни има убити българи. Не трябва да се изострят страстите. Това е гражданска война, а в една гражданска война няма победители!   – Да припомня ли, че в началото на 90-те години при Филип Димитров искаха да преименуват улиците, носещи името на Гео Милев. Това е гражданска война – преди 9 септември има бял терор, след 9 септември – червен терор. Има невинни жертви и от двете страни. Какво да кажем за Гео Милев и за Йосиф Хербст?! Преди 1989 г. отричахме червения терор, след това започнаха да отричат белия терор. Трябва да помъдреем най-сетне. Пак ще кажа, да видим Испания, там загинаха 680 000 хиляди души в най-жестоката гражданска война. Как генералисимус Франко успя да ги помири, издигна един паметник в Долината на падналите, погреба всички – комунисти, анархисти, франкисти и написа „Те загинаха за доброто на Испания“. В Гърция три години се убиваха – от 1946 до 1949 г. и се помириха. А тук политиците продължават да ровят.   – Това е историческо събитие. Вярно е, че за една нощ се извършва преврат, една революция, но има последици от революцията. Сменя се системата – обществено-политическата, стопанската. И то с навлизането на Червената армия. Това е събитие, което е предопределено от Тримата големи (Сталин, Чърчил, Рузвелт). Те разделят Европа. Сталин и Чърчил постигат споразумение. Чърчил казва на Сталин: На мен ми остави Гърция, тя ми трябва, вземи грешните българи и ги накажи! Защо? Защото ни мрази от операцията при Дарданелите през 1915 г. Чърчил подарява България на Сталин и Сталин я взима, това е въпрос на геополитическа игра. Тогава Европа е разделена в резултат на Втората световна война и това предопределя започването на Студената война. Тя започва веднага – още през 1946 г. с речта на Чърчил във Фултън. Така че 9 септември нямаше как да бъде избегнат с това, че България беше определена в съветската зона. След като Червената армия влезе в България, това не е съглашенската окупация от 1918 – 1918 г. Не! Червената армия влиза тук, но тя сменя и системата по съветски модел. Разбира се, има връзка с вътрешната съпротива, има люшкане на махалото – избиват се невинни хора в продължение на около месец след 9 септември. В голяма част от случаите става дума за саморазправи. Някой има зъб на някого от три поколения и казва – ето го този фашист! Убива го и вдига юмрук: „Смърт на фашизма!“ След това от Народния съд са съдени хора. Това пък е отмъщението на комунистическата партия. Но трябва да разберем, че в гражданската война няма победители. Дълго време 9 септември беше национален празник. Но той не може да обедини българите, той разединява. Друга дата ни обединява – 6 септември, Съединението, 22 септември – Денят на независимостта. А тях ги възприемат просто като почивни дни. Не, това не са почивни дни, празници са! Истински празници! Омръзнало ми е политиците да нареждат на историците. Пренаписват колегите учебниците и децата ми казват – обичаме историята, акад. Марков, но нямаме доверие на историците.   – Това е политическа игра! Омръзна ми бивши комунисти да се правят на антикомунисти! Те всички са такива – начело с Бойко Борисов, Росен Плевнелиев и Цецка Цачева. И понеже имат обременяване, се престарават. На 10 ноември 1989 г. имаше един милион комунисти. Дядо ми не казваше комунисти, казваше партийци. Казваше – комунистите бяха преди 9 септември 1944 г., когато ги преследваха. Тогава бяха малко. 14 000 са комунистите в България на 9 септември 1944 г., след това за три години стават 350 000, за да стигнат до един милион през 1989-та. След 1989 г. пък масово се захвърляха партийни книжки. Защото преди 89-та членството в БКП не беше въпрос на убеждение, това беше въпрос на кариера, начин на оцеляване. Затова от бивши комунисти толкова хора станаха антикомунисти. На Росен Плевнелиев баща му е номенклатура от Благоевградския окръжен комитет на БКП, на Иван Кръстев баща му е член на ЦК на БКП, на Евгени Дайнов баща му беше кореспондент в Лондон на „Работническо дело“ и оттам ругаеше американския империализъм. Живял съм в оная епоха и затова се възмущавам днес. От ГЕРБ тръгнали сега да се борят срещу комунизма. Имало заплаха! Оставете тази мантра, няма връщане назад!   – За да се издокарат на Чичо Сам. Имаше един Дядо Иван, Чичо Сам го изгони от политиката, от икономиката, сега иска да го изгони от историята. Днешните борци срещу комунизма се престарават, без никой да ги кара, защото са обременени от комунизма. Спомням си как Цецка Цачева изигра едно представление за не-знам-кой-си дядо, дори се разплака по време на диспута с ген. Румен Радев. Изкуствено е. Има жертви на комунизма, познавам такива хора. Но тези не са жертви! Нито Кунева е жертва, нито Плевнелиев, нито Цачева. Тези, които са лежали по затворите и лагерите, техните наследници, наследниците на безследно изчезналите след 9 септември са по-благородни, отколкото бившите комунисти, станали антикомунисти. Тези да не се правят на жертви. Кунева ще предлага уроци за комунизма с две лица! Бях на един такъв урок. И учителят сложи на едната страна снимка от лагера в Белене. Предложих от другата да сложат снимка на НДК. Защото имаше Белене, но имаше и НДК. Още не са го разрушили като мавзолея, слава Богу! Къде щяха да направят председателството?!   – Искаха да рушат! Имаше един Фори Светулката, който искаше да събори Партийния дом, правеше бдения да изгони от него призраците на комунизма. Да, но сега Партийният дом е дом на Народното събрание и в него всеки депутат има кабинет. Сега се чувстват много удобно в тази сграда в сталински стил. Пак ще кажа – не може да се слага всичко под един знаменател. Защото има Строители на България – имаше ги в Царство България, имаше ги и в Народно република България. Много неща бяха построени.   – Царят тогава е бил малко дете, страдал е много. Чичо му е разстрелян от Народния съд. Когато се завърна през 2001 г., сини и червени се бяха хванали гуша за гуша. Каквото и да напише историята за него като министър-председател, той има една голяма заслуга – той притъпи тази омраза. Каза – всички са българи, дайте да работим за България. Той се опита да приложи испанския модел за помирение, защото идва от Испания. Но това е, защото царят си има 800 години родословно дърво.        ", "date": "2017.09.09", "title": "Омръзна ми бивши комунисти да се правят на антикомунисти!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372519-%D0%BE%D1%82%D0%B2%D0%BE%D1%80%D0%B5%D0%BD%D0%BE-%D0%BF%D0%B8%D1%81%D0%BC%D0%BE-%D0%BE%D1%82-%D0%B3%D0%B5%D0%BE%D1%80%D0%B3%D0%B8-%D1%87%D0%BE%D0%BB%D0%B0%D0%BA%D0%BE%D0%B2-%E2%80%93-%D1%81%D1%8A%D0%B4%D0%B8%D1%8F,-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B2%D0%B0%D1%81", "text": "Във връзка с появилите се в медийното пространство публикации бих искал да заявя, че се прави груб опит за опетняване на името ми. Внушението, че се занимавам с „лихварство и тъмни” сделки извън закона е част от преднамерена кампания да се компрометира процедурата за избор на председател на Върховния административен съд, която ще се проведе на 11 септември, понеделник. Тогава предстои 25-те членове на Висшия съдебен съвет да изслушат кандидатите и да гласуват според собствената си съвест. Като представител на съдебната система в Република България за първи път се сблъсквам с медийни манипулации, целящи да дискредитират професионалното и човешкото ми име.   Като кандидат за председател на ВАС считам за свое морално право и дълг да изясня фактите по изнесените в медиите сделки, сключени през 2011 година, когато бях нотариус в Балчик, тъй като считам, че с нито една от тях не съм нарушил законите на Република България. Бих искал да подчертая, че при сключването на тези или други сделки не съм договарял или взимал лихви. Фактите   В началото на 2011 г. дадох в заем на свой приятел 50 000 лв. като договореното връщане на сумата от него беше 30 декември 2011 г. През месец декември 2011 г., поради неплащане на дължимата сума, той ми прехвърли вземания за същия размер на даденото от мен. Прехвърлените вземания бяха по 10 предварителни договора за придобиване на общо около 100 дка ниви в района на Община Балчик.   Като цедент съм приел всички подписани от първите страни в договорите условия и в тях няма никакви уговорени лихви, като по този начин съм встъпил и в учредените вече от първите страни ипотеки с цел обезпечение на дължимото ми. Всички 10 сделки са идентични. Според условията предварителните договори стават окончателни през 2021 г. и това е причината тези земи да не са вписани в имотната ми декларация, подадена в Сметната палата, като съм декларирал само предварителните договори, по които съм встъпил като цедент и към момента въпросните имоти не са придобити от мен.   Всички притежавани от мен имоти и парични средства, както и заемите ми, са надлежно описани в имотната ми декларация, която е публично достъпна. Имотите са придобивани с кредити, спестявания и чрез дарения, като годините и начина на придобиване са посочени в декларацията ми.   Вярвам, че няма да допуснете манипулиране на фактите и обстоятелствата.   С уважение:", "date": "2017.09.09", "title": "Отворено писмо от Георги Чолаков – съдия, кандидат за председател на ВАС"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372520-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%B4%D0%B0%D0%BB%D0%B8-%D0%BF%D0%B5%D1%87%D0%B5%D0%BB%D0%B8%D0%BC-%D0%BE%D1%82-%D0%BC%D0%B0%D1%81%D0%BE%D0%B2%D0%B0%D1%82%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F", "text": "Хората, които имат акции от масовата приватизация, освен да се разпореждат с тях, имат право и на дивидент за пет години назад. Подобен доход се полага, само ако дружеството е било печелившо и са раздавани дивиденти. Какво още можем сами да направим, за да разберем дали печелим нещо от боновата си книжка, вижте в следващия материал на Цветелина Катанска.   Преди да отидете при инвестиционен посредник, за да проверите стойността на боновата си книжка, е добре да се разровите из семейните архиви, защото там може да има достатъчно информация, съветват експерти.     Най-важният документ е депозитарната разписка. На нея нормално пише, че човек има 25 акции с номинал 1000 лева всяка. Ако се намери боновата книжка, тя се отваря на втора страница и се гледа на втория ред – във „внесени във фонд“ има един код. Той е на кирилица и завършва с 1. Този код може да се вкара в търсачката в интернет, веднага ще излезе кой е бил този приватизационен фонд и оттам нататък пак чрез интернет може да се получи достатъчно информация дали трябва да се ходи директно при инвестиционен посредник. Може да изчислите и ориентировъчната си печалба.     В интернет може да намерите борсовата цена – котировките – курс купува, курс продава на тези акции и да си направите сметка има ли смисъл. Това, че на старата депозитарна разписка пише, че човек има например 25 акции, днес може да не е така, може холдингът да е увеличавал капитала си със собствени средства.   За това също има информация в интернет. Ако видите, че притежавате акции от печеливши компании, трябва да се обърнете към инвестиционен посредник. Списък с всички инвестиционни посредници има на страницата на Комисията за финансов надзор.  Това са така наречените финансови брокерски къщи и всички банки. Почти всички банки имат права на инвестиционни посредници, но не всеки клон на банката работи като инвестиционен посредник.   Г-н Митанкин обръща специално внимание на три факта, които хората трябва да знаят.      Нека зрителите да знаят, че законът забранява сделките с подобен род ценни книжа да се извършват извън офиса на посредник  Никой не може да дойде и да ви звънне на вратата и да ви предлага покупко-продажба на акции или той да ви заведе при инвестиционния посредник – не се доверявайте на такива хора. Таксата при продажба на акции е 2%. Добре е това да се знае, защото може да има опити за измами.   От инвестиционният холдинг обясняват още, че дивидентите на акционерите се пазят по пет години. Давностният срок започва да тече от датата, от която офицално се изплащат дивиденти. В момента не е уредено в закона дали може да си получите дивидента дистанционно, в друг град различен от седалището на холдинга. Това зависи изцяло от политиката на съответното дружество.   В момента единственият начин да се сдобиете с информация за акциите, купени с бонове на масовата приватизация е чрез инвестиционен посредник.     Проверката може да бъде направена само по три имена и ЕГН, но е за предпочитане все пак да си носите боновата си книжка, ако я пазите или депозитарна разписка.     Вашите акции може да са както от дружества, които са публични, така и от такива, които не се предлагат на борсата. Ако те се търгуват, тогава акционерът може както да продаде на момента ценните си книжа, така и да ги управлява.     Може да продадете и акции на компании, които вече не се предлагат през борсата като това става чрез извънборсови сделки и има интерес, обясняват още от инвестиционния посредник.   В случай, че решите да задържите дяловете си в дадена компания, вие автоматично придобивате правата на акционер. Може да присъствате на общи събрания на дружеството и ако то разпределя дивиденти, да ги получавате.        ", "date": "2017.09.09", "title": "Как да разберем дали печелим от масовата приватизация?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372511-%D1%81%D0%B5%D0%BA%D1%81%D0%B8-%D1%80%D1%83%D1%81%D0%BA%D0%B8%D0%BD%D1%8F-%D0%B7%D0%B0%D0%BA%D0%BE%D0%B2%D0%B0-%D1%80%D0%B5%D0%BA%D0%BE%D1%80%D0%B4%D0%B8%D1%82%D0%B5-%D0%BD%D0%B0-%D0%B3%D0%B8%D0%BD%D0%B5%D1%81", "text": "Рускинята Екатерина Лисина вече официално може да се похвали не с един световен рекорд в книгата на \"Гинес\", а с цели два - жената с най-дългите крака (132 сантиметра) и най-високата моделка (205 сантиметра). От доста време се е надявала да постави рекорд поне за най-дълги крака, но с двете постижения се чувства изключително щастлива. Интересен факт е, че тя е бивш баскетболен състезател. Спортистката по душа казва, че винаги се е чувствала удобно в ръста си, тъй като всички в семейството й са високи, но и до ден днешен има известен проблем с намирането на дрехи и обувки.        ", "date": "2017.09.09", "title": "Секси рускиня закова рекордите на \"Гинес\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372512-%D1%81%D1%82%D0%B8%D0%BB%D0%B8%D1%81%D1%82-%D0%BE%D1%82-%D1%81%D1%8A%D1%80%D0%B1%D0%B8%D1%8F-%D1%81-%D0%B2%D0%B5%D1%87%D0%BD%D0%B0-%D0%B8-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%B0-%D0%B5%D1%80%D0%B5%D0%BA%D1%86%D0%B8%D1%8F", "text": "Постоянна и изключително болезнена ерекция измъчва сръбския стилист Невен Цигановик след пластична операция на носа. Този страничен ефект бил предизвикан от упойката, която му дали лекари в Израел, съобщава Daily Mail. \"Аз пристигнах да си направя ринопластика и паралелно с това да снимам документален филм за моя живот. Но ми дадоха прекалено голяма доза лекарства и организмът ми реагира така\", споделя стилистът.    Според Невен, по време на операцията го е сполетял приапизъм — продължителна и мъчително болезнена ерекция, която не е свързана със сексуално желание. Ако не започне лечението ѝ в рамките на 24 часа, то последствията може да са еректилна дисфункция и увреждане на половия орган. В крайна сметка стилистът се върнал в Сърбия и се подложил на още една операция, за да се избави от вечната ерекция.    Сега ще обаче ще се възстановява няколко месеца. Но Невен, който вече има десетина пластични операции все още вярва, че те ще му гарантират блестяща кариера в Холивуд.", "date": "2017.09.09", "title": "Стилист от Сърбия с вечна и болезнена ерекция"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372513-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%B7%D0%B0%D1%81%D1%82%D0%B0%D0%B2%D0%B8-%D0%BC%D0%BE%D0%BC%D1%87%D0%B5%D1%82%D0%B0-%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B4%D0%B0-%D0%BC%D0%B0%D0%B9%D1%81%D1%82%D0%BE%D1%80%D1%8F%D1%82-%D0%B2%D0%B0%D0%B3%D0%B8%D0%BD%D0%B0-%D0%BE%D1%82-%D0%BF%D0%BB%D0%B0%D1%81%D1%82%D0%B5%D0%BB%D0%B8%D0%BD", "text": "Учителка в австралийския град Мелбърн е заставила учениците да майсторят полови органи от пластелин. Те трябвало да изпълнят заданието по време на модерните сега уроци по гендерно(полово) възпитание, съобщава Daily Mail.    Майката на 13-годишeн ученик Марийке Рани разказва как синът ѝ се върнал от училище разстроен и се оплакал от неприличното задание. Когато учителката им раздала пластелин, децата се зарадвали.    Но по-късно тя започнала да говори за репродуктивната система и предложила на всеки да измайстори женски полов орган в детайли.    Това действително е било стряскащо, обяснява жената. Австралийските родители са шокирани и възмутени от такъв подход към обучението, те са уверeни, че преподавателката склонява децата им към ранна мастурбация.", "date": "2017.09.09", "title": "Учителка застави момчета и момичета да майсторят вагина от пластелин"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372514-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-9-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Днес авторитетът ви, ще се увеличи. Основното нещо е да не поемате върху себе си, проблемите на другите хора, дори на роднини. Борбата с конкурентите може да е за добро, колкото и странно да звучи. Ще покажете такива чудеса в дипломацията и такта, че може да ви се завижда. Предложенията за сътрудничество, ще валят едно след друго. Докажете на своите шефове, вашата компетентност в областта на работата. Така в бъдеще, ще може сами да вземате решения, касаещи проектите и технологиите в работата ви. В любовта са възможни разочарования и вълнения, приемете това като тест за силата на вашите чувства. Не бива да рискувате без сериозни причини, както и да пилеете пари и да обвързвате със съмнителни хора. Семейните трябва да отделят повече време на децата и домакинските си задължения. Вечерта ще имате кратко пътуване, след което битов проблем, ще бъде благоприятно решен. Днес, не се препоръчва да планирате пътувания, особено, ако смятате да пътувате сами. Възможни са сериозни проверки, глоби и злополуки. Отдавнашно желание в любовта, може да се сбъдне толкова бързо, че да решите да промените радикално своето отношение към избраника си. Всичко, което направите, ще е за добро! Днес, ще бъдете изпълнени с енергия и желания, така че може без да се замисляте, да се заемете с осъществяване на за плановете ви. Срамно е, че имате много идеи, но нямате достатъчно време за тяхното реализиране. В личния живот, трябва да бъдете по-малко принципни, за да не отчуждите любимия си. Вечер не забравяйте да се обадите на вашите близки – очакват ви новини. Днес, не критикувайте онези, от които зависи вашата кариера и заплата. Разбира се, става въпрос за вашите шефове. Ако сте планирали излизане в отпуска, днес ще е добре да се погрижите за резервации или билети за предстоящото си пътуване. Вечерта работата ви, значително ще нарасне и сили ще имате колкото да стигнете до дома. Не трябва да казвате \"да\", ако ви предложат нова работа. Може да не е перспективна, затова първо проверете информацията. Следобед, ще има събитие в личния ви живот, което не само ще ви зарадва, но и ще ви зареди оптимизъм за бъдещето. Просто не казвайте на никого за това.   Възможна е измама, съблазняване или нещастно стечение на обстоятелствата. Ако решите да се срещате с нов човек, не е нужно да се колебаете. Дори да научите за него много лоши неща. Научете се първо да правите заключения за даден човек и след това изводи. От пътуванията днес, по добре се откажете.   Ще имате възможност за допълнителна работа, така че не е нужно да се притеснявате за финансовото си положение. Отношенията с колегите, ще бъдат толкова добри, че дори ще им споделите, вашите нови и грандиозни идеи. Вечерта, необвързаните ги чака изненада - среща с човек, към когото не са безразлични. Днес, не е препоръчително да правите нови запознанства, особено в бизнес план. Може да бъдете провокирани към незаконни действия, така че бъдете внимателни. Възприятията ви към околните, ще се променят към по-добро, което ще ви донесе много впечатления. Вашите лични качества, ще бъдат оценени от колегите. Днес, ще имате във всичко късмет, но със здравето трябва да бъдете внимателни. Ако отдавна мислите да направите профилактичен преглед, се запишете днес. Стандартните подходи, ще бъдат много по-добри от нестандартните действия. Следователно, трябва да се придържате към старите традиции и правила в работата. Възможни са, малки трудности на работното място, за преодоляването на които, ще ви помогнат по-опитни приятели. Има шанс да закупите екскурзия с голяма отстъпка, така че побързайте да си вземете отпуск. Вечерта се очаква среща с приятели, но не е препоръчително да злоупотребявате с алкохол. Възможно е отравяне и сериозни последици.", "date": "2017.09.09", "title": "Дневен хороскоп-9 септември"}
{"url": "http://www.classa.bg/%D1%81%D0%B2%D1%8F%D1%82/item/372508-%D1%82%D0%B0%D0%B9%D0%BD%D0%B8-%D0%B4%D0%BE%D0%BA%D0%BB%D0%B0%D0%B4%D0%B8-%D0%B7%D0%B0-%D0%BF%D0%BE%D0%B3%D1%80%D0%BE%D0%BC%D0%B0-%D1%81%D1%80%D0%B5%D1%89%D1%83-%D0%BA%D1%82%D0%B1-%D0%BE%D1%82%D0%B8%D0%B2%D0%B0%D1%82-%D0%B2-%D1%81%D0%B0%D1%89-%D0%B8-%D0%B2-%D0%B5%D0%BA", "text": "      Това не е невинната игра. Това е игра със съдбата и мечтите на хиляди българи.   Това е целта на тригодишната война, която водим с държавните институции, подкупната изпълнителна и съдебна власт, прокуратурата и зависимите медии.   За тях – това е казусът – пирамида КТБ и материалните облаги от него.   За нас – вече не става въпрос за пари. Или не само за нашите пари, ограбени от жалка пародия на отговорни политици и магистрати. Става въпрос за изконни права – на справедливост, достъп до правосъдие, прозрачвост, защита на права и собственост – точно както пише в Българската Конституция, над която лицемерно са се клели.   Зад тях са всички държавни институции и държавната принуда, преминаваща през слугинажа на „независимите” прокуратура и Национална атенция по приходите.   Зад нас – все повече българи. Които разбраха и оцениха алтруиустичната дейност на нашата организация, НЕспонсорирана от никого, НЕкупена от никого, НЕдействаща в името на лични цели и облаги.   Точно затова в течение на три години сме имали мълчаливата и често анонимна подкрепа не само на нашите членове, но и на редица държавни служители, включително и в БНБ, на банкови служители и бизнесмени, лекари, магистрати,  пенсионери.   Именно с тяхната подкрепа получихме и липсващите документи, които да дооформят пъзела и да дадат отговор на въпроса КОЙ нападна банка КТБ, КОЙ приложи предварително разработения сценарий за ликвидацията и ограбването й, ЧИЯ ръка натисна спусъка, КОЙ официализира решението за ликвидация на банката на българския бизнес и гражданите? КОЙ ограби активите на банката и, следователно нас и всички българи.   През тези три години нашите членове бяха масово подложени на тормоз от прокуратура, регулатори, различни държавни служби и най вече НАП всеки път, когато потърсеха правата си. Верижни ревизии и запори преследваха не крадците на активите на КТБ, а ограбените фирми и граждани. Безотчетната и безконтролна НАП се превърна по аналогия с Прокуратурата във втората най-важна държавна бухалка, универсално средство и инструмент за принуда, защита срещу която няма в условията на зависима съдебна власт.   Поради това НПО „Ние, Гражданите” подава чрез посланика на САЩ в Р България жалба-молба за разследване в контекста на глобалния щатски закон Магнитски на политически лица, магистрати и институции в България за упражнения от тях натиск, принуда, рекет срещу наши членове обявили, публикували, изказали се против мафиотските корупционни операции по ликвидирането и ограбването не само на активите на КТБ, но и пряко и непряко на десетки и стотици хиляди граждани на Р България.   НПО „Ние,Гражданите” подкрепя жалбата си с анализ на процеса и доказателствата по вземане на решение за ликвидация на КТБ АД въз основа на новополучени документи – т       Автори на сценария за ликвидация на КТБ – щаб-квартирата на ДПС с определено сътрудничество на други „зависими”политици, изявили се с изказванията си  на срещите при президента. Подготовка – в периода от средата на 2013 г. до юни 2014 г.   Главен изпълнител на мократа поръчка – спусъкът – Главният прокурор на Р България Сотир Цацаров.   Подизпълнителите – слугинажът – гуверньорът на БНБ Иван Искров и подуправителите и членове на УС на БНБ – Димитър Костов, Калин Христов, Нели Кордовска, Нина Стоянова, като цяло УС на БНБ   Със съдействието на политиците и депутати Делян Пеевски и неговите медии, Лютви Местан, Петър Чобанов, Румен Гечев, Атанас Мерджанов, Сергей Станишев, Михаил Миков, Бойко Борисов, Владислав Горанов, Менда Стоянова, Десислава Атанасова. Финализация на процеса по ликвидация на КТБ – Председателят на ВАС Георги Колев и зависими съдии от ВАС и СГС; зависими синдици и напълно подчинени на министъра на финансите Вл.Горанов синдици и Председател Р. Миленков и членове на УС на ФГВБ.     1.По отношение на вида проверки, извършени в КТБ. Твърдения и факти. – Временна комисия по бюджет и финанси на 43 НС – , Протокол № 1/31.10.2014 г.       :  Резултати от Доклада от надзорна инспекция с изх. № БНБ-125089/27.10.2014 г. в Корпоративна търговска банка на Управление „Банков надзор”, Дирекция „Надзорно  наблюдение на кредитните институции”:    по отношение на свързаност:    по отношение на обезпечения:     по отношение на състоянието на кредитния поргфейл на КТБ:     по отношение на липсата на документи в кредитните досиета, обусловили според изказване на Цветан Гунев пред Временната комисия за бюджет и финанси пълна обезценка на 90 % от активите на КТБ:…       Според Доклада на надзорната комисия: „     1.      Резултататите от Доклада на надзорната инспекция на БНБ, инициирана от БНБ вместо одит са напълно игнорирани за първите два етапа – състояние на кредитния портфейл на КТБ и свързаност. Тези изводи не се променят и в последния етап, въпреки други констатирани нарушения. В документите и стенограмите на срещите в президентстото, на заседания на парламентарни комисии и пленарни заседания на НС не личи политиците и депутатите да са получили информация за тези резултати.   2.      Докладът на надзорната комисия не посочва никъде касови липси в размер на 206 млн.лв.   3.      Въз основа на какво предполагаемо престъпление в случая Главна прокуратура инициира досъдебно производство по две линии – за източване на банката и срещу длъжностни лица. Изказването на Главния прокурор на срещата при президента Плевнелиев има предупредителен и сплашващ ефект, като несъществуващи факти, обозначени като несигурна възможност, се представят пред присъстващите политици практически като истина.   Функционирането и въобще съществуването на БНБ се оказва абсолютно безполезно и скъпо удоволствие за българския народ. Унизителното положение, в което представители на надзорната инспекция са поставени да нямат достъп до оригиналните документи на банката и да зависят от „одитори”, квестори, следователи обезсмисля тази институция със 135 годишна почтена история. Особено след загубата на най-ценния й актив –доверието, както казва лицето Искров: „   5.      Начинът, по който се взима решението за отнемане на лиценза и ликвидация на КТБ, ограбването на активите й от определени политически лица чрез подставени лица и защитени свидетели на прокуратурата могат да се оприличат и на опит за държавен преврат. Само тази би могла да бъде причината да не се даде ход на нито едно съдебно производство и да не се реагира на нито един сигнал за закононарушения.   6.      Бетонирането на олигархично-мафиотския модел на управление на държавата и банкирането се извършва с поръчкови промени на закони в полза на определени лица и групи лица и фирми.      ", "date": "2017.09.09", "title": "Тайни доклади за погрома срещу КТБ отиват в САЩ и в ЕК"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/372509-%D0%BE%D0%B3%D0%BB%D1%83%D0%BF%D0%B8%D1%85%D0%B0-%D0%B8-%D0%B6%D0%B8%D0%B2%D0%BE%D1%82%D0%B0", "text": "      В крайна сметка, тъкмо това се случи – колкото и невероятно да звучи. Превърнаха го в сбириток от глупави действия и от още по-глупаво говорене.  Превърнаха го в нещо несмислено, дурашко, озъбено, нахално.  В нещо несвързано – като ломотене на невнятен тип.  Така постигнаха нещо невъзможно: не само те да изглеждат като наивници и арогантни глупаци, но и самият Живот, който всички живеем. Честито!   Примери за това – колкото щете.  Дребни истории, обаче зад тях наднича все глупостта.  Подценяваме ги, надсмиваме им се, накрая дори не им обръщаме внимание.  Няма как – с тежкия живот все някак човек се примирява, накрая си казва, че може би такъв, всъщност, си е той.  Подреденият живот е някаква глезотия, която съществува някъде другаде, в някакъв друг свят, тук има други правила, тук аномалиите са правилото.   Ето, подпитват ни с глупашки анкети – и ние глупашки отговаряме.  Например: по-щастливи ли сте вече?  О, да, откакто Юнкеровци ни гъделичкат по петите, сме много по-щастливи.  А корумпирани ли са властниците ви?  О, да, всички са корумпирани.  Е, как така – хем са корумпирани, хем вие, идиотите, сте по-щастливи?  Няма отговор на тази загадка.  Така се оглупява Живота – така се превръща от нещо Велико в нещо безсрамно глупаво.   Българският Живот е сбор от подобни загадки, от аномалии и парадокси.  И е оставен в ръчичките на хора, които в голямата си част също са „аномални“.  Повечето от тях представляват загадка за самите себе си – която никога няма да разрешат, а дори и не се стремят към това; хора, които идват от Мъглата и сетне пак се стопяват в нея.  Хора-Мъгла.   След всичко това, изглежда редно да изпращаме картички на света – картички за спомен от Оглупения Живот. Още когато Ангелкова – министър на туризма, започна да се снима с чуждестранни филмови звезди, си казахме, че нещо не е наред.  Чуе, че Шварценегер, примерно, е в киноцентъра – и зарязва всичко и бяга натам да му иска автограф.  А той се чуди, какво толкова е сбъркал, че цял министър е ръгнал да се натиска за снимчица с него.  Знае горкият, че сме успешна държава, макар и доста странна, обаче чак толкова да се прехласваме по актьори и дори да им прекъсваме снимачния процес?  Шварценегер е непобедим в тупаниците.    Обаче тази българска загадка едва ли е по силите му.  И ние тук, дето сме зарити от всевъзможни безумства, ще се затрудним да проникнем в нея.  Защо един министър не може да повярва, че е министър – и се държи като хормонално подивяла прогимназистка?  Какво е обяснението?  Дали по този начин не иска сама да се хване за косата и да се издърпа от комплексите си – като някакъв Барон Мюнхаузен, обаче на туризма.  А утре вече като нищо може да каже, че горкият Шварценегер специално е долетял в София, за да се снима с нея, и това е възможно.   Друго обяснение може да ни отведе и до самия Падишах/Бойко.  Известно е, че той обича най-много да се снима със самия себе си – понякога го прави и с магнолии, кучета, обикновените хора също не ги отбягва.  Рядко обаче се снима с везирите си – и те вероятно страдат от това.  И търсят компенсации – тогава и Шварценегер върши работа, и той е непобедим като Падишаха, макар и само на кино.   Тия дни същата Ангелкова потвърди, че някакъв бяс от пубертета все още бушува в нея.  Изпратила 400 хиляди картички на чуждестранни туристи, летували тази година нашето море.  И им благодарила – като някаква Майка Тереза на световния туризъм.  400 хиляди картички, 400 хиляди плика и още толкова марки с различна стойност.  Въпросът е, защо им е благодарила любителката на автографи?  За куража, че са изтърпели дивотиите на Оглупелия ни Живот?  Или заради нещо друго?  Дали повечето от адресатите на картичките няма да си кажат, че някой си прави майтап с тях?  Или, след всичко, което са видели тук, те вече са наясно, че баламурщината на някои нашенци е безгранична.   Един пиар експерт пък каза, че Ангелкова се принизявала, като пращала от собствено име картички на туристите – понеже те са раята, пък тя се е снимала с Шварценегер.  Може би самата България трябваше да им благодари? – експертът обаче не ни каза това.  Разбира се, Ангелкова изобщо не смята, че се принизява – напротив, тя си представя, че направо е литнала в Небосвода.  Утре ще пише в биографията си, че като министър е имала 400 хиляди кореспонденти, които независимо от лайняното ни море са нейни покорни фенове.  Така се пише пък Глупавия Летопис на Глупавия ни живот.   И пак добре, че експертите не са препоръчали на Ангелкова всяка благодарствена картичка да бъде придружена и от бутилка уиски – от „морското“, разбира се, което е по-фалшиво дори и от бъркочите на онзи Киро.  Интересно е обаче друго – кой плаща за тия картички, дали не са някакво налудно дарение на самата Ангелкова?  Питайте я – на вас, простосмъртните българи, Ангелкова няма да пише никога – затова вие й пращайте картички, благодарете й, може и с повече красиви думи.   Ние пращаме картички на света – и той ни праща.  Но както се полага, не им обръщаме внимание.  Меркел и Шулц ни набъркаха в предизборния си дебат за бежанците и не бяха никак ласкави.  Шулц дори подметна, че излишно са ни давали пари.  Пак добре, че няма да ни ги искат обратно, все още.  А Шулц уж е ду.е и гащи с нашия Станишев.  Меркел пък каза, че, при бежанския натиск, не можела да остане безразлична към съдбата на Австрия.  Изобщо не се сети за България – а ние все се хвалим, че сме на завет под полата й.  Глупави надежди – в Зарязана България.  Винаги ще бъде така.  Фалшиви усмивки и мазни целувки – обаче важното е бежанците да не стигнат до Австрия.  И това ни го казват в момент, когато, според Валери Симеонов, Бойко е Триумфаторът във външната политика.  Триумф за пред Валери, който не бил уж ласкател – обаче да си пазим Австрия.   А президентът Радев заяви след срещата си с Макрон: „Ако не представим европейска перспектива за Западните Балкани, рано или късно те ще представят Балканска перспектива за Европа“.  Интересна фраза, макар и игриво-наивна.  Нищо не можем да представим никому, това не е предвидено в менюто. Друго ни е предназначението – да строим огради – колкото да откраднем някой лев, и да лъжем лъжльовците от Брюксел, че ще спрем ордите.  И те знаят, че не го вярваме, и ние го знаем – важното е да бъде опазена Виена.  А пък ние да опазим за известно време слузта от целувките, с които и ще си останем.   Когато Меркел спомена Австрия, човек с по-свободно въображение си е помислил, че върви някакъв нов Аншлус – какавидата се свива в себе си, останалите да оглупяват на воля.  Нали се сещате, какво бе казал един писател: че единствената война, която е спечелила Германия, е на бюрото на Гьоте.   А американската инфантилност е направо вдъхновяваща.  Обама препоръча тия дни на Тръмп „да поддържа международния ред“. Фраза-мечта за оглупяване.  Това е същият Обама, който предизвика „Арабската пролет“, която пък роди ИДИЛ – все поддържайки „международния ред“.  А един автор се питаше, как би се чувствал американския президент, ако ИДИЛ бяха толкова близко до Щатите, колкото са, примерно, до Брюксел, „сърцето на Европа“.  Впрочем, Белгия била най-големият доставчик на човешка сила за ислямския халифат на глава от населението – пак според същия автор.  Да сте чували за това от европейските фанфарони?   Някои, поддържайки международния ред, ни поддържат и нас в режим на лековерие и оглупяване – за да не се сещаме, как онзи инфантил Буш нахлу в Ирак и сложи началото на Голямата Лудост.  Сетне започнаха да се дерат /цитирам Д. Силва/ „Мубарак да си ходи! Кадафи да си ходи! Асад да си ходи!  И остана ИДИЛ да контролира територия с големината на Обединеното кралство точно в подстъпите на Европа.  Дори Бин Ладен не би се осмелил да мечтае за нещо подобно…“   На човек чак му се гади от толкова много глупост.  Глупостта на Големите, която пък е Библията на малките – такива като нас.   Нашата тукашна Глупост ни е достатъчна, не ни трябва и чуждата. Ето – гледайте как външният министър Захариева кара уейкборд – видяхме и тази снимка в един вестник, колкото да се убедим отново, как се оглупява Живота ни.  Захариева се хили от уейкборда – а света ни подлага на уотърбординг – онази славна процедура, при която те давят с вода.  Но не съвсем – дават ти да си поемеш дъх, и отново същото. Така се клатушкаме и ние – полуудавени в Оглупения ни Живот…", "date": "2017.09.09", "title": "ОГЛУПИХА И ЖИВОТА"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372510-%D0%B5%D0%B2%D0%B0-%D0%BB%D0%BE%D0%BD%D0%B3%D0%BE%D1%80%D0%B8%D1%8F-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D0%B8-%D1%88%D0%BE%D0%BA-%D1%81%D0%BD%D0%B8%D0%BC%D0%BA%D0%B8-18", "text": "\"Отчаяната\" съпруга бе забелязана от папараци да почива в Гърция с любимия си. 42-годишната актриса бе сред най-силно изявените сескссимволи на малкия екран. Но от сексапила и няма и помен. По никакъв начин не изглежда Ева да се притеснява от формите си, напротив. Тя гордо се перчи около съпруга си, показвайки завидно самочувствие. Всеки ще забележи, че тялото на актрисата се е променило много, а от стегнатото и коремче и слабите бедра няма и спомен:                  ", "date": "2017.09.09", "title": "Ева Лонгория се съблече и... ШОК!(СНИМКИ 18+)"}
{"url": "http://www.classa.bg/%D1%81%D0%B2%D1%8F%D1%82/item/372501-%D0%B5%D1%82%D0%BE-%D1%82%D0%BE%D0%B2%D0%B0-%D1%81%D0%B0-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%B3%D0%B5%D1%80%D0%BC%D0%B0%D0%BD%D1%86%D0%B8", "text": "          Империята на Дитер Шварц Богатството на 77-годишния основател на германската верига от супермаркети Лидл, която се е превърнала в глобален играч, се изчислява на 37 милиарда евро. Това прави Дитер Шварц най-богатия германец на всички времена. Първия си магазин той открива през 1970-те години в Лудвигсхафен, след което постепенно веригата експандира в цял свят. От тази година и в САЩ, където Лидл се конкурира с Уолмарт.           Фамилия Райман Списание \"Bilanz\" нарежда на второ място фамилията Райман - със състояние от 30 милиарда евро. Тя притежава редица търговски марки, сред които козметичната серия за коса Wella, препаратите против акне Clearasil, обувките Jimmy Choo и много други. Дейността си фирмата започва още през 19-и век като химическа компания, а днес тя представлява конгломерат от фирми.           Георг Шефлер и Елизабет Шефлер-Туман Те са собственици на групата Шефлер - един от големите доставчици за автомобилната промишленост. Елизабет Шефлер-Туман и синът ѝ Георг държат и контролния пакет акции в германския производител на гуми Continental. Богатството им се оценява на около 25,5 милирада евро, което им отрежда третото място сред най-богатите германски фамилии.           Карл Албрехт и фамилия Алди е сред най-мощните дискаунт вериги от супермаркети в Германия. Семейството на Карл Албрехт, който почина през 2014 година, ръководи южния клон на компанията (Aldi Süd). Със състояние от 23 милиарда евро фамилията се нарежда на четвърто място в класацията на списание \"Bilanz\". Не само в Германия Алди е един от основните конкуренти на Лидл.           Наследниците на Тео Албрехт Наследниците на другия съосновател на Алди - Тео Албрехт - са притежатели на веригата Aldi Nord и участват в глобалните операции на концерна. Към него спада и веригата Trader Joe в САЩ. Състоянието им се оценява на 18,5 милиарда евро - пето място в класацията на най-богатите германски фамилии.           Сузане Клатен Автомобилният гигант БМВ, фармацевтичната и химическа компания Алатана, производителят на карбонови продукти SGL - само три от перлите в короната на Сузане Клатен, дъщеря на някогашния най-голям акционер в БМВ Херберт Квант. Богатството ѝ се изчислява на 18,5 милиарда евро. Автор: Дагмар Брайтенбах", "date": "2017.09.09", "title": "Ето това са най-богатите германци"}
{"url": "http://www.classa.bg/%D1%81%D0%B2%D1%8F%D1%82/item/372502-%D0%BA%D0%B0%D0%BA-%D0%B1%D0%BE%D0%BB%D1%88%D0%B5%D0%B2%D0%B8%D0%BA%D0%B8%D1%82%D0%B5-%D0%BD%D0%B0%D0%B4%D0%B2%D0%B8%D1%85%D0%B0-%D1%86%D0%B0%D1%80%D1%81%D0%BA%D0%B0-%D1%80%D1%83%D1%81%D0%B8%D1%8F", "text": "            \"Руската революция. От царската монархия до съветската империя\" - се казва книгата на известния германски историк и професор по източноевропейска история в университета в Бон - Мартин Ауст. Книгата е предназначена за германския читател. В нея обаче има много интересна и неочаквана информация и за тези, които добре познават руската история. С професор Ауст разговаря главният редактор на руската редакция на ДВ Инго Мантойфел.   Какво точно се е случва в Русия преди 100 години, професор Ауст?   Мартин Ауст: Преди сто години приключва многовековното монархическо управление в Русия. Цар Николай Втори се отказва от престола. На политическата арена се появяват множество революционни дейци, които са си поставяли различни цели. Те са се конкурирали помежду си. Тази неяснота и неопределеност на ситуацията подготвят почвата за завземането на властта от болшевиките през есента на 1917 година.   Как болшевиките, които са представлявали неголяма група професионални революционери, изобщо успяват да превземат властта?   Мартин Ауст: Основната роля в това отношение изиграва прагматизмът на Ленин и упоритостта, с която е преследвал собствените си цели. Има и втори важен фактор.   Временното правителство, което идва на власт през февруари-март 1917 година, е смятало, че Русия на всяка цена трябва да изпълни задълженията си към съюзниците от Антантата и да продължи участието си във войната.   Тъкмо това сериозно е усложнило процеса на стабилизиране на страната и през есента на 1917 година се оказва основна пречка да се удовлетвори стремежа за мир на народните маси и да се подобри продоволствената ситуация.   В резултат на това временното правителство губи своята легитимация, което става важна предпоставка за идването на власт на болшевиките. А това, че те ще съумеят да спечелят и последвалата Гражданската война – изобщо не е можело да бъде предвидено в края на 1917 и началото на 1918 година.   Може ли да се каже, че победата на болшевиките е била неизбежна? Или е била възможна някаква алтернатива?   Мартин Ауст: Алтернативи е имало. Един американски историк написа неотдавна, че два точни куршума - един за Ленин и един за Троцки – са щели да предотвратят Октомврийската революция. Едно от главните взаимни обвинения на бившите членове на Временното правителство в емиграция е, че не са действали достатъчно решително срещу болшевиките след юлските вълнения и не са ги спрели навреме.   В книгата си пишете, че не бива да се правят директни паралели между революционна Русия от 1917 година и днешна Русия. Вие обаче казвате, че важните въпроси от 1917 година са актуални и днес. Какво имате предвид?   Мартин Ауст: На първо място това е въпросът колко дълго Путин ще успее да задържи властта си стабилна. Историческите аналогии сочат, че и Николай Втори, и Путин са начело на силно централизирани политически системи, които са и силно персонализирани. Личните връзки играят много по-голяма роля от формалните структури на институциите на властта. Опозицията е изтласкана в периферията на политическия живот, а материалните грижи на населението и в двата случая играят съществена роля. Разбира се, през 1917 година, по времето на Първата световна война, ситуацията е била значително по-тежка от днешната. Така че не бива да се правят директни сравнения. В същото време трябва да отбележим, че одобрителното отношение към управлението на Путин е свързано с повишаването на благосъстоянието, което започна с идването му на власт през 2000-те години.   Смятате ли, че днешна Русия се намира в предреволюционна ситуация, подобна на ситуацията през 1916-1917 година? Мартин Ауст: Историците никога не са били добри пророци. И затова е по-добре да не им задавате въпроси за бъдещето. Но ако краят на управлението на Путин не настъпи така, както той го е замислил, ако този край се окаже непредсказуем и неуправляем от негова гледна точка, тогава навярно скоро ще се заговори за конфликти в самата „система Путин\" и за многобройни социални проблеми. В този смисъл има много фактори, които биха могли да доведат до преврат.   Отличителна черта на Вашия анализ за събитията от 1917 година е, че разглеждате събитията не само в Петроград, а в цяла Царска Русия. До какви допълнителни изводи стигнахте, благодарение на това?   Мартин Ауст: Има най-малко два допълнителни извода. Първият се отнася до отговора на въпроса защо болшевиките побеждават в Гражданската война? В голяма степен това е свързано с националните движения в периферните региони, в покрайнините на империята. Белогвардейците съвсем еднозначно са били възприемани като сила, която иска да възстанови империята.   Книгата на проф. Ауст за Руската революция   А лозунгите на болшевиките за самоопределение на нацията, за борба срещу колониалната зависимост и имперското владичество ги превръщат в съюзници на националните движения. По онова време е било твърде трудно да се предвиди подобно развитие. Вторият извод се отнася до взаимовръзката между революцията като историческо събитие и тенденциите в развитието през последвалите десетилетия. Въпросът е от политическо естество: Как може да съществува държавно образувание с необятна територия и етническо и езиково многообразие? Отговорът на руските царе е многонационалната империя, обединена на основата на предаността и верността към управляващата династия. А болшевиките, без сами да желаят подобно нещо, се оказват наследници на това многообразие. В началото те са искали да провеждат /и са провеждали през 1920-те години/ съвършено нова национална политика, която подкрепя по-малките народи. По-късно Сталин променя коренно тази политика и създава руска държавна нация, обединяваща Съветския съюз.   Тъкмо тази проблематика приближава 1917 година до днешното време. И наистина, нека погледнем какви са отношенията между регионите и Центъра, какви са отношенията между различните народи? В нова Русия сега много се спори по това каква точно е връзката между руската нация и Руската федерация. Какво означава например новото определение \"многонационален руски народ\", за което се говори напоследък? Всичките тези словосъчетания и концепции би трябвало да бъдат разглеждани през призмата на многовековната история на империята и многонационалната държава.   Вие обръщате внимание върху значителното сходство между последния период на Царска Русия и съветската власт. Колко царизъм се крие, според Вас, в съветската система?   Мартин Ауст: Ако разгледаме ситуацията в Руската империя по време на Първата световна война, ще видим много сходства със Съветския съюз. Според мен, това е много интересен аспект на революцията. Навремето се твърдеше, че монархията е била изправена пред съда на историята и там е получила своята присъда – да бъде отречена и заменена с нещо ново - чрез революция.   При това всички пропускат да забележат колко бързо се е променяла Царска Русия в края на 19-и и началото на 20-и век. След революцията от 1905 година Русия се променя коренно. В страната се появява парламент, политическите партии започват да действат легално, цензурата намалява. А по време на Първата световна война държавата значително засилва вмешателството си в обществения живот, в разпределянето на ресурсите и т.н. /което обаче не е типичен руски феномен/. Засиленото влияние на държавата намира свое отражение и в реквизицията на зърното, към която прибягват болшевиките по време на Гражданската война. Може да звучи парадоксално, но болшевиките спечелиха тази война, защото възприеха определени практически мерки на царското правителство.", "date": "2017.09.09", "title": "Как болшевиките надвиха Царска Русия"}
{"url": "http://www.classa.bg/%D1%81%D0%B2%D1%8F%D1%82/item/372503-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B4%D0%BE%D0%B1%D1%80%D0%B0-%D1%80%D0%B0%D0%B1%D0%BE%D1%82%D0%B0,-%D0%BD%D0%B5%D0%B4%D1%80%D1%83%D0%B6%D0%B5%D0%BB%D1%8E%D0%B1%D0%BD%D0%B8-%D1%85%D0%BE%D1%80%D0%B0", "text": "          Високо квалифицираните чужденци определено харесват Германия като място за работа. Две трети от чуждестранните специалисти са доволни най-вече от факта, че в Германия работните места са по-сигурни, отколкото в повечето други държави. Над половината от специалистите казват освен това, че в Германия получават по-добро възнаграждение, отколкото в родните си страни. До тези резултати стига изследването „Expat Insider 2017\" на мюнхенската компания „InterNations\", която поддържа социална мрежа за хора, работещи в чужбина. От компанията твърдят, че това е едно от най-мащабните допитвания за живота и работата в чужбина. Анкетирани са били над 12 000 души.     Но независимо от цитираните по-горе данни популярността на Германия сред чуждестранните специалисти осезаемо намалява. В момента тя заема 23-то място сред общо 65 държави и за трети пореден път слиза надолу в класацията. Крив е не само климатът в страната, който не се харесва на мнозина чуждестранни специалисти. Докато германският трудов пазар се смята за изключително привлекателен, в международно сравнение германското общество се оказва едно от най-негостоприемните, сочат резултатите от допитването. Анкетираните в Германия чуждестранни специалисти идват предимно от САЩ и Великобритания.   Изследването се съсредоточава върху такива аспекти като качеството на живот, привикване към страната, работа, семеен живот и финанси. В общ план 8 от 10 анкетирани са доволни от живота в Германия. По показателя „качество на живот\" Германия се нарежда на 10-о място, а по показателя „мобилност\" - дори на 5-о. Германия получава обаче лоши оценки по показателя „привикване към страната\": 56-о място, което я поставя след Русия и Полша и малко преди Саудитска Арабия.   Седем от десет анкетирани описват германците като „резервирани\", а повече от половината признават, че им е трудно да си намерят германски приятели, което отпраща Германия чак на 59-о място по този показател. И вината не е единствено у самите чужденци в Германия, защото нещо подобно важи и за германците в чужбина: 43 на сто от тях имат проблеми с приятелските връзки.   Сред гостите в Германия доминира и това мнение: прекалено трудният немски език е сериозна пречка. Част от анкетираните заявяват освен това, че германците не са особено отзивчиви към хората, говорещи на друг език. Но не е само Германия. Австрия, Швейцария и скандинавските страни също се оказват по-затворени към чужденците в сравнение, примерно, с държавите в Централна Америка.     Лидерска позиция в това допитване заема Бахрейн, изпреварвайки Коста Рика и Мексико, които получават високи оценки най-вече заради климата и гостоприемството. Най-много точки на Бахрейн носят показателите „баланс между работа и личен живот\" и „привикване към страната\": две трети от анкетираните заявяват, че се справят в Бахрейн и без да знаят арабски - само с английски.   В сравнение с миналата година САЩ са слезли с цели 17 места надолу в класацията и сега заемат едва 43-та позиция. Причините: в сравнение с миналата година САЩ губят цели 30 пункта по показателя „политическа стабилност\", а по показателя „разходи за отглеждане на деца и образование\" тази страна заема дори последното място. Но след изчисляване на всички показатели последна в класацията е друга държава - разтърсваната от кризи Гърция. Там заплатите просто са много ниски, заявяват анкетираните.", "date": "2017.09.09", "title": "Германия: добра работа, недружелюбни хора"}
{"url": "http://www.classa.bg/%D1%81%D0%B2%D1%8F%D1%82/item/372504-%D0%BA%D0%BE%D0%B9-%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D1%82%D0%B5%D0%B7%D0%B8-%D0%BA%D0%B0%D1%82%D0%B0%D0%BA%D0%BB%D0%B8%D0%B7%D0%BC%D0%B8", "text": "          Опустошенията от тропическите циклони, а и от земетресения като това в Мексико, достигнаха нови измерения през последните години. При всички положения става дума за катастрофа и за застрахователните компании - неизмерима и неизчислима понастоящем. Но какво са огромните застрахователни обезщетения и загубите на застрахователите в сравнение с човешките трагедии, на които ставаме свидетели в реално време, благодарение на модерните комуникационни канали?   Всеки може да види какво означава да бъдеш изложен на смъртоносните природни стихии. Това е нещо като социално упражнение по съпричастие, в което няма как да не участваш. Защото травмиращите преживявания, предизвикани от „Ирма\", „Харви\",„Хато\" и останалите природни катастрофи, оставят трайни следи в милиони човешки души. Те не могат да оставят равнодушен никого, включително и онези, които живеят далеч от мястото на катастрофите.   Грешно ли е, че непосредствено след някое бедствие, тъкмо когато хората очакват помощ, започваме да търсим отговорности? Едно време на природните бедствия се гледаше като на съдба. А днес след първия шок идва ред на възмущението - без значение дали от климатичните промени или от неразумната политика на определени хора. Има и такива, които се възмущават от самата вълна на възмущение. Дали не е цинично да търсим тогава някаква отговорност? Със сигурност - не, но отговорите на тези въпроси не са никак лесни.   Къщи, потопени от тропическата буря \"Харви\" в САЩ   Учените например се въздържат да търсят пряка взаимовръзка между затоплянето на глобалния климат и тропическите циклони. Дори и оправданото от физическа гледна точка предположение, че в по-топлите морета могат да се очакват по-интензивни, и съответно по-опасни циклони, не бива да се инструментализира, защото не всяка катастрофа може да се припише на вредното влияние на човека над климата. Да се твърди обратното би било просто несериозно.   Идеологическото инструментализиране отдавна вече се е превърнало в хит. То обаче не води до никъде. Паралелно с него съществува и друго възмущение, което е съвсем навременно, а и необходимо. Това е възмущението от онези лица, които е трябвало да носят отговорност за приемането на жизненоважни защитни мерки, и които, подобно на отговорните в Хюстън, не са се съобразили с тези фактори при планирането на градските пространства.   А тъкмо в тази сфера промените в климата трябва да се превърнат в мерило за всяка дейност. Защото затоплянето на климата става все по-мощно и просто ни принуждава към преосмисляне на превантивните мерки.  ", "date": "2017.09.09", "title": "Кой е виновен за тези катаклизми?"}
{"url": "http://www.classa.bg/%D1%81%D0%B2%D1%8F%D1%82/item/372505-%D1%83%D0%BD%D0%B3%D0%B0%D1%80%D0%B8%D1%8F-%D0%BD%D0%B5-%D0%B8%D1%81%D0%BA%D0%B0-%D0%B1%D0%B5%D0%B6%D0%B0%D0%BD%D1%86%D0%B8", "text": "          Неговата страна щяла да приеме за сведение решението на Европейския съд, защото зачитала правото и законите в ЕС, заяви Виктор Орбан пред държавното радио. Същевременно обаче съдебното решение не можело да бъде повод за промяна на унгарската политика, базираща се на отказ за прием на бежанци.   Виктор Орбанотхвърли исканията на много страни-членки и на ЕК, средствата от кохезионните фондове за финансово слабите страни-членки да бъдат отпускани в зависимост от готовността им да приемат бежанци. Орбан нарече подобна практика „неморална\". Според него, тя би довела до нарушение на правилата в ЕС.   \"Досега водехме юридическа борба, а сега ще трябва да водим и политическа\", заяви още унгарският премиер. Будапеща искала да постигне отмяната на квотния принцип за разпределението на бежанци, приет през 2015 година, и да се погрижи за това той да не бъде заменен от друг подобен механизъм.   По-рано Европейският съд отхвърли жалбите на Унгария и Словакия срещу квотния принцип за разпределяне на бежанците в рамките на ЕС. Тъй като решението на съда не може да бъде обжалвано, двете страни би трябвало да приемат определена квота мигранти против волята си. В решението на Съвета на министрите на ЕС се предвижда всяка страна от Общността да приеме предварително определен брой бежанци.   Унгарският външен министър Петер Сиярто отхвърли решението на Европейския съд като \"възмутително\". Според него, то е израз на една политика, \"която изнасилва европейското право\". Унгарският премиер Орбан пък заяви, че за разлика от други страни, Унгария никога не е била колониална страна и затова не била задължена да приема чужденци.   Граничната ограда, за чийто строеж Орбан иска 440 млн. евро от ЕС   Председателят на ЕК Жан-Клод Юнкер заяви след решението на Европейския съд, че не може да има „солидарност по желание\". Това изявление на Юнкер бе посрещнато с голямо одобрение в Германия. От предаването \"Политбарометър\" на Втора германска телевизия (ZDF) стана ясно, че 68% от анкетираните са на мнение, че страните, които отказват да приемат бежанци, би трябвало    Виктор Орбан отново настоя ЕС да му изплати 440 милиона евро, вложени в строежа на оградата по унгарската граница. Тази ограда служела не само за защитата на унгарските граждани, а и на австрийците, германците и другите европейски народи от неконтролираната миграция.   \"Ако Еврокомисията е готова да финансира мерки и институции, които се застъпват за прием на бежанци, вместо да защитава границите, само ще стимулира допълнително стотици хиляди мигранти да поемат пътя към Европа и няма да спре миграцията\", заяви той. Още в края на август Еврокомисията отхвърли искането на Орбан за парични плащания в размер на 440 милиона евро и призова Унгария към повече солидарност.", "date": "2017.09.09", "title": "Унгария не иска бежанци"}
{"url": "http://www.classa.bg/%D1%81%D0%B2%D1%8F%D1%82/item/372506-%D0%B8%D0%B7%D0%BB%D0%B5%D0%B7%D0%B5-%D1%87%D0%B5%D1%80%D0%B5%D0%BD-%D1%81%D0%BF%D0%B8%D1%81%D1%8A%D0%BA-%D1%81-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BD%D0%B0-%D1%81%D0%BE%D1%80%D0%BE%D1%81", "text": " Това предизвика протести от Националната асоциация на журналистите в страната, предаде Франс прес. В списъка са имената на 8 журналисти, повечето унгарски, работещи като кореспонденти на чужди медии. Те са обвинени, че не са обективни и независими.   Сред тях са кореспондентите на агенциите Ройтерс и Блумбърг, на списание Политико и на германската телевизия Цет Де Еф.   Националната асоциация на унгарските журналисти изрази остър протест срещу  Асоциацията е обезпокоена от умножаването на пречките пред упражняването на журналистическата професия в Унгария.   Тя отбеляза, че на някои журналисти е забранен достъп в парламента, че правителството не отговаря на писмени въпроси и не кани на пресконференции журналистите, които смята за опоненти.   заяви преди време в европарламента унгарският премиер.   ЕК вече предприе наказателна процедура срещу Унгария заради промените в закона за висшето образование, които бяха насочени срещу основания от Сорос Централноевропейски университет в Будапеща.", "date": "2017.09.09", "title": "Излезе черен списък с журналисти на Сорос"}
{"url": "http://www.classa.bg/%D1%81%D0%B2%D1%8F%D1%82/item/372507-%D0%BF%D1%83%D1%82%D0%B8%D0%BD-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%B3%D1%8A%D0%BB%D1%8A%D0%B1-%D0%BD%D0%B0-%D0%BC%D0%B8%D1%80%D0%B0", "text": "В навечерието на предстоящата Генерална асамблея на ООН президентът на Русия Владимир Путин извърши неочаквана маневра, пише Бенямин Трибе в швейцарския Neue Zuercher Zeitung.   Генералната асамблея започва следващата седмица, проектът на руската резолюция за миротворците вече е внесен в ООН и активно се обсъжда от експертите.   Украйна «рискува не само да изгуби политическата инициатива, но за нея за абсолютно неприемливи някои детайли на путинското предложение», се казва в статията. Президентът на Южна Корея Мун Чже Ин по време на речта си на Третия Източен икономически форум сравни руския лидер Владимир Путин с амурски тигър.   Той отбеляза, че «Ин» от неговото име също означава тигър. По-рано японският премиер Синдзо Абе предложи да се организира в Япония показателен двубой по джудо с участието на Путин.", "date": "2017.09.09", "title": "Путин се превърна в гълъб на мира"}
{"url": "http://www.classa.bg/%D1%81%D0%B2%D1%8F%D1%82/item/372500-%D0%BC%D1%80%D1%8A%D1%81%D0%BD%D0%BE-%D0%B1%D0%B5%D0%BB%D1%8C%D0%BE-%D0%B2-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%B5%D1%80%D0%B0%D0%BB%D0%BD%D1%8F", "text": "          Българският представител в ЕБВР Калин Митрев, който е съпруг на Ирина Бокова, генерален директор на Юнеско, отхвърли като „клевета\" твърденията, че е участвал в така наречената „Азербайджанска пералня\". Както знаете, според разследването на международна група медии и журналисти, Митрев е получил 425 х. евро за „консултантски услуги\". Главният прокурор Сотир Цацаров разпореди проверка по случая, а министърът на финансите Владислав Горанов каза, че правителството ще изчака позицията на ЕБВР по въпроса.   Ето информация за дискусията в Германия.   През 2013 бившият депутат от германския Християнсоциален съюз (ХСС) Едуард Линтер оглавяваше една комисия от наблюдатели за провежданите тогава избори в Азербайджан. Според неговата оценка, изборите отговаряли на „германските стандарти\". И то при положение, че президентът Илхам Алиев беше преизбран на поста си с 85% от гласовете. В същото време оценката на ОССЕ за президентските избори, които Линтер окачествява като честни, беше доста по-различна. Само две седмици по-късно Линтер получава 61 х. евро за извършени от него „услуги\".   Президентът Алиев гласува. Вероятно за себе си.   Това е само един от паричните превода на обща стойност 819 500 евро, извършени между 2012 и 2014 година. През 2009 година Линтер напусна Бундестага и основа лобистка организация за германско-азербайджански контакти.   Името му фигурира в списъка с високопоставени личности, за които се твърди, че са се облагодетелствали от различни азербайджански фондове за пране на пари и подкупи. Преди няколко дни европейски вестници и разследващи журналисти от OCCRP за пръв път изнесоха публично информация за тези фондове. Нека да припомним, че поред анализа, четири фирми-пощенски кутии с британски адрес са превели близо 2,5 млн. евро по сметките на естонския филиал на една датска банка.    С парите били купувани луксозни стоки и е било плащано на европейски политици, както и на водещи политици в Азербайджан. Според проучванията, произходът на парите остава неизяснен, имало обаче „ясни улики, водещи към семейството на президента Алиев\".   Според разследващата организация OCCRP, Линтер заявил, че е получил парите от една неправителствена организация в Азербайджан, ръководена от Елхан Сюлейманов – местен депутат и член на ПАСЕ. Тъкмо лобистката организация на бившия германски депутат финансирала мисията от наблюдатели през 2013 г., която била поканена от азербайджанската избирателна комисия. Линтер обаче не е единственият германски наблюдател, изказал се положително за третото преизбиране на Илхан Алиев. Бившата депутатка от СвДП Александреа Тайн например нарича изборите „нова стъпка, приближаваща страната към демократичните стандарти\". Линтер отхвърля всякакви критики, че е получавал съмнителни плащания. Работата на групата наблюдатели била финансирана от една НПО към азербайджанското правителство. Затова в Берлин имало само скромен работен щаб за сътрудниците, на които не били изплащани никакви заплати.     Критиците твърдят, че Линтер отдавна се опитва да лъсне имиджана автократичното ръководство на Азербайджан. Като член на ПАСЕ между 1999 и 2010, германският депутат и други негови колеги няколкократно хвалили парламентарните и президентски избори в Азербайджан и се опитвали да защитават режима от критики. Това твърдят от берлинския тинк-танк „Европейска инициатива за стабилност\" (ESI). Неговите експерти наричат опитите на Азербайджан да повлияе на европейските оценки „ хайверна дипломация\", защото лобистите били дарявани с хайвер и други луксозни стоки за услугите си.   Властите в Азербайджан не гледат благосклонно на протестите   Разследванията на OCCRP сочат, че и други европейски политици са получавали подкупи. Италианецът Лука Волонте например получил близо два милиона евро от същата фирма-пощенска кутия, чрез която плащали и на Линтер. Италианският депутат и бивш председател на фракцията на ЕНП в Европарламента сега е подведен под съдебна отговорност в Италия заради въпросните съмнителни плащания.    Според прокуратурата, Волонте е помогнал през 2013 и за осуетяването на един критичен доклад на германския депутат-социалдемократ Кристоф Щресер, в който той атакува властите в Азербайджан заради арестите по политически причини и заради други нарушения на човешките права. Съветът на Европа междувременно разследва обвинения, според които членове на ПАСЕ и ръководството на Азербайджан са действали съвместно, за да осуетят появата на въпросния критичен доклад.   Колкото до Едуард Линтер, не е ясно дали той е нарушил някакъв закон, но във всички случай дейността му следва да бъде проверена, смята Хартмут Боймен, зам.-председател на „Трансперънси интернешънъл\".", "date": "2017.09.09", "title": "Мръсно бельо в \"Азербайджанската пералня\""}
