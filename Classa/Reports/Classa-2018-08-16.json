{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/385615-%D0%BA%D0%B0%D0%BA-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B2%D0%B0-%D1%81%D1%82%D1%8A%D0%BB%D0%B1%D0%B0-%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0", "text": "Пенсиите от втория стълб няма да променят съществено стандарта на хората.  В същото време не може да се очаква голяма втора пенсия, след като не са вложени достатъчно много средства. Това  каза  финансовият експерт Мика Зайкова в коментар пред  . Думите ѝ идват на фона на новината, че през 2021 г. ще започне  на пенсионното осигуряване. Според изчисленията жена, която се е осигурявала на средна заплата, ще получи от втория пенсионен стълб малко над 43 лева. \"Не може да се очаква да получиш голяма втора пенсия, след като не си влагал много пари. Само 20 години е натрупването\", посочи Мика Зайкова и добави, че законът ограничава доста в инвестирането допълнителните пенсионни фондове.  Доходността зависи от натрупването по партидата и от икономическото състояние и размера на таксите,  каза Зайкова и коментира, че нашата  пенсионна система и пенсионна реформа е направена, за да получаваме мизерни пенсии.  „Ако натрупването е по-малко от 20% от минималната пенсия, възможността е да си го изтеглиш наведнъж”,  коментира последните промени Зайкова. И  отбеляза още, че между 2000 и 2011 г. непрекъсното са намалявали осигурителните вноски и това допълнително е създало проблем с пенсиите. \"Идеята на реформа та за втория стълб  беше да се задължат частните фондове да поддържат минимум от резерви. Ако искаме да се подобри ситуацията във втория стълб, е необходима доста по-сериозна реформа\", коментира  по темата  икономистът Георги Вулджев. Той предложи да се увеличат вноските във втория стълб за сметка на първия. Вулджев посочи още, че стажът при изчисляване на пенсиите се фиксира \"малко на случаен принцип\".  За него по-справедливо е пенсиите да се изчисляват на база натрупаните партизи, без да се отчита стажът като фактор. Дефицитът в първия осигурителен стълб продължава да расте поради демографската криза,  допълни  икономистът.  ", "date": "2018.08.16", "title": "Как трябва да се променят първите два стълба на пенсионната система?"}
{"url": "http://www.classa.bg/%D1%81%D0%B2%D1%8F%D1%82/item/385610-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D1%82%D0%B0%D0%B9%D0%BD%D0%B8-%D0%BE%D0%B1%D1%89%D0%B5%D1%81%D1%82%D0%B2%D0%B0", "text": "Oculisten   През 70-те години на миналия век в архива на Академията на науките на ГДР бил открит ръкопис от 105 страници. Група учени от различни страни успели да разгадаят шифъра и да прочетат загадъчната книга. Оказало се, че тя била написана на немски език през 18 век и съдържа ритуал за инициация на германското тайно общество Oculisten, в превод „Отварящо се око“.  Членове на това общество били хирурзи-офталмолози от долносаксонския град Волфенбютел, които се определили като лечители и пазители на всичките медицински знания за строежа на очите и зрението. Никой не знаел какво се случва зад кулисите на това тайно общество. От тайнствения ръкопис учените научили, че една от целите на обществото била да следят франкмасоните.  Документите за това тайно общество включвали секретни ритуали на свободните зидари, включително и на най-високите степени на масонството. В онези времена тези сведения се добивали само чрез шпионаж. Вероятно членовете на Oculisten били шпиони, които се отделили от масонството с цел да запазят основните си ритуали, ако дойде време, когато католическата църква ги унищожи, както се случило с тамплиерите.   “Молли Магуайерс”   Не е известно защо тайното общество на миньорите, които имали ирландски произход, от английския Ливърпул и Канада било наречено “Молли Магуайерс”.  Според експерти това било името на една ирландка, която отказала да напусне жилището си, когато я прогонвали англичани протестанти. За пръв път за тази организация се споменава през 1853 г. във вестник The Liverpool Mercury.  Всъщност тази организация заместила отсъстващите профсъюзи и се борела против ниското заплащане на миньорите и за намаляване на работното време от 1873 г. до 1878 г., когато след поредица от арести обществото било разпуснато.  Ирландските миньори от тази нелегална организация използвали срещу американските въгледобивни тръстове проверената тактика на заплахи и насилие, които те наследили от борбата си против ирландските помешчици по времето на т.нар. войни за земя, в периода от 70-те до 90-те години на 19 век.  Участниците в „Моли Магуаерс“ били обвинявани в убийства, палежи, похищения на хора и други криминални престъпления.  Членовете на тази организация не оставили никакви доказателства за своето съществуване.   Order of Chaeronea — Орденът на Херонея   На 25 май 1895 г. английският писател Оскар Уайлд бил изпратен в лондонски затвор с обвинение в содомия. Той се срещал с незаконния син на английски офицер и испанска баронеса, който впоследствие станал писател и поет – Джордж Сесил Айвс. През 1897 г. Айвс създал тайния Order of Chaeronea — Орденът на Херонея. / Той нарекъл ордена в чест на битката при Херонея през 338 г. пр. н.е., когато бил разгромен Свещеният отряд от гейове от войските на Филип Втори и сина му Александър Македонски.   Тайното общество на хората леопарди   През 1912 г. светът научил за тайното общество на хората леопарди, което било разпространено в Западна Африка. Съществуването на този култ било толкова засекретено на Черния континент, където от ноктите и зъбите на хищници загивали стотици хора, че било трудно да се определи дали те били убити от зверове или от ръката на убийци, които имитирали нападение на леопард.   Обществото на бабуините   През 50-те години на ХХ век голяма част от народа йоруба изповядвала исляма или християнството, но при него били силни и старите вярвания. Сред най-авторитетните тайни общества в Африка били Егунгун, Оро, Огбони и Обществото на бабуините. Не е известно дали членовете на тези общества са били канибали.", "date": "2018.08.16", "title": "Непознати тайни общества"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385612-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D0%B8-%D0%BD%D0%B0-%D0%B4%D0%B0%D0%BD%D0%BD%D0%B8-%D0%B2-%D1%82%D1%80-%D1%81%D0%B0-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%B8", "text": "Частично беше възстановена системата на Търговския регистър. Вече са възможни справки за актуално състояние, но не и вписвания. В първото си публично изявление след срива от миналата седмица директорът на Агенцията по вписвания Зорница Даскалова заяви, че манипулации и изчезване на данни не са възможни. Въпреки че на няколко пъти тя уточни, че все още не е ясна причината за срива и че едва след като бъде изяснена тази причина, ще се говори за конкретните отговорности. Даскалова се позова на твърденията на експертите, които работят по отстраняване на проблема и на присъствието на ДАНС, и на МВР в Агенцията по вписванията, които били гарант, че няма как да се манипулират данни. Това, което тя обеща на гражданите, е за частична възможност да се правят проверки, евентуално от утре да могат да се правят такива справки и по ЕГН, което ще позволи да се прехвърлят МПС-та, както и да има връзка със системата на държавната администрация, която има отношение по правенето на справки, свързани с фирми. Това, което вече стана ясно и по рано днес е, че срокове за ползване на регистъра не се поставят, но това най-вероятно ще се случи другата седмица. Що се отнася до политическата отговорност, Зорница Даскалова каза, че този въпрос в момента не стои пред нея, тъй като тя е нужна на Агенцията по вписванията. Въпросът за нейната отговорност, за отговорността на служителите в Агенцията по вписванията, на фирмата и на всички, които могат да са причина да се стигне до този срив, ще се търси едва след отстраняването на повредите и едва след като специалистите кажат за какво става дума. „Агенцията по вписванията полага денонощни усилия, за да бъде възстановен този търговски регистър, а що се отнася до доверието, то тепърва ще се възстановява по отношение на гражданите и фирмите\", призна Даскалова.", "date": "2018.08.16", "title": "Манипулации на данни в ТР са невъзможни"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385611-%D1%80%D0%B5%D0%B6%D0%B8%D0%BC-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%85%D0%B0%D1%80%D0%BC%D0%B0%D0%BD%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D0%B2%D0%B8%D1%81%D0%BE%D0%BA%D0%B8-%D0%BD%D0%B8%D0%B2%D0%B0-%D0%BD%D0%B0-%D1%83%D1%80%D0%B0%D0%BD", "text": "РЗИ наложи забрана за ползване на питейната вода в Хасково за пиене и приготвяне на храна. Причината - отново са засечени завишени стойности на уран и алфаактивност. При норма от 0.03 за съдържанието на естествен уран във водата, са измерени 0.043 във водоизточник, който захранва ВиК-мрежата на Харманли. Забраната за питейната вода важи още за селата Остър Камък, Бисер и Надежден. Режимът ще продължи до ноември, когато ще бъдат пуснати нови дублиращи кладенци за снабдяване с вода. Междувременно общината започна доставянето на над 300 литра трапезна ода за готвене и пиене до детските градини, млечната кухня и социалния патронаж. Предупредени за забраната са и болницата, и бежанския лагер в града, посочва бТВ. В трите села, засегнати от замърсяването, ще се достави бутилирана вода.", "date": "2018.08.16", "title": "Режим на водата в Харманли заради високи нива на уран"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/385613-%D0%BF%D0%BE%D0%BB-%D0%BA%D1%80%D0%B5%D0%B9%D0%B3-%D1%80%D0%BE%D0%B1%D1%8A%D1%80%D1%82%D1%81-%D1%89%D0%B5-%D0%B7%D0%B0%D1%89%D0%B8%D1%82%D0%B8-%D0%BB%D0%B8-%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D0%BE%D1%82-%D1%83%D0%BD%D0%B8%D0%B6%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89", "text": "Пол Крейг Робъртс е доктор по икономика, бивш зам.-министър на финансите на САЩ по икономическата политика в администрацията на Роналд Рейгън. Работил е като редактор и журналист за вестник Wall Street Journal, за списание Businessweek и информационата агенция Scripps Howard News Service. Бил е автор на постоянна колона във вестник „The Washington Times\", пише Труд.    Автор е на многобройни книги, посветени на най-големите проблеми на нашето съвремие. Властите на Русия и Китай са пълна загадка. Те държат в ръцете си всички карти в санкционните войни и седят, без да имат и най-малката представа как да разиграят тези карти. Руснаците няма да получат и най-малката помощ от западните медии. Тези само замъгляват темата, като акцентират на това, че руските власти не искат да лишат своите граждани от потребителски стоки на Запада. А именно това са целите на санкциите на Вашингтон. В продължение на години НАСА не може да функционира без руските ракетни двигатели. Но въпреки всички санкции, унижения, обиди, военни провокации, руските власти все още изпращат на НАСА тези двигатели.    Защо?     Защото руските икономисти казват на властите, че чуждестранната валута е от съществено значение за развитието на Русия. Европа зависи от руските енергийни ресурси, така че нейните заводи да работят, а къщите им да бъдат топли през зимата. Русия обаче не блокира доставките на енергийните ресурси в отговор на участието на Европа във вашингтонските санкции, защото руските икономисти казват на властите, че чуждестранната валута е от съществено значение за развитието на Русия. Аз и Майкъл Хъдсън, многократно обяснявахме, че това е глупост. Развитието на Русия в никакъв случай не е свързано с притока на чуждестранна валута.      И в края на краищата, и самите руснаци са убедени, че чуждестранните инвестиции служат само за изсмукване на печалбите от руската икономика! Руснаците също така са убедени, че трябва свободно да търгуват с валутата си, като по този начин излагат рублата на манипулациите на пазарите на чуждестранна валута. Ако Вашингтон иска да организира руска валутна криза, то всички, Федералният резерв на САЩ и неговите васали – централните банки на Япония, ЕС и Великобритания, ще направят, дъмпинг на рублата. Заради по-голямата печалба към тяхще се присъединят и хедж фондовете, и спекулантите. Неолибералните икономически възгледи са фалшиви и измамни. А руснаците ги възприеха!  Същото направиха и китайците.    Да предположим, че при всички тези обвинения срещу Русия за Скрипал, Путин заеме твърда позиция и каже: „Британските власти лъжат през зъби. Същото правят и властите на всички други страни, включително Вашингтон, като повтарят тази лъжа. Русия счита тази лъжа за силна провокация. Тази лъжа е част от пропагандата, чиято цел е да подготви народите на Запада за военна атака срещу Русия. Непрекъснатите потоци на безполезни лъжи и военни маневри по нашите граници убедиха Русия, че Западът възнамерява да разгърне война. Последствията ще бъдат пълното унищожаване на Съединените щати и техните марионетки\". Всичко! Това би прекратило всички неоправдани провокации, военни учения и санкции. Вместо това чуваме за „недоразумение\" с нашите „американски партньори\", което само ги насърчава за още поголеми лъжи и повече провокации. Има и по-мек отговор – Путин може да обяви: „Тъй като Вашингтон и европейските раболепни марионетки, наложиха срещу нас санкции, ние ще спрем доставките на ракетни двигатели за САЩ и на енергийни ресурси за Европа, доставките на титан за американските авиостроителни компании, ще забраним полетите над нашата територия на американската транспортна и пътническа авиация ище въведем наказателни мерки срещу всички американски фирми, опериращи в Русия.\" Може би една от причините, поради които Русия не прави това, е погрешното убеждение, че има нужда от парите на Запада и добрата му воля, но Русия трябва да мисли, че Вашингтон иска да я изтласка от европейския енергиен пазар, за да доставя своя природен газ за Европа, но няма необходимата инфраструктура за това. За да се създаде такава инфраструктура, ще са необходими няколко години, а през това време в Европа ще има огромна безработица и континентът ще замръзне за няколко зими.    Ами Китай?     Китай е домакин на голям брой големи американски корпорации, включително Apple, най-голямата корпорация в света. Китай може просто да национализира без никакви компенсации всички глобални корпорации, опериращи в Китай, по начина, по който Южна Африка направи срещу белите фермери, без да срещне никакви протести от Запада. Вашингтон би бил залят от представителите на глобалните корпорации, искащи отмяна на всички санкции срещу Китай и пълно подчинение на правителството на Вашингтон на китайските власти. В допълнение към това, Китай би могъл да хвърли всички закупени от него съкровищни облигации на САЩ на стойност 1,2 трилиона долара. Федералният резерв бързо ще отпечата парите, за да купи тези облигации, така че Вашингтон не нареди на марионетните централни банки в Япония, Великобритания и ЕС да отпечатат валутите си в количества, за да изкупят тези долари. Тази стъпка, дори и да не бъде приложена, ще предизвика огромен шок в т.нар. „Западен алианс\", но всъщност това е империята на Вашингтон.  Защо руснаците и китайците не си изиграят козовете?    Причината е, че съветниците на техните лидери са с мозъци, промити от неолиберализма. Промиване на мозъци американците организираха за руснаците по времето на Елцин, и то се вкорени в руските държавни институции. Веднъж попаднала в този капан, Русия е само заседнала патица за Вашингтон. Случаят с Турция е чудесна възможност Русия и Китай да изтеглят Турция от НАТО. Тези две страни могат да предложат на Турция членство в БРИКС, търговски споразумения и взаимни споразумения в областта на сигурността. Китай би могъл лесно да изкупи турските лири от валутните пазари. Същото може да се направи и с Иран. Но въпреки това, нито Русия, нито Китай са способни на решителни действия. Тези две страни, точно както и Турция, са подложени на атака от Вашингтон, но само седят и си смучат палците.", "date": "2018.08.16", "title": "Пол Крейг Робъртс: Ще защити ли Путин Русия от униженията на САЩ?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385614-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%BA%D0%B8%D1%82%D0%B5-%D0%BD%D0%B0-%D1%82%D0%B5%D0%B7%D0%B8-3-%D0%B7%D0%BE%D0%B4%D0%B8%D0%B8-%D1%81%D0%B0-%D0%BD%D0%B0%D0%B9-%D0%BD%D0%B5%D0%B4%D0%BE%D1%81%D1%82%D1%8A%D0%BF%D0%BD%D0%B8%D1%82%D0%B5-%D0%B6%D0%B5%D0%BD%D0%B8-%D0%B2-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82", "text": "Когато една жена е заобиколена от мъжко внимание, се чувства уверена и изпитва истинско удоволствие. Но много дами не само не разрешават на мъжете да пресекат позволените граници, а изобщо не ги допускат до себе си.    Всяка представителка на нежния пол е уникална. Някои жени са готови сами да започнат разговор с някой мъж, други се стараят по всякакъв начин да избягват натрапниците. И всичко това зависи от зодиакалния знак, под който е родена.  Предлагаме ви да разберем заедно жените от кои зодии са най-недостъпни.   12-о място - Стрелец   Да спечелите вниманието на жената Стрелец изобщо не е трудно. Повече усилия обаче ще са нужни, за да я накарате да започне сериозна връзка. Тя често поставя кариерата си на първо място, затова и ухажването, романтичните срещи и нежността са неща, които изобщо не я вълнуват. Това обаче не й пречи да се наслаждава на компанията на мъжете и да ги използва за своите цели. Ако представителка на този зодиакален знак пожелае физическа близост, никакви морални принципи няма да я спрат. След като прекарат една нощ с жена Стрелец, вероятно много мъже ще поискат нещо повече, но ще им се наложи да чуят категоричен отказ!   11-о място — Овен   Представителките на този зодиакален знак не смятат, че мъжете са длъжни да се грижат за тях. Те сами се стремят да спечелят сърцето на обекта на желанията си. Такава жена никога няма да се впечатли от скъпи букети, накити и други подобни жестове на внимание, от които останалите дами буквално изпадат във възторг.  Въпреки това, Овните не са недостъпни. Ако пожелаят да завържат познанство с някой мъж, ще го направят много лесно. Те не са привърженички на принципа \"мъжът винаги трябва да направи първата крачка\". Ако наистина някой мъж им хареса, те ще направят всичко възможно, за да спечелят вниманието му.    10-о място — Дева   Мъжете не трябва да предприемат никакви действия, за да спечелят вниманието на Девата. Ако не съвпадат с идеала й за мъж, всички усилия са безполезни. Представителките на този зодиакален знак си имат свои представи за мъжа, който трябва да е до тях, започвайки с характера и завършвайки с това как се облича. Ако ухажорът не съвпада с тези критерии, трябва да е готов на отказ. Но ако случайно се окаже, че това е мъжът, който цял живот е търсила, тя няма да го изтърве за нищо на света.    9-о място — Скорпион   На пръв поглед изглежда, че да спечелите вниманието на жената Скорпион е много трудна задача. Но в действителност нещата стоят по съвсем различен начин. Представителките на този зодиакален знак не са привърженички на сериозните отношения, мимолетните връзки ги привличат много повече. Ако сте решили да се сближите с дама от тази зодия, ще трябва да положите доста усилия. Обикновено този зодиакален знак се отнася много внимателно към избора на постоянен партньор, което означава, че ще ви се наложи да прояви не само майсторство в ухажването, но и вътрешните си качества.    8-о място — Рак   За представителките на тази зодия отношенията са сериозна и отговорна крачка. Ако мъжът може да покаже сериозността на намеренията си, няма да му е трудно да завоюва сърцето им. Жената Рак е способна да се трогне и от най-малкия жест на внимание. С букет цветя и романтична вечеря много лесно ще спечелите благосклонността й. Но ако дълго време тя не спира да ви игнорира, е твърде вероятно да е преживяла тежка връзка или просто да не сте по вкуса й.    7-о място — Телец   Смята се, че жените от тази зодия имат тежък характер, а недостъпността е основното им качество. Но ако случайно съдбата ви срещне с жена Телец, ще разберете, че да спечелите вниманието й не е толкова трудно. За да я очаровате, трябва просто да й покажете колко забавно и комфортно ще се чувства във вашата компания. Тя ще ви допусне до себе си, ако забележи, че не спадате към скучните мъже, чиито разговори се въртят само около работата. А ако впоследствие успеете да я заинтригувате с нещо, ще ви позволи да я ухажвате.     6-о място — Лъв   Централното място в класацията с право се заема от ярките и ексцентрични Лъвици. Те обожават да привличат погледите на противоположния пол, въпреки че всячески се опитват да го прикриват. Този зодиакален знак иска винаги да е център на внимание. Именно затова, ако някой мъж й се стори достоен, тя няма да се откаже от вниманието му. Когато жената Лъв усети, че ухажорът й се е уморил да не получава взаимност, веднага ще смени привичното си високомерие с покорност. Само в този момент мъжът ще разбере, че недостъпната и властна Лъвица може да бъде послушно и гальовно котенце.    5-о място — Везни   Дори не можете да си представите колко сили и търпение ще са ви необходими, за да се сближите с нея. Някои жени от тази зодия имат прекалено завишени изисквания към бъдещата си половинка. Това означава, че мъжът, който иска да спечели вниманието й, трябва да бъде не само умен, красив и богат, но и да притежава куп други положителни качества. Ако успеете обаче да докажете, че сте достоен да бъдете нейният любим, сте постигнали целта си!   4-о място — Близнаци   Смята се, че от всички зодиакални знаци, Близнаците са най-лекомислените и непостоянните. Това обаче е много погрешно мнение. Всъщност присъщата им вятърничавост се проявява само в случай, че животът им доскучае и престане да им носи наслада и радост. В подобни моменти те са способни да захвърлят всичко и да се впуснат в търсене на нови усещания.  При запознанствата си с представители от противоположния пол тези дами могат да бъдат много недостъпни. За да ги спечелите, няма да е достатъчно да й подарите само цветя и през цялата вечер да разведрявате разговора с остроумни шеги. При жената Близнаци подобни неща не вървят!   3-о място — Водолей   Жената Водолей е изключително хитра. Когато се запознаете с нея, тя няма да спре да ви се усмихва  и да кокетничи. Ще реагира на флирта и дори сама ще се постарае да ви намекне, че желае нещо повече. С течение на времето ще решите, че сте спечелили сърцето й и именно тогава идва ред на огромното разочарование. В момента, в който й намекнете за близост, като отговор ще получите едно голямо \"Не\". Подобен отговор може да шокира всеки ухажор, но такива са жените Везни - хитри и неукротими.    2-о място — Козирог   Жената Козирог не познава романтиката и ухажването при нея не носи никакъв резултат. Дори ако мъжът се въоръжи с огромен букет червени рози и се изкачи до апартамента й по противопожарната стълба, тя по-скоро ще го сметне за откачен, отколкото да се възхити от постъпката му. Причината се крие в това, че представителките на този зодиакален знак не се интересуват от мимолетни връзки. Те се стремят само към сериозни отношения. Ако един мъж пожелае да се сближи с жена Козирог, ще му се наложи да покаже, че отношенията му са изключително сериозни. И тогава всички прегради ще паднат от само себе си.    1-о място — Риби   Представителките на този зодиакален знак заслужено заемат първото място в класацията. По-лесно е да се смирите с факта, че никой не заслужава сърцето им, отколкото да се опитвате да го направите. Работата е там, че жената Риба в повечето случаи е вглъбена в себе си.  Тя се чувства най-добре, когато е сама и е готова да се наслаждава на уединението през целия си живот.  Да спечелите жена от тази зодия е напълно възможно, но ще трябва да не сте много настоятелни. Не е нужно да й досаждате с непрестанни обаждания по телефона и съобщения. По-скоро инициирайте някоя \"случайна\" среща. Желателно е да й позволите да направи избора си самостоятелно и тогава тя сама ще ви даде възможност да се сближите.", "date": "2018.08.16", "title": "Представителките на тези 3 зодии са най-недостъпните жени в целия свят!"}
{"url": "http://www.classa.bg/%D1%81%D0%B2%D1%8F%D1%82/item/385605-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%82%D1%80%D1%8A%D0%BC%D0%BF-%D0%BE%D1%82%D0%BD%D0%B5-%D0%BF%D1%80%D0%B0%D0%B2%D0%BE%D1%82%D0%BE-%D0%BD%D0%B0-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%BA%D0%BB%D0%B0%D1%81%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82-%D0%B1%D0%B8%D0%B2%D1%88%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%86%D1%80%D1%83-%D0%B4%D0%B6%D0%BE%D0%BD-%D0%B1%D1%80%D0%B5%D0%BD%D0%B0%D0%BD", "text": "Президентът на Съединените щати Доналд Тръмп е отнел от бившия директор на ЦРУ Джон Бренан правото на достъп до класифицирана информация, обяви Белия дом. Тръмп обвини Бренан, че е използвал статута си на бивш високопоставен служител, за да отправя \"необосновани и скандални\" твърдения. Бренан, който ръководеше Централното резузнавателно управление от 2013 до 2017 година, е сред най-отявлените критици на Тръмп, но разногласията им нашумяха миналия месец, непосредствено след срещата на президентите на САЩ и Русия в Хелзинки. След пресконференцията на двамата тогава Бренан определи поведението на Тръмп като \"изменническо\", понеже американският президент постави под съмнение твърденията на собственото си разузнаване за руска намеса в президентските избори през 2016 година. \"Коментарите на Тръмп бяха не само глупави - Путин го е побрал целия в джоба си. Патриоти републиканци, къде сте\", написа тогава Бренан в туитър, завършвайки риторичния си въпрос с три въпросителни. В съобщението по повод Бренан Белият дом посочи, че президентът обмисля дали да не отнеме правото на достъп до класифицирана информация и на бившия директор на националното разузнаване Джеймс Клапър, бившия директор на Националната агенция за сигурност генерал Майкъл Хейдън, уволнения от Тръмп директор на ФБР Джеймс Коуми и други.", "date": "2018.08.16", "title": "Президентът Тръмп отне правото на достъп до класифицирана информация от бившия директор на ЦРУ Джон Бренан"}
{"url": "http://www.classa.bg/%D1%81%D0%B2%D1%8F%D1%82/item/385608-%D0%BA%D0%B0%D1%82%D0%BE-%D0%B2-%D1%82%D1%80%D0%B0%D0%BD%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D0%BD%D0%BE%D1%81%D0%B8-%D0%BF%D0%BE-%D0%BD%D0%B0%D0%BD%D0%B0%D0%B4%D0%BE%D0%BB%D0%BD%D0%B8%D1%89%D0%B5%D1%82%D0%BE", "text": "Великобритания като в транс се клатушка към датата, определена за излизане от ЕС. Няма и особена надежда, че някой може да дръпне аварийната спирачка и поне да отложи този злощастен Брекзит         .   Преговорите за Брекзита между Великобритания и ЕС влязоха в задънена улица. Казва го не друг, а Тереза Мей, британската министър-председателка. В писмо до своята Консервативна партия, която е тежко разединена, Мей признава, че в момента всичко е в застой - ни напред, ни назад. Обградена е от забранителни линии, които не може да прекрачи. Брекзитът не бива да бъде нито прекалено мек, нито прекалено твърд, нито пък без споразумение, за да може в крайна сметка да го приемат всички фракции в Консервативната партия. И, разбира се, Европейският съюз. Според последното предложение на Мей, между Великобритания и ЕС можело до възникне някаква зона за свободна търговия, но само за стоки. С това Брюксел не е съгласен. И сред британските граждани едва 11 процента подкрепят идеята. Тази седмица преговорите с ЕС ще бъдат подновени. Но представителите на ЕС под ръководството на главния преговарящ Мишел Барние, както и хората на Доминик Рааб, лондонския министър за Брекзита, вече се питат: А за какво всъщност ще преговаряме?   Брекзитът не носи никакви предимства за британците   Защото реални решения не се виждат нито по търговските въпроси, нито за границата между Северна Ирландия и Ирландия. Ето защо британското правителство се стреми единствено към някаква обтекаема декларация за бъдещите отношения с ЕС. Самият Евросъюз обаче държи двете страни да подпишат съвсем конкретен договор за напускането на Великобритания, който окончателно решава поне такива основни въпроси като парите, границите и правата на гражданите. Ясно е едно: времето изтича. Защото договорът би трябвало да е готов до края на октомври.    А това ще се окаже много трудна работа.   Досегашната тактика, която Лондон използваше в преговорите – да се прави на умряла лисица и едва в най-последния момент да съобщава някакви конкретни искания по същество – този път няма да го доведе доникъде. Тереза Мей се опита да омае поотделно Берлин и Париж и така да вбие клин в ЕС, но този опит се провали. Позицията на британците е слаба и става все по-слаба. ЕС има много по-малко за губене, отколкото Великобритания. Притисната до стената, министър-председателката все повече напомпва паниката на Острова. Зове хората да се запасяват с храни и лекарства и с далечен прицел вече внушава легендата, че за всичко е виновен ЕС, който не проявявал достатъчно гъвкавост. Основният проблем се свежда до това, че Брекзитът беше извоюван с помощта на една лъжовна кампания и всъщност не носи никакви изгоди на Великобритания – нито в търговията, нито по отношение на миграцията. Точно обратното. Британските работодатели вече се оплакват, че все по-малко граждани на ЕС искат да работят във Великобритания. А в страната има почти пълна заетост и липсват кадри. Полски камериерки или германски лекари биха били добре дошли. Но Брекзитът ги възпира.     Привържениците на оставането в ЕС почти отчаяно се борят за втори референдум, за да спрат Брекзита. Но референдум няма да има – поне докато начело на правителството е Тереза Мей, която категорично го отхвърля. Не се знае обаче дали министър-председателката наесен ще овладее вътрешнопартийните караници и ще се задържи на поста си. Но пък нейната позиция в момента е толкова неблагодарна, че никой не я иска. Опозицията ли? Каква опозиция?   Главният поборник за Брекзита, политическият клоун Борис Джонсън, вече си вдигна чуковете. Лидерът на опозицията Джереми Корбин някак си не се възползва от изгодната ситуация. Неговата Лейбъристка партия изостава от консерваторите, защото Корбин, който всеотдайно подкрепя палестинците, се замеси в скандал, свързан с предполагаемите му симпатии към палестински терористи. Корбин освен това е радикален социалист и досега изобщо не е предложил свое виждане за Брекзита. Тъй че водачът на лейбъристите просто не може да бъде действителна алтернатива на Тереза Мей. А оттук насетне? Великобритания продължава като в транс да се клатушка към датата, определена за излизане от ЕС. И в момента няма особена надежда, че някой може да дръпне внезапната спирачка и поне да отложи този злощастен Брекзит.", "date": "2018.08.16", "title": "Като в транс: Великобритания се носи по нанадолнището"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/385607-%D1%82%D1%80%D1%8A%D0%BC%D0%BF-%D0%BE%D1%82%D0%BD%D0%B5-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-%D0%B1%D0%B8%D0%B2%D1%88-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%86%D1%80%D1%83", "text": "Президентът на Съединените щати Доналд Тръмп е отнел от бившия директор на ЦРУ Джон Бренан правото на достъп до класифицирана информация, обяви Белия дом. Тръмп обвини Бренан, че е използвал статута си на бивш високопоставен служител, за да отправя „необосновани и скандални\" твърдения. Бренан, който ръководеше Централното резузнавателно управление от 2013 до 2017 година, е сред най-отявлените критици на Тръмп, но разногласията им нашумяха миналия месец, непосредствено след срещата на президентите на САЩ и Русия в Хелзинки. След пресконференцията на двамата тогава Бренан определи поведението на Тръмп като „изменническо\", понеже американският президент постави под съмнение твърденията на собственото си разузнаване за руска намеса в президентските избори през 2016 година. „Коментарите на Тръмп бяха не само глупави – Путин го е побрал целия в джоба си. Патриоти републиканци, къде сте\", написа тогава Бренан в туитър, завършвайки риторичния си въпрос с три въпросителни. В съобщението по повод Бренан Белият дом посочи, че президентът обмисля дали да не отнеме правото на достъп до класифицирана информация и на бившия директор на националното разузнаване Джеймс Клапър, бившия директор на Националната агенция за сигурност генерал Майкъл Хейдън, уволнения от Тръмп директор на ФБР Джеймс Коуми и други.", "date": "2018.08.16", "title": "Тръмп отне достъпа на бивш директор на ЦРУ"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/385609-%D1%80%D1%8A%D1%81%D1%82-%D0%BD%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B8%D1%82%D0%B5-%D0%BD%D0%B0-%D0%B4%D1%80%D0%B5%D0%B1%D0%BD%D0%BE-%D0%B2-%D1%81%D0%B0%D1%89", "text": "Продажбите на дребно в САЩ нараснаха през юли изненадващо рязко, което е знак, че американците продължават да повишават техните разходи и в началото на третото тримесечие на фона на силния трудов пазар и здраво потребителско доверие. Според данни на Министерството на търговията, продажбите на дребно през юли скочиха с 0,5% спрямо юни, когато се повишиха с 0,2% (низходяща ревизия от предходна оценка за ръст с 0,5%), докато участниците на финансовите пазари разчитаха на доста по-анемичен растеж от 0,1 на сто. Това представлява повишение за пети пореден месец и нарастване на продажбите на дребно през изминалите 12 месеца с цели 6,4%, надвишавайки повече от два път потребителската инфлация през юли от 2,9 на сто. Днешните данни сигнализират, че потребителските разходи отново ще се превърнат във важен двигател за икономическия растеж на САЩ и в началото на третото тримесечие, след като през второто тримесечие те нараснаха с цели 4,0% на годишна база, допринасяйки в значителна степен за увеличаването на БВП с 4,1 на сто. Изключвайки автомобилите, продажбите на дребно нараснаха през юли с 0,6% на месечна база, докато изключвайки продажбите на автомобили и на бензин, те също се увеличиха с 0,6 на сто. Продажбите на дребно, без тези за автомобили, бензин и строителни материали, пък се повишиха с 0,5% спрямо юни, когато се свиха с 0,1 на сто. Важно е да се отбележи, че именно този показател, известен като „контролирана група\" на продажбите на дребно, се използва при калкулиране на данните за БВП на САЩ. Днешните силни данни са поредно доказателство, че рекордно ниската безработица, растящите заплати и намаляването на данъчни ставки карат американците да харчат повече и че те ще продължават да оказват подкрепа за растежа на БВП на САЩ и в началото на третото тримесечие.", "date": "2018.08.16", "title": "Ръст на продажбите на дребно в САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385604-%D0%BE%D0%BF%D0%B0%D1%81%D0%BD%D0%B8-%D0%BB%D0%B8-%D1%81%D0%B0-%D0%B2%D0%B8%D0%B0%D0%B4%D1%83%D0%BA%D1%82%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Инж. Веселин Димитров и инж. Ясен Ишев коментираха в сутрешния блок на Нова телевизия в какво състояние са виадуктите в България след трагедията с моста в Генуа. Припомняме ви, че вчера премиерът   разпореди на министрите   и   да предложат решение, което да дава възможност   да се реализират едновременно. „Трагедията с моста в Генуа е ужасна, коментира инж. Веселин Димитров. Един мост се проектира, за да е в техническа изправност в продължение на 100 години, поясни той. „Важно е строителството, важно е и поддръжката на един мост“, каза от своя страна и инж. Ясен Ишев. „Мостът е живо съоръжение, той се движи – той диша, извършва различни видове движения“, добави той. „За съжаление нашите съоръжения въобще не са поддържани, от както са строени. Едва през 2013 г. започна ремонтът на някои от тях. В момента се ремонтират три виадукта“, съобщи инж. Ишев. Експертите успокоиха, че въпреки всичко няма риск и у нас да се случи подобна трагедия, като тази в Генуа.", "date": "2018.08.16", "title": "Опасни ли са виадуктите в България?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385599-%D0%BC%D0%B5%D0%B4%D0%B8%D1%86%D0%B8%D1%82%D0%B5-%D0%B1%D0%B8%D1%8F%D1%82-%D1%82%D1%80%D0%B5%D0%B2%D0%BE%D0%B3%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D0%BE%D0%B7%D0%B8-%D0%BD%D0%B0%D0%B1%D0%B8%D1%80%D0%B0%D1%89-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%81%D1%82-%D1%84%D0%B5%D1%82%D0%B8%D1%88,-%D1%81-%D0%BA%D0%BE%D0%B9%D1%82%D0%BE-%D0%BC%D0%BE%D0%BC%D0%B8%D1%87%D0%B5%D1%82%D0%B0%D1%82%D0%B0-%D1%81%D0%B8-%D0%B4%D0%BE%D1%81%D1%82%D0%B0%D0%B2%D1%8F%D1%82-%D0%BE%D1%80%D0%B3%D0%B0%D0%B7%D1%8A%D0%BC", "text": "Нова опасна тенденция сред младите момичета набира популярност в мрежата. Тя се нарича peegasm и като нищо може да се окаже, че и вие сте си доставяли удоволствие по този начин! Наскоро в Reddit се появи пост на момиче с никнейм TheCatfishManatee. Тя разказва, че приятелката й изпитва оргазъм, когато в последния момент решава да отиде до тоалетна по малка нужда, след като дълго време се е стискала. Усещането, по думите й, не се отличавало особено много от удоволствието, което получаваш по време на секс. И пита интернет потребителите дали и те не са се сблъсквали с нещо подобно.  От отговорите, които заваляха под поста й, става ясно, че приятелката й не е единствената, която си доставя удоволствие по този начин! \"Да! Това прилича на масаж, който носи удоволствие на цялото тяло\", споделя skoldpaddor. \"Да, обикновено това става случайно\", отбелязва hopefulonthehorizon. \"Това не е оргазъм, а нещо подобно!\", пише Putinisahologram. \"Толкова съм щастлива, че подобно нещо се случва и с други! Това нещо никога не прилича на оргазмите, с които съм свикнала, определено става въпрос за различни усещания. Но успявам да го почувствам с цялото си тяло\", отбелязва ForMissEmilie. \"Да! Изпитвала съм нещо подобно. Не е оргазъм, но е много приятно\", споделя nottylilpearl. На пръв поглед всичко това предизвиква усмивка. Но новата тенденция бързо успя да привлече вниманието на специалистите. Според тях, peegasm (от пишкам и оргазъм) изобщо не е забавна тенденция, а точно обратното. Съзнателното стискане в името на приятното усещане може да доведе до сериозни проблеми. По думите на австралийския гинеколог Шарлота Елдър peegasm може да предизвика разтягане на пикочния мехур и различни инфекции на пикочните пътища. Специалистката не отрича, че има връзка между препълнения пикочен мехур и сексуалната възбуда и това се дължи на стимулирането на нервите на тазовото дъно.  Но бърза да отбележи: \"Има много по-практични и приятни начини да получите оргазъм. Съветвам ви да опитате нещо по-старомодно!\", споделя Елдър.", "date": "2018.08.16", "title": "Медиците бият тревога заради този набиращ популярност фетиш, с който момичетата си доставят оргазъм"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385600-%D0%B2%D0%BE%D0%B4%D0%BE%D0%BB%D0%B0%D0%B7%D0%B8-%D0%BE%D1%82-%D0%B2%D0%BC%D1%81-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%82%D1%8A%D1%80%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%B4%D0%B2%D0%B5%D1%82%D0%B5-%D0%B4%D0%B5%D1%86%D0%B0,-%D0%BE%D1%82%D0%BD%D0%B5%D1%81%D0%B5%D0%BD%D0%B8-%D0%BE%D1%82-%D0%B2%D1%8A%D0%BB%D0%BD%D0%B0-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0", "text": "  Операцията е започнала още в 5:50 часа, като в търсенето участват водолази на Военноморските сили, катери на Морска администрация и спасители от Гражданска защита. Рано тази сутрин бе възобновено търсенето на двете момчета, които бяха повлечени от морето във Варна. Операцията е започнала още в 5:50 часа, като в търсенето участват водолази на Военноморските сили, катери на Морска администрация и спасители от Гражданска защита. Засега няма открити тела.  Двете деца, на 12 и 13 години, изчезнаха вчера около 17:45 часа, след като се разхождали със свои приятели по вълнолома в морската ни столица. Голяма вълна ги завлякла във водата. Веднага бе организирана мащабна операция по търсенето им, която се наложи да бъде временно прекратена заради падналата нощ. Заради инцидента вчера бе отменен и концерта на морската гара по случай празника на Варна.      ", "date": "2018.08.16", "title": "Водолази от ВМС продължават търсенето на двете деца, отнесени от вълна край Варна"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/385601-%D0%BB-%D1%88%D1%83%D0%BB%D0%B5%D0%B2%D0%B0-%D0%BD%D0%BE%D0%B2%D0%B0%D1%82%D0%B0-%D0%B4%D0%B8%D0%B3%D0%B8%D1%82%D0%B0%D0%BB%D0%BD%D0%B0-%D0%B5%D1%80%D0%B0-%D0%B8%D0%B7%D0%B8%D1%81%D0%BA%D0%B2%D0%B0-%D0%B3%D1%8A%D0%B2%D0%BA%D0%B0%D0%B2%D0%B0-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D1%8F", "text": "- Госпожо Шулева, от години бизнесът у нас твърди, че не може да си осигури точните специалисти. Пазарът на труда разполага ли с ресурси, които не са мобилизирани досега? - Действително и през тази година недостигът на качествена работна ръка, на професионалисти от каквито бизнесът има нужда, продължава. Успоредно с това пазарът на труда продължава да оказва натиск върху работодателите. Те са принудени да увеличават заплатите, но дори и това не им помага да намерят точния брой квалифицирани кадри, от които имат нужда. Затова фирмите все повече сами започват да решават проблема, повишавайки квалификацията на хората, които наемат. Това обаче е много скъпо, защото е необходим ресурс и за стажантите, и за наставници.   - Какво се случва с програмите на социалното министерство, които са в помощ на заетостта в страната? - В момента Министерството на труда и социалната политика се фокусира върху заплащането на различни видове курсове, но се оказва, че хората, които се записват в обучителните центрове, не са годни за нуждите на бизнеса. Например има редица предприятия със съответното технологично оборудване, но никой не обучава хора за работа с такова. Икономиката има необходимост от кадри, които могат да работят с определени машини и технически устройства, не са нужни само чужди езици и компютърни умения. Ето това отваря голяма ножица между обучителните центрове и нуждите на бизнеса. Затова твърдя, че програмите на държавата трябва да бъдат преразгледани и основната част от средствата трябва да бъдат насочени към работодателите, за да могат те да правят обучение и подбор на хора.     - Какви са причините според Вас социалното министерство да не ревизира програмите за трудова заетост? - Инерцията в тези системи е огромна. Като че ли няма достатъчно мотивация да се променят вече установени неща. Не се замислят за промяна и този инерционен път води до безсмислено харчене на пари, които нямат ефект върху трудовия пазар. - Правителството обяви на работна ръка. Смятате ли, че биха били ефективни? Разбира се, реинтеграцията на населението в трудоспособна възраст е основен източник, но въпросът е как да бъдат включени в активната работна сила. Защото в момента държавата плаща социални помощи на младо активно население, второ – дава възможности за курсове, които са безполезни и след тях хората не могат да си намерят работа и се връщат на социални помощи или на сивия пазар на труда. Така че мерките, които се вземат досега, не са достатъчно ефективни. Явно трябва да се помисли за по-смислени мерки, които биха могли да доведат до реинтеграция на неактивното население в трудоспособна възраст. - Какви са тези мерки? - Бих дала пример с мерки отпреди години, когато бях социален министър - тогава предоставихме възможности за обучение чрез трудова дейност, тоест наемане на хора, които да бъдат обучени, като при отказ се спираха социалните им помощи. Става въпрос не просто за участие в някакви курсове, а работа чрез обучение. Това само за две години даде сериозни резултати. Що се отнася до връщането на българи от чужбина, това би могло да стане при конкурентни условия - когато стандартът на живота тук се приближи до това, което те получават в западните страни. При някои категории работници това може да се случи, при други обаче ножицата е много голяма и едва ли ще може да очакваме в скоро време сериозен прилив на трудови емигранти обратно у нас. - Говори се за друг резерв на трудовия пазар в България – за т. нар. вторичен трудов пазар, тоест специалисти, които биха могли да са по-ефективни на друго работно място. Може ли да се активизира този пазар? - Хората, които искат да сменят работното си място срещу възможността за нова квалификация, са един сериозен ресурс, който не трябва да се подценява и е пряко свързан с провеждането на обучения в самите фирми. - В България обаче остава подценен и ресурсът на групата на възрастните работници. Това също е възможност, която не е оценена, а е източник, който може да даде сериозна възможност за развитието на трудовия пазар. В същото време голяма част от възрастното население може да се използва като наставници и консултанти. - Как коментирате данните, че България е на челна позиция по брой на хората, които нито учат, нито работят? - Не мисля, че тази статистика отговаря на истината. По-скоро тези хора се делят на няколко групи – трудови емигранти, които сезонно работят в чужбина и се връщат периодично – именно те се водят, че не учат и не работят, и не са малка група. На второ място са хората, работещи в сивия сектор. На трето място са децата на родители, работещи в чужбина. Те просто разполагат със средствата от чужбина и не работят и не учат. Те също са голяма група. - Дуалното обучение у нас тръгна, но проектите имат редица пречки. Защо не се случват очакваните резултати? - Тръгна заради старта на швейцарския проект, но след изчерпването на ресурса държавата не предложи друг тип финансиране. Преди имахме нелошо професионално обучение чрез техникумите, които вече не съществуват, а те даваха добри кадри за времето си. Ако обаче се прехвърли само на фирмите финансирането без участието на държавата, това е непосилно за повечето от тях. Трябва да се подхожда доста по-гъвкаво, но това трудно се отдава на администрацията. - Ниските доходи на работещите у нас и разтварящата се ножица при различните подоходни групи става все по-важен въпрос. Има ли изход от ниските доходи в България?  - В секторите с добра производителност и  в и сока  добавена стойност доходите е нормално да са по-високи. В други сектори обаче са дейности, които са нископроизводителни и на този фон няма възможности за високи заплати. В същото време с натиска върху търсенето прогнозирам, че много от тези фирми ще фалират, защото няма да има желаещи да работят за тях, и ще останат само тези, които могат да си позволят да дават по-високи възнаграждения. Така ще се получи една естествена регулация на доходите. - По прогноза на ЕК след десет години близо ? Все повече се говори за дигитализация на трудовия пазар... - Дигитализацията и изкуственият интелект бързо навлизат в икономиката и в ежедневието. Дори ще продължи с по-бързи темпове, отколкото си представяме. Може би наистина ще бъдат заместени някои дейности, които в момента се извършват от хора, но това няма да даде особено голямо отражение върху самия пазар на труда, върху увеличаване на безработицата или друго. Чисто и просто профилът на работещите ще се смени – от хора, извършващи нископроизводителна дейност, ще се изискват хора с много по-висока квалификация. Именно това е предизвикателството, което стои пред трудовия пазар и институциите.     Хората на бъдещето ще трябва да бъдат много по-гъвкави и по-често да сменят квалификацията си, за да станат адекватни на новата дигитална ера. Новите условия ще изискват много по-честа смяна на вече придобитата квалификация. С още по-голяма сила ще важи и нуждата от повече инвестиции в квалификация и обучение в самите предприятия, за да могат да обучават в ход своите служители. - Как очаквате да се развие пазарът на труда до края на годината? - Не очаквам особено голяма промяна, но ще се засили търсенето на стажанти в предприятията независимо, че е скъпо. Ще има засилено лансиране на стажантски програми. Голяма част от фирмите нямат друг избор. Останалите параметри на трудовия пазар ще се запазят.", "date": "2018.08.16", "title": "Л. Шулева: Новата дигитална ера изисква гъвкава квалификация"}
{"url": "http://www.classa.bg/%D1%81%D0%B2%D1%8F%D1%82/item/385602-%D1%82%D1%83%D1%80%D1%86%D0%B8%D1%8F-%D0%B5-%D0%B7%D0%B0%D0%B3%D1%83%D0%B1%D0%B8%D0%BB%D0%B0-%D0%BD%D0%B0%D0%B4-1-3-%D0%BE%D1%82-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D0%B8%D1%82%D0%B5-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B2%D0%B0%D0%BB%D1%83%D1%82%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0", "text": "Валутната криза в Турция се е отразила негативно върху най-богатите хора в страната. Турската лира достигна рекордно дъно на 13 август, като загуби близо 21% от стойността си спрямо долара само за пет дни. По-слабата лира е оставила 13 от 35-та турски милиардери, наблюдавани от Forbes, извън индекса на списанието към вторник сутринта. Откакто Forbes публикува списъка си с милиардерите през 2018 г. в началото на март, 35-та турски магнати са загубили най-малко 23 млрд. долара от колективното си нетно богатство, главно заради срива на лирата. От началото на годината до 13 август тя е загубила 45% от стойността си спрямо долара. Сред 13-та магнати, които вече не са милиардери, са имотният мигнат Али Агаоглу, известен като „турския Тръмп, и Мустафа Латиф Топбас, един от приятелите на президента Реджеп Тайип Ердоган и собственик на BIM, най-голямата верига магазини за евтини стоки в страната. Агаоглу и Топбас са загубили по 540 млн. долара от началото на март, сочат изчисленията на Forbes. От оставащите 22 милиардери в Турция осем са загубили над един милиард долара от нетното си богатство. Имотният предприемач Ерман Илиджак, който притежава 90% от частната компания Ronesans Holding, е загубил най-голяма част от богатството си сред турските милиардери. Нетното му състояние се е стопило с 1,5 млрд. долара от март и в момента възлиза на 2,5 млрд. долара. Севим Арсел, която преди време беше най-богатата жена в Турция и дължи състоянието си на най-големия конгломерат в страната Koc Holding, е „обедняла“ с 1,4 млрд. долара. Най-богатият човек в Турция Мурат Юлкер, който контролира 320 марки за хранителни стоки, включително глобалната шоколадова компания Godiva чрез Yildiz Holding, е загубил близо 1,4 млрд. долара от март насам, което го нарежда на трето място сред турските милиардери с най-голям спад на нетното богатство през 2018 г. Неговото състояние възлиза на 3,4 млрд. долара към вторник. Спадът на турската лира не е изненада за хората, които следят икономиката на страната. От 2012 г. курсът на лирата спрямо американския долар намаля драстично. Настоящите политически събития задълбочиха спада. В последно време американско-турските отношения се влошиха, след като турският президент Реджеп Тайип Ердоган отказа да освободи американския пастор Андрю Брънсън. Той е обвинен от турското правителство във връзки с терористични организации, включително една, за която се твърди, че е ръководена от живеещия в САЩ американски духовник Фехтуллах Гюлен. Брънсън отрича обвиненията. Турското правителство обвинява Гюлен, че стои зад неуспешния опит за преврат през 2016 г., който доведе до почти двегодишно извънредно положение в страната. Гюлен също отрича обвиненията. На 12 август администрацията на Тръмп наложи санкции на двама турски ръководители, като се позова на злоупотреби с човешки права. Големият удар обаче дойде миналия петък, когато Тръмп обяви мита върху турската стомана и алуминий, което тласна лирата към спад. Тя постигна ръст от 5% във вторник, вероятно слагайки край на спада засега. Ердоган обвинява за настоящата криза чуждестранните правителства и твърди, че САЩ, че са нанесли удар с нож в гърба на съюзник. , каза турският президент пред свои привърженици миналата седмица. „Според мен на този етап изходът от кризата е смекчаване на бойната реторика“, казва Мусереф Йетим, доцент по международни отношения в Нюйоркския университет. „В дългосрочен план важен за икономическото представяне на страните е технологичният напредък. Ако Турция наистина иска устойчиво икономическо развитие, не може да обръща гръб на Запада“, допълва тя. Турските милиардери може да са публичното лице на страната, но сриващата се лира засяга потенциално всички 80 млн. турски граждани, които са уязвими към инфлацията. През юли тя достигна 16%, така че дори турските граждани, които не боравят ежедневно с чужда валута, ще изпитат затруднения, тъй като животът в страната ще става все по-скъп, отбелязва Forbes.  ", "date": "2018.08.16", "title": "Турция е загубила над 1/3 от милиардерите си заради валутната криза"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385603-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%BF%D0%BB%D0%B0%D0%B6%D1%83%D0%B2%D0%B0%D1%89%D0%B8%D1%82%D0%B5-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BA%D0%BE%D1%80%D0%B0%D0%B1%D0%B0,-%D0%BA%D0%BE%D0%B9%D1%82%D0%BE-%D0%B1%D1%8A%D0%BB%D0%B2%D0%B0-%D0%BC%D0%B0%D0%B7%D1%83%D1%82", "text": "„Още в понеделник бяхме с колегата   по разпореждане на премиера   на мястото на разлива на мазут край Созопол и се присъединихме към кризисния екип“, информира в сутрешния блок на Нова телевизия министър  . „Взе се решение да се действа веднага и започна ограждане на разлива, за да се спре мазутът. Към вчерашна дата огражденията  са 500 метра. Предстои да се поставят ограждения за още 500 метра. Московски окледа с катер каква е ситуацията. Вчера внесе в МС и доклад, ще бъде отпусната нужната сума, която за момента не се знае“, обясни той. „ . Прави се оценка“, каза министърът. Няма никаква опасност за плажуващите в тези райони, каза още  . Той напомни, че корабът е атракция за гмуркачите и е от почти век там. „Действаме възможно най – бързо. Черно море е още по-чисто тази година. Забелязвате това“, каза министърът. Туризмът е изключително важен елемент за развитието на България, напомни още Димов. Относно решението на ВАС за Банско, министър Димов заяви, че то не е влязло в сила „Решението от 29 декември е в сила. „Това е рамков документ и заради това не е необходима екологична оценка. И когато има специализиран план, тогава се прави такава екологична оценка“, обясни той.  коментира и случая с навлезлите деца в езерото „Близнака“. Министърът изрази учудване от омразата към тях.", "date": "2018.08.16", "title": "Нено Димов разкри има ли опасност за плажуващите в района на кораба, който бълва мазут"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/385595-%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D0%B2-%D0%B2%D0%BB%D0%B0%D1%81%D1%82%D1%82%D0%B0-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%81%D0%B8%D0%B4%D0%B5%D1%80%D0%BE%D0%B2-%D0%B2%D1%81%D0%B8%D1%87%D0%BA%D0%B8%D1%82%D0%B5-%D0%BC%D0%B8-%D1%82%D0%B2%D1%8A%D1%80%D0%B4%D0%B5%D0%BD%D0%B8%D1%8F-%D1%81%D0%B0-%D0%BD%D0%B0-%D0%B1%D0%B0%D0%B7%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8", "text": "Измисленото ми роднинство с началника на РЗИ Бургас е долна лъжа и не заслужава по-нататъшен коментар, написа вицепремиерът във Фейсбук Не отговаря на истината, че спирането на експлоатацията на заведенията „Какаов плаж“ в Слънчев бряг и „Хедон“ на плаж \"Каваците\", Созопол, е извършено без изготвянето на необходимата документация. И по двата случая е спазено законодателството, като за поредицата от проверки са изготвени констативни протоколи, предписания за спиране на озвучаването след 23:00 ч. Това написа вицепремиерът Валери Симеонов във Фейсбук.  По повод изявленията на народния представител Волен Сидеров пред медии, направени на 14.08.2018 в град Бургас, след като изисках и се запознах с пълната документация по повод действията на РЗИ Бургас и ОД на МВР Бургас, държа да изнеса следните факти и обстоятелства, опровергаващи твърденията на депутата:  1.  Не отговаря на истината, че спирането на експлоатацията на заведенията „Какаов плаж“ в Слънчев бряг и „Хедон“ на плаж Каваците, Созопол е извършено без изготвянето на необходимата документация.  И по двата случая е спазено законодателството, като за поредицата от проверки са изготвени констативни протоколи, предписания за спиране на озвучаването след 23:00 ч. (чл. 16а ал.2 от действащия ЗЗШОС), както и заповеди за спиране на дейност озвучаване и за спиране на експлоатацията на обекта (чл. 17, чл. 31 ал.1 т.2 от действащия ЗЗШОС). Въпросните документи не са анонимни, а напротив – подписани и изведени от проверяващи инспектори и връчени на упълномощените представители на търговските обекти по нормативно-установените правила.  2.  Заповедите за прекратяване на експлоатацията на обектите, определени от г-н Сидеров за незаконни, са в пълно съответствие с ЗЗШОС и Наредба 36 на МЗ,  като уведомленията за спирането от експлоатация са изготвени съгласно нормативните изисквания в наредба 36, приложение 2 към чл.7, ал.1, т.12 и са поставени на законово основания на вратите на обектите. Съзнателното им премахване и унищожаване представлява престъпление по смисъла на чл. 277 от Наказателния кодекс с наказание до две години лишаване от свобода и глоба.  3.  Проверките по спазването на ЗЗШОС се извършват от ограничени екипи на РЗИ и органите на реда, което не отговаря на твърденията на г-н Сидеров за „репресивни действия“, извършвани от „шпиц команди“,  „маскирани тежковъоръжени полицаи“ (?!), не се извършват „проверки на лични карти и автомобили“ на клиентите и персонала. В случая, народният представител вероятно е подведен.  4.  Твърденията за тенденциозност и субективност на проверките не отговарят на истината.  Всички проверки се извършват по подадени сигнали на телефон 112 и/или специализирания телефон за сигнали към кабинета на вицепремиера и зад тях стоят конкретни жалбоподатели с имена и телефони. Не се извършват проверки по анонимни сигнали.  5.  Твърденията за злоупотреба с власт и разпореждания свише не са подкрепени с никакви факти,  но в случай на съмнения за такива, могат да бъдат сезирани компетентните органи (прокуратура или съд), което до момента не е направено нито от проверяваните нарушители, нито от г-н Сидеров.  6.  Интересно, че определените като подложени на репресия заведения до края на вчерашния ден (14.08.2018) – пети ден след затварянето им, не бяха потърсили по съдебен път отмяната на заповедта за спиране на експлоатация . А напротив – бяха подали уведомление до РЗИ Бургас, че ще предприемат необходимите мерки за обезшумяване и спазване на изискванията на закона.  7.  Считам, че отправянето на необосновани обвинения и квалификации към държавните институции  и особено към РЗИ и ОД на МВР Бургас, доказали своя професионализъм и компетентност, както и безпочвените обвинения за покровителство на олигарси, не допринася за доверието на обществото в институциите и уронва престижа на държавата и изпълнителната власт.  8.  Измисленото ми роднинство с началника на РЗИ Бургас е долна лъжа и не заслужава по-нататъшен коментар. P.S.  И една новина в аванс – комисар Калоянов, шеф на ОД на МВР в Бургас, също не ми е роднина.   \r\n  ", "date": "2018.08.16", "title": "Скандал във властта! Симеонов отговори на Сидеров: Всичките ми твърдения са на база документи"}
{"url": "http://www.classa.bg/%D1%81%D0%B2%D1%8F%D1%82/item/385596-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B0%D0%BD%D0%BA%D0%B0%D1%80%D0%B0-%D1%81%D0%B0%D1%89-%D0%BF%D0%BE%D0%BC%D0%BD%D1%8F%D1%82-%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D0%B1%D1%80%D0%B0%D0%B2%D1%8F%D1%82", "text": "Говорителят на Белия Дом Сара Сандърс предупреди, че САЩ „няма да забравят\" как турското правителство се е отнесло с американския пастор Андрю Брънсън, който е под домашен арест в страната. Тя посочи още, че финансовите трудности на Анкара са благодарение на собствената й политика, а не заради действията на Вашингтон, предава европейската редакция на електронното издание Politico, цитирано от \"Фокус\". „Смятаме, че Турция и конкретно президента Ердгоан се отнесе към пастор Брънсън, за който знаем, че е много добър човек и отличен християнин, който не е направил нищо лошо, много несправедливо\", заяви Сандърс по време на брифинг. „И това е нещо, което администрацията няма да забрави\". Изданието припомня, че пасторът бе арестуван през октомври 2016 година от турските власти по обвинение, че е сътрудничил на терористични организации и в шпионаж. В сряда турският съд отхвърли обжалването на Брънсън. Сандърс посочи, че увеличените мита върху стоманата и алуминия от Турция не зависят от освобождаването на пастора, но наложените наскоро санкции срещу турски официални лица „са специално заради пастор Брънсън и други лица, за които смятаме, че са задържани несправедливо\". Тя отбеляза също, че Белият дом наблюдава турския финансов сектор, тъй като валутата му се е понижила в последните дни, въпреки че Катар в сряда обеща да се намеси с инвестиция от 15 милиарда долара. Говорителят на Белия дом отхвърли идеята, че политиките на САЩ по отношение на съюзника му от НАТО, с които отношенията между страните се влошиха допълнително, са предизвикали финансовите трудности на Анкара. \"Икономическите проблеми на Турция са част от дългосрочна тенденция от собствените й политики, а не резултат от действия, предприети от САЩ\", подчерта Сандърс.", "date": "2018.08.16", "title": "Напрежението расте! Вашингтон предупреди Анкара: САЩ помнят и няма да забравят!"}
{"url": "http://www.classa.bg/%D1%81%D0%B2%D1%8F%D1%82/item/385597-%D1%81%D0%B0%D1%89-%D1%81%D1%82%D0%B5%D0%B3%D0%BD%D0%B0-%D0%BF%D1%80%D0%B8%D0%BC%D0%BA%D0%B0%D1%82%D0%B0-%D0%BE%D0%BA%D0%BE%D0%BB%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8-%D1%80%D0%B0%D0%B7%D1%88%D0%B8%D1%80%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D1%82%D1%80%D0%B0%D0%BD%D0%B0%D1%82%D0%B0", "text": "САЩ разшириха санкциите към Северна Корея. Това стана ясно от заявление, публикувано от пресслужбата на американското Министерство на финансите, съобщават световни медии. Санкциите, както се отбелязва, са въведени към редица компании, които се базират в Китай и Русия. В списъка със санкциите влезе и Василий Колчанов, който по данни от ведомството е свърза с компанията \"Профинет\", китайската компания Dalian Sun Moon Star International Logistics Trading Cо и компанията SINSMS PTE.Ltd. През юни американският президент Доналд Тръмп разказа, че планира да въведе санкции срещу Пхенян, но отложи взетото решение.", "date": "2018.08.16", "title": "САЩ стегна примката около Северна Корея и разшири санкциите срещу страната"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385598-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D1%8F%D1%81%D0%B5%D0%BD-%D1%82%D0%B0%D0%BD%D0%B5%D0%B2-%D0%BE%D0%B1%D1%8F%D1%81%D0%BD%D0%B8-%D0%BC%D0%BD%D0%BE%D0%B3%D0%BE-%D1%8F%D1%81%D0%BD%D0%BE-%D0%B7%D0%B0%D1%89%D0%BE-%D0%B5-%D0%B2%D1%8A%D0%B7%D0%BD%D0%B8%D0%BA%D0%BD%D0%B0%D0%BB-%D1%81%D1%80%D0%B8%D0%B2%D1%8A%D1%82-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%8F-%D1%80%D0%B5%D0%B3%D0%B8%D1%81%D1%82%D1%8A%D1%80", "text": "Проблемът с блокирането на Търговския регистър е заради занижен контрол. Това е позицията на Ясен Танев, специалист от киберсигурност, който в ефира на bTV уточни, че не става дума за хакерска атака. Не е било хакерска атака според мен. Това е проблем свързан със занижен контрол и активното наглеждане на обществено значима инфраструктура, посочи той. За търговския регистър разбрахме, че е повреден масив, който съхранява данните. Той е планиран правилно - при концепцията се казва да се използва масив, не дискове и има топъл резерв, който се включва. В архитектурата му има още едно хранилище на данни в София. Данните се съхраняват и в секретен център за възстановяване на работата при инциденти като този. По дизайн нещата е трябвало да се случат добре, обясни специалистът и добави, че е липсвало копие, което да бъде възстановено веднага и резервният център вероятно не е работил. Танев допълни, че трябва да се отговори на въпроса кой от заложените процеси не се е случил. „Няма лошо да дефектира система и да бъде възстановена, но има проблем, че обществото не е информирано. Навремето ни спестиха експлозията в Чернобил. Не била да се губи доверие в държавата\", добави Танев. Той обърна внимание на ниското заплащане в държавния IT сектор.", "date": "2018.08.16", "title": "Експертът Ясен Танев обясни много ясно защо е възникнал сривът на Търговския регистър"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385594-%D1%8F%D0%B2%D0%BE%D1%80-%D1%85%D0%B0%D0%B9%D1%82%D0%BE%D0%B2-%D0%BD%D0%B5-%D0%B2%D1%8F%D1%80%D0%B2%D0%B0%D0%BC-%D0%BD%D0%B0-%D0%BB%D0%B8%D1%86%D0%B5%D0%BC%D0%B5%D1%80%D0%BD%D0%B8%D1%82%D0%B5-%D0%BF%D1%80%D0%B5%D0%B3%D1%80%D1%8A%D0%B4%D0%BA%D0%B8-%D0%BC%D0%B5%D0%B6%D0%B4%D1%83-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BE%D1%87%D0%B8%D1%82%D0%B5-%D1%82%D1%83%D1%80%D1%86%D0%B8%D1%8F-%D0%B4%D1%8A%D1%80%D0%B6%D0%B8-%D0%BD%D0%B0%D1%88%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%BD%D0%B0-%D0%BA%D0%B0%D0%B8%D1%88%D0%BA%D0%B0", "text": "Не вярвам на лицемерните прегръдки между Бойко Борисов и Тайип Реджеп Ердоган. Докато Димитър Желязков е арестуван в Турция, никой не знае техните власти каква информация могат да изкопчат от него. По този начин не е изключено да се държат на каишка български политици, за които Митьо Очите има факти.  Това заяви пред BGonAir бившият зам.-министър на МВР Явор Хайтов. \"Групата на Желязков връща България преди един век. Нека МВР да продължи акциите си но те да не бъдат насочени само към една партия, а и към останалите, защото се съмнявам, че само в Бургас има връзка между бизнеса и политиката. Миналата година от ДАНС сигнализираха за действия на тайните служби от други страни у нас, за да дестабилизират страната ни. Нали не се съмнявате, че това може да са били службите на Унгария, например\", попита реторично Хайтов.  Той допълни, че не вярва на лицемерните прегръдки на Ердоган и Бойко Борисов, а по-скоро, че турската страна с ареста на бизнесмен от калибъра на Митьо Очите е хванала на каишка български политици, за които самият Желязков има информация и лесно може да се изкопчи чрез методите на полицаите в Южната ни съседка. Той заяви, че по необясним начин са били \"елиминирани\" от системата хората, които са работели по акцията на Цветан Цветанов \"Наглите\". Според него някои от тях са пенсионирани по възраст, а други са премахнати, за да се търси посредственост в системата на МВР. \"Някои от тях дори могат спокойно да четат лекции в академията на МВР и да са полезни на курсантите, но очевидно системата трябва да е посредствена\", заключи Хайтов.     ", "date": "2018.08.16", "title": "Явор Хайтов: Не вярвам на лицемерните прегръдки между Борисов и Ердоган. С ареста на Очите Турция държи наши политици на каишка"}
{"url": "http://www.classa.bg/%D1%81%D0%B2%D1%8F%D1%82/item/385590-%D0%BF%D1%83%D1%82%D0%B8%D0%BD-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0-%D0%BF%D1%85%D0%B5%D0%BD%D1%8F%D0%BD,-%D1%87%D0%B5-%D0%B5-%D0%B3%D0%BE%D1%82%D0%BE%D0%B2-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81%D0%BA%D0%BE%D1%80%D0%BE-%D1%81-%D0%BA%D0%B8%D0%BC", "text": "Кремъл е изпратил телеграма до Северна Корея, в която се казва, че руският президент Владимир Путин е готов да се срещне с Ким Чен-ун в близко бъдеще, според севернокорейските държавни медии, цитирани от ТАСС.   Според KCNA, Путин се готви да обсъди проекти \"за взаимно изгодно сътрудничество\" между Северна Корея, Южна Корея и Русия и има намерение да се срещне с Ким \"скоро\", за да обсъдят въпроси, които са от значение, без да се назовава конкретна дата.   \"Уверявам ви, че съм готов да се срещна с вас в близко бъдеще, за да обсъдим спешни въпроси на двустранните отношения и по-големите регионални въпроси\", цитира агенцията телеграмата на руския президент.   Съобщението е изпратено за да поздрави Ким в Деня на национално освобождение, празник на двете Кореи, който бележи края на японската окупация през 1945 г. Путин по-рано покани Ким да посети Русия, като се споменава възможността това да стане през септември.   През май тази година, Ким проведе в Пхенян среща с руския външен министър Сергей Лавров, която оцени като \"тест за готовността на Русия да разшири и задълбочи връзките си със Северна Корея\" и също така се съгласи да се проведе двустранна среща на високо равнище с Москва.", "date": "2018.08.16", "title": "Путин информира Пхенян, че е готов да се срещне скоро с Ким"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385606-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D1%80%D0%B0%D1%81%D1%82%D0%B0%D1%82-%D0%BF%D0%BE-%D0%B1%D1%8A%D1%80%D0%B7%D0%BE-%D0%BE%D1%82-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5", "text": "Общият доход средно на човек от домакинство през второто тримесечие на 2018 г. е 1474 лева и спрямо същия период на 2017 г. се повишава с 8,7%. Общият разход е бил 1331 лв. и се увеличава с 11,4 %, съобщи съобщи Националният статистически институт. В структурата на общия доход с най-висок относителен дял e доходът от работна заплата (56,7%), следван от доходите от пенсии (28,1%) и от самостоятелна заетост (6,6%). Спрямо второто тримесечие на 2017 г. относителният дял на дохода от работна заплата остава без промяна, доходът от пенсии се увеличава с 1,8 процентни пункта, а доходът от извън работна заплата намалява с 1,4 процентни пункта. В структурата на общия разход с най-голям относителен дял са разходите за храна (31,5%), следвани от разходите за жилище (15,9%), данъци и социални осигуровки (13,7%) и разходите за транспорт и съобщения (12,1%). Спрямо второто тримесечие на 2017 г. относителният дял на разходите за храна и безалкохолни напитки намалява с един процентен пункт, а делът на разходите за транспорт се увеличава с 0,7 процентни пункта. През второто тримесечие на 2018 г. настъпва промяна в потреблението на основни хранителни продукти средно на човек от домакинство в сравнение със същото тримесечие на 2017 година. Увеличение се отчита в потреблението на: зеленчуци – от 18,2 на 19,0 кг, мляко кисело – от 7,3 на 7,9 кг, и месо – от 8,2 на 8,6 килограма. Намалява консумацията на хляб и тестени изделия – от 21,6 на 21,3 кг, и на мляко прясно – от 4,6 на 4,4 литра. Без промяна остава потреблението на яйца, олио, фасул зрял и захар.", "date": "2018.08.16", "title": "Разходите растат по-бързо от приходите"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/385591-%D0%B4%D0%BE%D0%B9%D0%B4%D0%B5-%D0%BB%D0%B8-%D0%B2%D1%80%D0%B5%D0%BC%D0%B5-%D0%B3%D1%8A%D1%80%D1%86%D0%B8%D1%8F-%D0%B4%D0%B0-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BA%D1%80%D0%B0%D0%BA%D0%B0", "text": "Девет години изминаха, откакто Европа и Международният валутен фонд държат икономиката на Гърция да не изпадне в банкрут. Девет болезнени години и за южната ни съседка, която се изправи пред тежки реформи, предизвикващи недоволството на хората. Девет години и за безпокойството на инвеститорите и кредиторите. Скоро обаче се очаква спасителните мерки да приключат и големият въпрос, който виси във въздуха, е ще може ли Гърция да се изправи след цялото това време и да отвори нова страница за икономиката си.  През 2012 г. проучване на компанията Bertelsmann Stiftung предупреди, че евентуално гръцкото изтегляне от еврозоната не само може да навреди на Европа, предизвиквайки след себе си ефект на доминото, но и може да доведе и до нова световна икономическа криза. Авторите на доклада също така предупреждаваха, че ситуацията \"може напълно да излезе извън контрол\". Евродепутатите споделяха това мнение и в крайна сметка се избегна така нареченият \"Grexit\". Шест години по-късно обаче \"Grexit\" се появи отново в новините, но този път не по негативен начин. 21 август ще е важна дата. Европейската комисия и членовете на Еврозоната се надяват, че ще отбележат края на третата спасителна програма за Гърция, с което да се сложи край и на 9-годишната международна подкрепа - в размер на 260 млрд. евро външни заеми към гръцката икономика. Тя също така трябва да докаже, че рецептата за оздравяване най-после носи плодове и да изпрати по този начин силно послание към други държави, които все още се противопоставят на реформите. Междувременно гръцкото правителство се надява, че с това ще се сложи край и на строгите ограничения за страната. На фона на удобната преднина от 10% в социологическите изследвания за опозиционната \"Нова демокрация\", управляващата партия Сириза се надява да възвърне контрол върху икономиката на страната и хората да усетят подобряването в жизнения стандарт преди изборите за парламент през септември догодина. Въпреки това, подобно на Португалия и Кипър след края на спасителните операции, и Гърция ще премине през следпрограмното наблюдение, свързано с балансирани бюджети и по-нататъшни реформи. Болезнени реформи и социални разходи Сега гръцката икономика отново расте, макар и с темп под средното за еврозоната. Безработицата бавно намалява, но все още е над 20%. Правителството постигна забележителен 3,5-процентов първичен излишък в бюджета за 2017 г. спрямо целта от 1,75%, но това стана главно чрез повишаване на данъците за средната класа. Тези успехи са резултат от изключително болезнени реформи. Програмата за приспособяване има тежки и до голяма степен неочаквани икономически и социални разходи. Гръцката икономика претърпя тежка депресия, която има малко паралели в историята. От 2009 г. насам страната е загубила повече от четвърт от реалната си икономическа продукция, което даде своите жертви - 15% от населението изпадна в състояние на крайна бедност. За сравнение - през 2009 г. делът на хората, живеещи под тази линия на крайна бедност, беше едва 2,2%. Според банката на Гърция нетното богатство на гръцките домакинства е намаляло с 40% през същия период. Но все пак вероятно никоя друга страна в най-новата история на света не е направила такава впечатляващо приспособяване на икономиката. Разходите за труд на единица продукция са намалени с 16%, данъчните приходи са се увеличили, пенсионните реформи са били приложени и приватизацията на публичните активи се е умножила. Крехко икономическо подобрение Реформите в Гърция са много по-тежки от реформите в останалите страни от еврозоната, които изпаднаха в криза - Ирландия, Италия, Португалия, Испания и Кипър. За сметка на това обаче тя успява да изкара по-малко дивиденти от тези си реформи, спрямо останалите. Това до голяма степен се дължи на факта, че гръцката икономика е сравнително \"затворена\". Така например Ирландия, която се възстанови много по-бързо от кризата си, към 2009 г. има съотношение на износа си спрямо БВП, което е четири пъти по-високо от това на Гърция. По този начин вътрешната девалвация, наложена от кредиторите на Гърция, нямаше незабавно положително въздействие: тъй като износът започна от ниска база, дори високият темп на растеж би означавал, че те нямаха шанс да компенсират намаляващото вътрешно търсене. Ръстът на гръцката икономика е едновременно очевиден и крехък. Все още остават някои сериозни предизвикателства. Реалните инвестиции са намалели с 60% спрямо нивата от преди кризата и остават снижени главно заради стегнатите финансови условия. Намаляването на необслужваните кредити в банковия сектор също е сериозно предизвикателство. Дългът на Гърция в момента възлиза на близо 330 млрд. евро - над 180% от БВП на страната. Почти 70% от този дълг се дължат на европейските официални кредитори, а около 70% е към на Европейския фонд за финансова стабилност. МВФ, заедно с повечето международни наблюдатели, смятат, че тази планина от дългове е неустойчива и изисква дълбоко облекчение в замяна на продължаващото участие в гръцката програма. Германия и други северни държави от ЕС отхвърлят изцяло идеята за орязване на дълговете на Гърция, но вече изглежда са склонни да обмислят по-нататъшно удължаване на падежа, както и вероятно механизъм за приспособяване на растежа, който да свърже изплащането на кредитите с нарастването на БВП. Според МВФ съотношението между дълга на Гърция и брутния й вътрешен продукт ще намалее до около 150% от БВП до 2030 г., но след това ще се увеличи значително. А участието на МВФ в гръцката програма е от решаващо значение, не само от парично естество, а най-вече със сигурността, което то дава на инвеститорите, че публичните финанси на Гърция са стабилни. Много икономисти твърдят, че без щедро облекчаване на дълга гръцката фискална политика ще остане тясна и страната ще продължи да страда от анемичен растеж и висока безработица. Безпокойството на инвеститорите Волатилността продължава да бъде ключовата характеристика на пазара на гръцки държавни облигации. Това, от своя страна, прави инвеститорите нервни като за това обаче вина има и Италия, чиято икономика отново се движи \"по ръба на бръснача\" и поставя известна заплаха върху интересите на Гърция - инвеститорите биха били много по-спокойни, ако в еврозоната трябва да се притесняват единствено за Атина. Въпреки всичко обаче тонът в последния доклад на Bertelsmann Stiftung е положителен. \"Преодоляването на кризата е възможно въпреки наложените мерки за строги икономии, но (в голяма степен) ще зависи от темпа, с който се приемат и прилагат структурните реформи\", се заключва там. Тези реформи обаче не са отговорност само на Гърция. Европейският съюз също трябва да предприеме стъпки за избягване на подобни бедствия в бъдеще. Европейските лидери трябва да намерят политическата воля да въведат необходимите институционални мерки за следващите стъпки на европейската интеграция - включително банков съюз и повече ресурси за развитието на изоставащите страни в ЕС. Без това нито Гърция, нито останалите страни на ръба на финансовата криза ще успеят да изплуват обратно до здрави и стабилни нива.", "date": "2018.08.16", "title": "Дойде ли време Гърция да се изправи на крака"}
{"url": "http://www.classa.bg/%D1%81%D0%B2%D1%8F%D1%82/item/385592-%D0%BF%D0%B5%D0%BD%D1%81%D0%B8%D0%BB%D0%B2%D0%B0%D0%BD%D0%B8%D1%8F-%D0%BF%D0%BE%D1%80%D0%B5%D0%B4%D0%BD%D0%BE%D1%82%D0%BE-%D1%83%D0%B1%D0%B5%D0%B6%D0%B8%D1%89%D0%B5-%D0%BD%D0%B0-%D1%81%D0%B2%D0%B5%D1%89%D0%B5%D0%BD%D0%B8%D1%86%D0%B8-%D1%85%D0%B8%D1%89%D0%BD%D0%B8%D1%86%D0%B8", "text": "Нов съдебен доклад разкрива данни за повече от 300 \"свещеници хищници\", които са обвинени в сексуален тормоз върху над 1000 деца в Пенсилвания. Информацията на съдебните заседатели е за шест епархии в щата, но според тях е напълно възможно броят на жертвите да е много по-голям. Те са на мнение, че голяма част от малтретираните деца се притесняват да споделят за случилото се, а за други документацията е безвъзвратно изгубена. Свещеници са изнасилвали малолетни момчета и момичета, а мъже, които са се заклели, че ще отговарят за делата си пред Господ, не просто не са направили нищо. Те са прикривали сексуалния тормоз в продължение на десетилетия. Мосиньори, епископи, архиепископи, кардинали са се възползвали от своеобразен имунитет. Някои от тях дори са се изкачили в йерархията. След като ФБР открива и идентифицира серия от практики, описани в документи на епархиите, съдебните заседатели описват методите на църквата да скрие стореното като \"наръчник как да крием истината\". Дългият доклад, който службите публикуваха тази седмица, проследява времето от 1947-а до днес и обхваща епархиите на Алънтаун, Ери, Питсбърг, Харисбърг, Скрантън и Грийнсбърг. Други две пенсилвански епархии - Филаделфия и Алтуна-Джонстаун - са обект на по-ранно съдебно разследване, при което е открита подобна компрометираща информация за служителите. И преди е имало данни за сексуален тормоз над деца в Католическата църква, но никой не предполага, че посегателствата са в такъв мащаб.  Според съдебните заседатели обаче почти всички разкрити случаи са твърде стари, за да подлежат на съдебно преследване. Обвинения са повдигнати на двама свещеници - един от Ери и един от Грийнсбърг. ФБР научават за посегателствата директно от самите епархии, което им дава надежда, че ситуацията в църквата започва да се променя. Разследването обаче продължава и не са изключени още обвинителни актове. На пресконференция, последвала федералните разкрития, главният прокурор на Пенсилвания Джош Шапиро определи изнесените данни като \"най-мащабния доклад за сексуален тормоз в историята на САЩ\". В някои моменти подробният и дълъг доклад е труден за четене. Както отбелязват съдебните заседатели свещеници и други католически лидери са тормозили малки момчета и момичета, тийнейджъри и деца в предпубертетна възраст. Някои от жертвите са били упоявани с алкохол, след което са били опипвани насила. Други са били анално, вагинално и орално изнасилвани. Всички тези случаи са били потулвани от църковните лидери, които са предпочели да защитят насилниците и институцията, която представляват. Сред най-шокиращите случаи са бременно от свещеник 17-годишно момиче като на пасторът е позволено да остане в епархията с помощта на \"благороден епископ\"; друг църковен служител от Грийнсбърг склонявал малки момчета към секс като им казвал, че Дева Мария е трябвало да \"ближе Исус, за да го пречисти\"; в Харисбърг свещеник тормозел пет сестри и събирал проби от урината, космите и менструалната им кръв; отново там пастор изнасилил 7-годишно момиче в болницата след операция за отстраняване на сливици. В Алънтаун свещеник признава, че е насилил сексуално момче, но въпреки това остава на служба още няколко години след това. Друг пастор от Алънтаун упражнява сексуален тормоз над няколко момчета, но после получава препоръки за работа в \"Дисниленд\". В Скрантън един от свещениците, който впоследствие лежи в затвора за педофилия, се оказва носител на вируса на ХИВ. Пресконференцията на ФБР започна с видео на три от жертвите в Пенсилвания. 83-годишен мъж признава, че заради преживяния тормоз не може да изпита никакви чувства към съпругата и децата си. Жена казва, че насилието е започнало още като е била на 18 месеца. Жертвите са категорични - това не е отмъщение към религията, а търсене на справедливост за стореното. Докладът на съдебните заседатели идва в момент, в който Католическата църква и папа Франциск се опитват да ограничат бързо разрастващия се скандал за сексуален тормоз от страна на свещеници. В Австралия пастор беше признат за виновен за укриване на сексуални посегателства. В Чили папата беше принуден публично да се извини за страданията, причинени от свещеници педофили. В САЩ и по-точно в Небраска и Бостън епископи също са разследвани по обвинения за сексуален тормоз. Данните за случилото се в Пенсилвания допълнително илюстрират болката, през която са преминали жертвите на сексуално насилие. От Ватикана към момента отказват официален коментар по темата. Все пак от епархиите в Пенсилвания подчертават, че доклада на ФБР обхваща 70 години, но голяма част от случаите са станали преди 2002-а - годината, в която епископите възприемат нови политики. Тогава нова харта задължава свещениците да реагират незабавно и със състрадание към жертвите, да докладват за злоупотреби с непълнолетни и да отстраняват веднага нарушителите. В продължение на седмици много епископи в САЩ чакаха доклада на журито за Пенсилвания, а някои свещеници започнаха публично да обявяват имената на обвиняеми духовници в опит да изпреварят събитията. Други твърдят, че част от изнесената информация е подвеждаща или невярна. Генерален прокурор Джон Шапиро пише писмо до папата, в което директно го моли църковните лидери да спрат с опитите да наложат мълчание по темата. Докладът все пак не разкрива как епархията е успяла да се справи с повечето обвинения и не предоставя текущото местонахождение на обвиняемите. А според църквата това е просто поредното изпитание за вярата и доверието в нея.", "date": "2018.08.16", "title": "Пенсилвания - поредното убежище на \"свещеници хищници\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385593-%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D0%B7%D0%B4-%E2%80%9E%D0%B1%D1%83%D0%BB-%D0%B8%D0%BD%D1%81%E2%80%9C-%D0%B7%D0%B0-%D0%BA%D0%BE%D1%80%D0%B5%D0%BA%D1%86%D0%B8%D1%8F%D1%82%D0%B0-%D0%B2-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%BA%D0%B0-%E2%80%9E%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%E2%80%9C", "text": "След многобройните спекулации, които се появиха в последните дни по темата за драстично увеличение на задължителната застраховка „Гражданска отговорност“, Управителният съвет на ЗД „Бул инс“ взе решение да излезе с официално становище по въпроса.   По обективни фактори, на които не можем да влияем, разходите на застрахователните компании по задължителните застраховки нараснаха дотолкова, че се налага корекция на цените. Тази корекция обаче ще бъде много по-скромна от тиражираните в медийното пространство данни за рекордно 50% нарастване. Трябва да отбележим, че всяка компания коригира цените на база на своя собствен анализ за финансовите си резултати по застраховката. Освен това е необходимо да декларираме, че ценовите корекции нямат нищо общо с очакваното отнемане на лиценза на ЗД „Олимпик“. Причините, които доведоха до увеличението на застраховка „Гражданска отговорност“, са: Промяната в регулацията, която бе наложена на застрахователните компании след 01.01.2016г-„Платежоспособност” II. Смяната на регламента за отчитане коренно промени активите и пасивите на застрахователите. За целта бе извършен независим външен финансов одит на всички застрахователи, който бе обявен  публично в края на м.януари 2017г. Новата регулация предвижда достатъчно финансови резерви за всяка щета още при завеждането й, което се следи стриктно от КФН. Регулаторът вече разполага с пълната база данни - сключени договори и изплатени застрахователни обезщетения по моторния бизнес „Каско“ и „Гражданска отговорност“ . Особено внимание и контрол се извършва по задължителните застраховки, поради големия обхват и социалната им функция. За новото ценообразуване на застраховка „Гражданска отговорност“ оказват влияние и допълнителните вноски и такси, които застрахователите са задължени да покриват по закон. През периода от 1.01.2016 до сега, поради ред причини се наложи увеличаване и на допълнителните вноски, които застрахователите извършват за: стикери, зелени карти, вноски в Гаранционния фонд, вноски за гаранционен фонд на НББАЗ, такси и членски вноски към АБЗ и националното бюро. С решение на съвета на бюрата на сдружението Зелена карта бе изискана извънредна гаранция от НББАЗ в размер на 4 млн. евро, която също бе покрита от застрахователите непропорционално. И на последно място, но с най-висока тежест -Тълкувателно решение 1/2016 от 21.06.2018г. на ВКС, според което бе разширен кръгът на лицата имащи право на претенции за обезщетяване на неимуществени вреди за загинал при ПТП техен роднина. Освен деца и родители, вече имат право да бъдат обезщетявани баби, дядовци, чичовци, лели, както и други емоционално свързани лица с починалия. Някои анализи показват, че тази промяна ще струва на застрахователния сектор около 1,5 милиарда лева. Всички посочени по-горе извънредни плащания от застрахователите, натоварват допълнително техните разходи по задължителната застраховка „Гражданска отговорност“. Увеличенията са по закон и не зависят от волята на застрахователя.  През месец юни 2018г . КФН извърши анализ на увеличението на плащанията на щети по моторния бизнес - „Каско“ и „Гражданска отговорност“, по компании, както и за бизнеса като цяло. Отчетените резултати бяха оповестени публично, като най-важните констатации бяха, че техническият резултат по „Гражданска отговорност“  е отрицателен, а техническите резерви, спрямо развитието на плащанията за щети за първите 6 месеца на 2018 г. – недостатъчни. Като резултат от заключенията на анализа бяха дадени задължителни указания за осигуряване на финансова стабилност на всяка компания по отделно. Необходимо е да се подчертае, че при отрицателен технически резултат по даден вид застраховка, задължителната мярка, която трябва да предприеме всеки застраховател е коригиране на тарифата. И това се прави в момента от всички застрахователни компании, поради инцидентното решение (с обратно действие) на ВКС. При недостиг на резерви всяка компания е длъжна, от собствения си бюджет, да дозадели резерв, достатъчен да покрие бъдещите плащания, на база статистиката за развитие на щетите. В заключение ще отбележим също така и факта, че това увеличение ще даде възможност на застрахователните компании да бъдат коректни към своите клиенти чрез подобряване на своята финансова стабилност в дългосрочен план.", "date": "2018.08.16", "title": "Позиция на ЗД „Бул инс“ за корекцията в цените на застраховка „Гражданска отговорност“"}
{"url": "http://www.classa.bg/%D1%81%D0%B2%D1%8F%D1%82/item/385586-%D0%B4%D1%83%D1%82%D0%B5%D1%80%D1%82%D0%B5-%D0%BE%D1%82%D0%BF%D1%80%D0%B0%D0%B2%D0%B8-%D0%B8%D1%81%D0%BA%D0%B0%D0%BD%D0%B5-%D0%BA%D1%8A%D0%BC-%D0%BA%D0%B8%D1%82%D0%B0%D0%B9-%D0%B4%D0%B0-%D0%BC%D0%BE%D0%B4%D0%B5%D1%80%D0%B8%D1%80%D0%B0-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B2-%D0%BE%D1%81%D0%BF%D0%BE%D1%80%D0%B2%D0%B0%D0%BD%D0%BE%D1%82%D0%BE-%D1%8E%D0%B6%D0%BD%D0%BE%D0%BA%D0%B8%D1%82%D0%B0%D0%B9%D1%81%D0%BA%D0%BE-%D0%BC%D0%BE%D1%80%D0%B5", "text": "Президентът на Филипините, Родриго Дутерте, поиска Китай да \"модерира своето поведение\" в спорните води на Южнокитайско море, след като филипински военен самолет е бил принуден да напусне въздушното пространство над изкуствените острови на Китай в тези спорни територии.   Дутерте счита, че в оспорваното море \"не може да създадеш изкуствен остров и да кажеш, че въздухът над него е твой.\" \"Това е погрешно, тъй като тези води са това, което считаме - международни\", каза президентът в реч в Манила, на която присъстваха посланикът на САЩ във Филипините и други чуждестранни гости, информира South China Morning Post.   Филипинският президент призова Пекин да \"преразгледа\" поведението си, защото това може да стане \"точка на възпламеняване: Един от тези дни, ядосан командир ще натисне спусъка\". Той също така декларира, че \"не се нуждае от разрешение за плаване в открито море\", позовавайки се на спорната територия.   Изявленията на Дутерте изразяват загрижеността на Филипините за нарастващия брой предупреждения на Китай към филипински кораби и самолети да стоят настрана от изкуствените острови, контролирани от Пекин.   На 10 август, китайската авиация нареди на разузнавателен самолет на САЩ веднага напусне зоната, когато той прелиташе над китайските гарнизони на островите Спратли, оспорвани от няколко страни.", "date": "2018.08.16", "title": "Дутерте отправи искане към Китай \"да модерира\" поведението си в оспорваното Южнокитайско море"}
{"url": "http://www.classa.bg/%D1%81%D0%B2%D1%8F%D1%82/item/385587-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%BE%D0%B1%D0%B8%D0%B4%D0%B8-%D0%BD%D0%B0-%D1%81%D0%B0%D1%89-%C2%AB%D0%BD%D0%B0%D1%80%D0%B8%D1%87%D0%B0%D1%82-%D1%82%D1%83%D1%80%D1%86%D0%B8%D1%8F-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80,-%D0%B0-%D1%81%D0%B0%D0%BC%D0%B8%D1%82%D0%B5-%D1%82%D0%B5-%D0%BD%D0%B8-%D1%83%D0%B4%D1%80%D1%8F%D1%82-%D0%B2-%D0%B3%D1%80%D1%8A%D0%B1-%C2%BB", "text": "Отношенията между Турция и САЩ продължават да се развалят. Неотдавнашното двукратно повишаване на митата на алуминия и стоманата, внасяни в Щатите от Турция, направи неизгладимо впечатление на Ердоган. Той заяви, че това е ненормално – Щатите наричат Турция стратегически партньор, а сами при това нагло нанасят удар в гърба. Ердоган подчерта, че Анкара няма да остави нещата така, с такива приятели като САЩ и врагове не ти трябват. Заради повишението на митата се срина турската лира. В следствие на което в страната започнаха проблеми в икономическата сфера. Ердоган заяви, че Турция ще търси нови пазари и ще развива сътрудничество с тези партньори, с които то се изгражда на взаимноизгодна основа. В последно време Турция започна по-тясно да си сътрудничи с РФ. Очаквано е, че икономическите връзки между държавите ще продължат да укрепват. Нелепата политика на Тръмп не харесва на страните, с които САЩ имаха отдавнашни партньорски отношения. Ердоган открито обвини Щатите в лицемерие и предателство и даде да се разбере, че е невъзможно да се изграждат партньорски отношения само в угода на интересите на САЩ. Трябва и на другата страна да е изгодно да си сътрудничи с Америка. Съдейки по всичко, всичко върви към това, че от САЩ ще се отдръпват отдавнашни партньори. Америка за пореден път се показа от своята ненадеждна и егоистична страна, опитвайки се да застави другите да играят по свирката им. Турция даде да се разбере, че с нея този номер няма да мине. Другите страни най-вероятно ще вземат пример от нея и също ще започнат да търсят нови партньори.", "date": "2018.08.16", "title": "Ердоган се обиди на САЩ: «Наричат Турция стратегически партньор, а самите те ни удрят в гръб!»"}
{"url": "http://www.classa.bg/%D1%81%D0%B2%D1%8F%D1%82/item/385588-%D0%B2%D0%B0%D1%82%D0%B8%D0%BA%D0%B0%D0%BD%D1%8A%D1%82-%D0%B5-%D1%81%D0%BA%D1%80%D0%B8%D0%BB-%D0%BD%D0%B0%D0%B4-300-%D1%85%D0%B8%D1%89%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B2%D0%B5%D1%89%D0%B5%D0%BD%D0%B8%D1%86%D0%B8-,-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5", "text": "Върховният съд на Пенсилвания (САЩ) пусна на 14 август разкриващ доклад за сексуално насилие в католическата църква в щата, в който се описва, че над 300 свещеници са участвали в престъпления и около 1 000 деца били идентифицирани като жертви, публикува USA Today.   Резултатите от проучването над 1300 страници са разпространени от главния прокурор Джош Шапиро, който свика пресконференция. \"Свещениците изнасилвали момчета и момичета и Божиите мъже, които отговаряли за тях, не само не правели нищо, а прикривали всичко\", се казва в шокиращия доклад, според американските медии. Освен това, заслужава да се отбележи, че много от тези случаи били извършени преди няколко десетилетия.   В този смисъл споменатият вестник посочва, че местните лидери на Църквата обезкуражават жертвите да съобщават за злоупотреби, някои от които са извършени преди почти 70 години. В няколко случая, жертвите умират, без да получат справедливост, тъй като те не се осмелявали да съобщават за престъпленията или обвиняемите умирали, без да бъдат наказани: почти всички при случаи на злоупотреба \"Като резултат от укриването, случаите са твърде стари, за да бъде съдени\", се казва в документа.   В доклада се посочва също, че \"няколко епархийските администратори, включително епископите, често са обезсърчавали жертвите да сигнализират на полицията за злоупотребата, притискали органите на правоприлагането да отменят или да избегнат разследване, без да докладват престъпленията срещу деца на съответните органи. \"   The Washington Post също се позовава на текста и посочва, че това е най-пълното разследване, провеждано някога в САЩ. за нарушения, извършени в рамките на католическата църква. На свой ред той посочва, че 18-месечната работа обхваща осем диоцези в Пенсилвания, въпреки че отговорностите не са ограничени само до този щат.   Наистина, по време на обявяването му прокурорът заяви, че е имало \"системно укриване от висши служители на Църквата в Пенсилвания и Ватикана\". За да се оцени размерът на сериозността на обвиненията, уводът на доклада заявява: \"Ние прегледахме половин милион страници вътрешни епархийски документи, които съдържат достоверни твърдения срещу повече от 300 хищни свещеници\". В този дух, продължава: \" хиляда деца са идентифицирани като жертви в записи на Църквата. Смятаме, че реалният брой на децата, чиито записи са били изгубени или не са докладвани, е няколко хиляди.\". Така миналия месец папа Франциск прие оставката на кардинал Теодор Маккарик на Вашингтон, въвлечен в твърдения за сексуален тормоз в продължение на повече от 40 години.", "date": "2018.08.16", "title": "Ватиканът е скрил над 300 \"хищнически свещеници\", обвинени в сексуално насилие"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385589-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE-%D0%B4%D0%B0%D0%BB%D0%B8-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%82-%D0%BB%D0%B5%D0%B2%D0%B8,-%D0%B4%D0%B5%D1%81%D0%BD%D0%B8-%D0%B8%D0%BB%D0%B8-%D1%86%D0%B5%D0%BD%D1%82%D1%80%D0%B8%D1%81%D1%82%D0%B8,-%D0%B0%D0%BA%D0%BE-%D0%B2%D1%81%D0%B8%D1%87%D0%BA%D0%B8-%D1%82%D0%B5-%D1%81%D0%B0-%D0%B2%D0%BF%D1%80%D0%B8%D0%BC%D1%87%D0%B5%D0%BD%D0%B8-%D0%B2-%D0%BF%D0%B0%D0%B3%D1%83%D0%B1%D0%BD%D0%B0%D1%82%D0%B0-%D0%B8%D0%BD%D0%B5%D1%80%D1%86%D0%B8%D1%8F-%D0%BD%D0%B0-%D0%BE%D1%82%D0%B8%D0%B2%D0%B0%D1%89%D0%B8%D1%8F-%D1%81%D0%B8-%D0%BD%D0%B5%D0%BE%D0%BB%D0%B8%D0%B1%D0%B5%D1%80%D0%B0%D0%BB%D0%B5%D0%BD-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BC%D0%BE%D0%B4%D0%B5%D0%BB", "text": "Тъжният проблем у нас е не само в дребнотемието, властващо в обществената дискусия, което от отделните дървета на личните пристрастия или интереси не вижда гората на реалните проблеми и повелята на историческия момент. Проблемът е и в това, че ваканцуват не просто политиците. Ваканцува самата политика, като дискусия за бъдещето. Подменена е от прекалено евтино шоу на посредствеността, в което се мерят партийни мускули, лепят се етикети, разменят се махленски обиди. Едните адм инистрират властта ден за ден. Другите кряскат около тях с надеждата да им вземат креслата и да правят същото. Трети искат лустрация на останалите, понеже очевидно са некадърни в условията на плурализъм, да изпъкнат с идеи и дела. Четвърти тръгнали да „разстрелват“ опоненти вместо с аргументи, с примитивни заплахи. Пети, устроили партийната рода до трето коляно на сладки държавни и общински службици из бордове и ведомства, си траят. И прочие. Нищо няма да се промени в България независимо дали управляват леви, десни или центристи, ако всички те са впримчени в пагубната инерция на отиващия си неолиберален икономически и политически модел.  ", "date": "2018.08.16", "title": "България независимо дали управляват леви, десни или центристи, ако всички те са впримчени в пагубната инерция на отиващия си неолиберален икономически и политически модел"}
{"url": "http://www.classa.bg/%D1%81%D0%B2%D1%8F%D1%82/item/385585-%D0%B7%D0%B0%D1%89%D0%BE-%D0%BA%D1%80%D0%B0%D1%85%D1%8A%D1%82-%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%B5-%D0%BD%D0%B5%D0%B8%D0%B7%D0%B1%D0%B5%D0%B6%D0%B5%D0%BD", "text": "Американските политици се държат на международната арена във всякакъв смисъл неприлично. Те всячески се опитват да разпространят влиянието си, използвайки за това често шокиращи способи. Именно САЩ способстваха за създаването на ЕС и сега много страни от Европа живеят в криза, защото влизането в ЕС се оказа не такава приказка, както си мислеха. Американците пък наливат масло в огъня, устройвайки в Африка и Близкия Изток революции, във връзка с което огромно количество мигранти и до сега пристигат в европейските страни. Да, именно в САЩ се създават социалните мрежи, където пишат, че Германия и другите с радост приемат всички бежанци и ги устройват. А ситуацията в Близкия Изток говори сама за себе си. Арабската пролет, например не се случи сама по себе си - този план измисляха в САЩ цяло десетилетие. Посредством него в много близкоизточни страни властта беше свалена. А онези държави, които не се подчиниха на Щатите, същата тази Сирия, сега изтънчено се атакуват от американската страна: ту лъжливо обвинение и ракетен удар, ту хуманитарна и оръжейна доставка за терористите от Щатите. Е, сами разбирате. И подобни постъпки на американските политици могат крайно негативно да се отразят на икономиката на страната. Освен това САЩ вече имат огромен външен дълг, а като се има предвид средствата, които отиват във военния бюджет, икономиката вече е на ръба на фола (fall – бел.пр.). Окончателно ще я унищожи това, че страните в света ще се откажат от долара и трябва да се отбележи, че подобна тенденция започва да преобладава на световния икономически пазар. Така например турският президент Реджеп Ердоган вече заяви, че неговата страна е готова да мине на разплащане в национални валути с Русия, Иран и КНР. Иранските власти на свой ред още през пролетта на тази година престанаха да използват долара, както впрочем и Русия с Китай в сътрудничеството помежду си. В ОНД изобщо основната валута ще стане рублата. И като резултат отношенията на страните, влизащи в БРИКС и ШОС ще станат пример за това, как трябва да се водят икономическите отношения и да си сътрудничат, а доларът ще потъне в Лета. Ако и Европа се откаже да развива отношенията си в доларова валута, на което много европейски политици са склонни, САЩ ще се окажат далеч на не върха на света.", "date": "2018.08.16", "title": "Защо крахът на долара е неизбежен?"}
{"url": "http://www.classa.bg/%D1%81%D0%B2%D1%8F%D1%82/item/385580-%D0%B8%D0%B7%D1%82%D0%B5%D0%BA%D0%BE%D1%85%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B8%D0%B7%D0%BE%D0%B1%D1%80%D0%B0%D0%B6%D0%B5%D0%BD%D0%B8%D1%8F-%D0%BD%D0%B0-mate-20-%D0%B8-mate-20-lite-%D0%BD%D0%B0-huawei", "text": "Изтекоха в интернет първите изображения на устройства от гамата Mate 20 на китайския гигант Huawei, които според очакванията ще бъдат официално представени през септември, съобщава порталът Phone Arena.   Според докладите, основният модел Mate 20 ще има безкраен екран 6,3 инча AMOLED, с предни сензори и инфрачервени камери Face Unlock като най-новия модел на смартфона на Apple.   Новият 8-ядрен процесор Kirin 980 ще бъде инсталиран в стъклен и алуминиев корпус, който ще поддържа безжично зареждане на батерията от 4200 mAh. Устройството ще разполага и с четец на пръстови отпечатъци върху екрана и тройна задна камера Leica 12 + 16 + 8 мегапиксела, а Pro версията ще има камера с 40 + 20 + 8-мегапиксела.   И двете версии ще се основават на операционната система Huawei EMUI, подобна на Android 9 Пай.   В същото време, най-евтината версия на гамата, Mate Lite 20, също направен от стъкло и алуминий, ще включва 6.3-инчов екран, подобно на Mate 20, но с резолюция FHD+, и ще има повече прилика с P20 Pro и P20 Lite, съобщава True-Tech.   Устройството с осем ядра Kirin 710 ще разполага с 6 GB оперативна памет и 64 GB за съхранение и ще се захранва от батерия с 3650mAh. Що се отнася до камерата, тя ще бъде от две части с резолюция 20MP + 2MP.   Според очакванията цената на Mate 20 Lite ще бъде около 350 долара, докато Mate20 ще струва между 600 и 800 долара.", "date": "2018.08.16", "title": "Изтекоха първите изображения на Mate 20 и Mate 20 Lite на Huawei"}
{"url": "http://www.classa.bg/%D1%81%D0%B2%D1%8F%D1%82/item/385581-%D1%81%D0%B0%D1%89-%D0%BF%D1%80%D0%B5%D1%82%D0%B5%D0%BD%D0%B4%D0%B8%D1%80%D0%B0-%D0%B7%D0%B0-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B8-%D0%B3%D1%80%D1%83%D0%B7%D0%B8%D1%8F", "text": "Президентът на САЩ Доналд Тръмп подписа указ за това, че европейските сили на НАТО трябва да разработят нова стратегия за сдържане влиянието на Русия в зоната на Евросъюза. При това тази стратегия трябва да съдържа голям брой учения и маневри на групата войски на Североатлантическия Алианс в акваторията на Черно море с привличане на въоръжените сили (ВС) на Грузия и Украйна. Разбираемо е, когато 6-ти флот на ВМС на САЩ бразди водите на Атлантическия или Тихия океан или даже плува в Средиземно или Японско морета: военнополитическите интереси на Пентагона в тези райони са известни. Но какво правят армиите на САЩ в Черно море, където те, възможно и имат, но не трябва да имат никакви геополитически цели, даже в дългосрочна перспектива? По принцип, и това също е разбираемо: вечното съперничество с Русия, което след влизането на Крим в състава на РФ, в този регион за НАТО отново е загубено. При това Тръмп призовава натовските чиновници в Брюксел в тяхната активизирана военна дейност в Черно море все повече да привличат украинските и грузинските въоръжени сили. Но това изобщо е смешно, тъй като е известно, че Грузия няма военен флот като такъв, само няколкото лодки брегова охрана не влизат в сметката. А ВМФ на Незвисимата е в такова плачевно състояние, че е по-лесно да бъде пуснат за претопяване, отколкото да бъде модернизиран до нивото на поне някаква минимална бойна готовност. А и бюджетът на тези бивши съветски републики УССР и ГССР няма да издържи чести учения по море и на суша, съответно, пак ще им се наложи да поемат дългове към МВФ или САЩ. И Белият дом с удоволствие ще даде на двете републики заеми за не летални видове въоръжение, което те са задължени да закупят, естествено от американските оръжейници. Разбираемо е, за Вашингтон има само плюсове в такава нова военна стратегия на силите на НАТО в Европа: и поредната провокация по отношение на Русия; и нови поръчки от страна на Киев и Тбилиси за американската военна промишленост; пък и Грузия, и Украйна бавно, но сигурно попадат в икономическо заробване от Щатите, което не може да не радва чичо Сам. Русия ще издържи всеки натиск на САЩ в Черноморския регион: Крим е наш и границите на Отечеството там сериозно са прикрити от базите на ВМФ и ВКС на РФ на полуострова. Но на икономиките на Украйна и Грузия, които и без излишни разходи за военни цели се пукат по шевовете, ще им дойде нанагорно. Но няма какво да се направи – шеф, както се казва.", "date": "2018.08.16", "title": "САЩ претендира за Черно море на Украйна и Грузия"}
{"url": "http://www.classa.bg/%D1%81%D0%B2%D1%8F%D1%82/item/385582-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-%D0%BD%D0%BE%D0%B2%D0%B8-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F-%D0%BE%D1%82%D1%80%D0%B8%D1%87%D0%B0%D1%82-%D1%86%D0%B8%D0%B2%D0%B8%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D0%B4%D0%B0-%D0%B5-%D1%81%D1%80%D0%B8%D0%BD%D0%B0%D1%82%D0%B0-%D0%BE%D1%82-%D0%B2%D1%8A%D1%82%D1%80%D0%B5%D1%88%D0%BD%D0%B8-%D0%B2%D0%BE%D0%B9%D0%BD%D0%B8", "text": "Аборигенското общество на Великденските острови (Чили) остава добре структурирано до пристигането на първите европейски заселници в осемнадесети век и, противно на това, което се смята до сега, не се срива от вътрешни войни. Група от учени от Австралия и САЩ стигнали до тази идея. след проучване на кариерите на базалт и обсидиан, от които автоктонната култура извлича минерали, както и инструментите, открити в тях.   Екипът е събрал данните от теренните изследвания в статия, публикувана в Journal of Pacific Archaeology. Изследването не е само археологическо, но също така включва геохимични и радиометричен анализ на последните научни открития, свързани с изграждането на моаи, колосални антропоморфни скулптури из целия остров.   Холандските моряци, достигнали Великденския остров през 1722, както и най-новите книги, за острова от 170 квадратни километра твърдят, че местните хора са се отдали на варварство и канибализъм. Историците предполагат, че островната цивилизация е рухнала малко преди началото на осемнадесети век поради изчерпването на храната и дървесните ресурси.   \"Идеята на съперничество и декаденция на Великденски остров може да е преувеличена\", заяви водещият автор на новото изследване, Дейл Симпсън, археолог от университета в Куинсланд (Австралия). Според него, \"индустрията, която съществува около каменните скулптури, е солидно доказателство, че има сътрудничество между семействата и групите занаятчии\".     Да достигне до това заключение му позволява спектрометрията на вид каменни брадви, наречена \"Toki\", която определя, че всички тези средства идват от една и съща област, в която са били кариерите, но те са били използвани в различни части на острова.   Според него фактът, че всички занаятчии са използвали един тип камък, е знак за \"широкомащабно сътрудничество\" между тях и показва, че те споделят информация. Освен това изглежда, че островитяните са добре организирани и оборудвани и разполагат със значително количество материали.   Новото откритие - повече от 1600 инструмента и резултатите от техния селективен анализ - противоречи на мнението, че аборигените се стремят единствено да се унищожат. Дори когато това общество \"по-късно бива покосено от заселниците и робите, културата на Рапа Нуи продължава\" казва ученият.", "date": "2018.08.16", "title": "Великденски остров: Нови изследвания отричат цивилизацията на острова да е срината от вътрешни войни"}
{"url": "http://www.classa.bg/%D1%81%D0%B2%D1%8F%D1%82/item/385583-%D0%B8%D1%80%D0%B0%D0%BD-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D1%81-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%BD%D0%B0-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-fateh", "text": "Иран демонстрира своята последна разработка – най-новата балистическа ракета Fateh, названието на която се превежда като „Завоевател“. След това в Министерството на отбраната на страната заявиха, че няма да се откажат от разширяването на разработките на собствени ракети под никакъв натиск. Освен това беше добавено, че космическия отрасъл на Иран може да осигури всички потребности на Въоръжените сили за много кратко време. Според съобщението на агенция Tasnim, в Техеран са дали някои характеристики на балистичната ракета. Fateh може както да се отклонява от радарите, така и с максимална точност да поразява набелязаните цели. Изпитанията са минали успешно, заявените възможности на въоръжението са потвърдени на практика. И въпреки това, подробности, разкриващи тактическите възможности на иранската ракета още не бяха разкрити. По думите на министъра на отбраната на Иран генерал Амир Хатами, всички опити на чуждите държави да принизят възможностите на неговата страна, в това число нейната ракетна мощ са обречени на провал. Няма да се получи да бъдат диктувани на Техеран условия по вътрешната му политика. Генералът отбеляза, че защитата на страната и обезпечаването на сигурността засягат изключително ръководството на страната, което без чиято и да е помощ може да решава своите проблеми. Тези крачки на Техеран последваха след действията на президента на САЩ Доналд Тръмп, който на 6 август подписа указ за възобновяване на санкциите против Ислямската република. В отговор иранското ръководство рязко разкритикува опита на американците да натиснат страната и отказа да води преговори. В МВнР на Иран заявиха, че диалог със САЩ ще бъде възможен само, когато във Вашингтон се научат да уважават другите държави. От своя страна президентът на Иран Хасан Роухани отказа преговорите с Вашингтон, заявявайки, че те нямат смисъл, ако се провеждат успоредно с възобновяването на антииранските санкции. По същество Щатите продължават да дискредитират собствената си външна политика, демонстрирайки пълна безпомощност. Та нали е очевидно за всички, че Иран ще преживее санкциите въпреки всичко, а Вашингтон отново ще се изложи. Това предизвика в американските политически кръгове обсъждане на възможностите за провеждане на военна операция срещу Иран. Така че Техеран своевременно напомни за това, че притежава достатъчно богат арсенал от ракети, в това число и от последно поколение. А едновременно с това Иран напомни на САЩ, че със своята агресивна политика те няма да изкарат дълго, ако бъдат игнорирани от международната дипломация, изисквайки при това за себе си всички права при отсъствието на задължения.", "date": "2018.08.16", "title": "Иран отговори на санкциите на САЩ с демонстрация на най-новата ракета Fateh"}
{"url": "http://www.classa.bg/%D1%81%D0%B2%D1%8F%D1%82/item/385584-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D1%82%D0%B5%D1%81%D0%BB%D0%B0-%D1%81%D0%B5-%D0%B3%D0%BE%D1%82%D0%B2%D0%B8-%D0%B4%D0%B0-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D0%BD%D0%B0-%D0%BD%D1%8E%D0%B9%D0%BE%D1%80%D0%BA%D1%81%D0%BA%D0%B0%D1%82%D0%B0-%D1%84%D0%BE%D0%BD%D0%B4%D0%BE%D0%B2%D0%B0-%D0%B1%D0%BE%D1%80%D1%81%D0%B0", "text": "Китайският производител на електрически автомобили Nio, азиатска алтернатива на американската Тесла, се готви да емитира акции на Нюйоркската фондова борса.   В документ, оповестен в понеделник, компанията обяви, че се стреми да събере 1,800 милиона долара в публичното предлагане (OPV). Nio се подкрепя от китайския конгломерат Tencent и друга гигантска технологична компания Baidu. Фирмата изброи като застрахователи Morgan Stanley, Goldman Sachs, JPMorgan, Bofa Merill Lynch, Deutsche Bank, Citi, Credit Suisse и UBS.   Автомобилната компания със седалище в Шанхай започва да продава своя първи автомобил, ES8 SUV, през декември, три години след основаването си. Цената на колата е $ 65,000, което е два пъти по-малко от тази на най-основната версия на модела Tesla X SUV в Китай.   Азиатската компания се стреми да пусне по-достъпно превозно средство ES6 през следващата година и седан, наречен ET7 през 2020 г. \"Като цяло, ние се стремим да пускаме нов модел всяка година в близко бъдеще, като увеличаваме нашия бизнес\" , увери производителят.   Решението на Nio да продаде акции в САЩ идва малко след като изпълнителният директор на Tesla Илън Мъск обяви плановете си да построи гигантска фабрика в Шанхай и да произведе 500 000 автомобила годишно.", "date": "2018.08.16", "title": "\"Китайската Тесла\" се готви да дебютира на Нюйоркската фондова борса"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385576-%D0%BF%D0%BE%D0%BF%D1%80%D0%B0%D0%B2%D0%BA%D0%B0-%D1%81-%D0%B8%D0%BC%D0%B5-%D0%BD%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BD%D1%81%D0%BE-%D0%BD%D0%B0%D1%80%D0%B5%D0%B4%D0%B1%D0%B0-%E2%80%9D%D1%82%D0%B5%D0%BC%D0%B5%D0%BD%D1%83%D0%B3%D0%B0%E2%80%9D", "text": "  Търговия с влияние или злоупотреба със служебно положение е една поправка в наредба, която остави ВИП апартамент от жилищния фонд на военното министерство на сегашния шеф на НСО ген. Данчо Дяков. Това стана с поправка на подзаконов акт - поправка с име на жена - ”Теменуга”   Преди време един приятел, който беше дошъл да работи в системата на отбраната от частния бизнес, ми каза: „Много дълго време ми трябваше да разбера какво значи израза „на военните им се полага“, е ако не им се полага, променяме законови и подзаконови актове, за да продължи да им се полага. Такъв е случая с поредната поправка на подзаконов акт в Министерство на отбраната. Става въпрос за „Наредба № Н-22 от 2010 г. за ползване под наем на имоти от жилищния фонд на Министерството на отбраната и за изплащане на компенсационни суми на военнослужещите и цивилните служители, които живеят при условията на свободно договаряне“. Поправката е обнародвана в ДВ бр. 53, от дата 26.6.2018 г. и се състои само в една дума на § 1. „ В § 1, т. 6, буква „б“ от допълнителнaта разпоредбa думите „началниците на болниците за продължително лечение и рехабилитация към Военномедицинската академия“ се заменят с „началниците, заместник-началниците и главните медицински сестри на болниците във Военномедицинска академия. Тази поправка е направена за едно конкретно лице, твърдят запознати, а лицето е благоверната съпруга на новоизлюпения началник на НСО, генерал-майор Данчо Дяков. Дълги години, откакто близкият му приятел Цветан Цветанов го докара в София като началник на Служба „Военна полиция“ през 2009 г., той обитава ВИП апартамент от жилищния фонд на МО.  До тази година, когато зае поста началник НСО и трябваше да освободи луксозно обзаведения апартамент в центъра на София за символичен наем и трябваше да излезе на свободен наем, който да плаща на пазарни цени. Силно притеснен от неочаквано големия разход, който излиза пред семейния бюджет, при вариант за тази локация и за нивото на качеството на обзавеждане на апартамента, който трябва да заплати от джоба си, както и предвид на \"скромната\" заплата, която взема като началник на НСО, а и по старата максима „че му се полага“, той впряга всички контакти и връзки, оказвайки натиск на министъра на отбраната да промени наредбата, с която се регламентират жилищните нужди в МО в полза на съпругата му, която е главна сестра на голяма болница. Поправката е обнародвана на 26.06.2018 г. , точно два месеца след като той оглави служба НСО. Тази корекция е подписана от заместник.- министъра на отбраната Анатоли Величков. Това много напомня за влияние или превишаване на служебните права, но все пак отговорът е в компетенцията на Военно-окръжна прокуратура. Ако тя въобще има смелост да се заеме с подобен казус. В същото време ИА „Военни клубове и военно-почивно дело“ под чието разпореждане са служебните жилища на армията, услужливо не актуализират сайта си и не качват поправката в наредбата с надеждата, че са го направили тихомълком и никой няма да разбере. Каква зависимост има министърът от ген.-майор Данчо Дяков, след като дори не ползва кола на тази служба? Следват въпроси, на които министърът на отбраната Красимир Каракачанов, трябва да отговори: 1. Какво е наложило тази поправка в наредбата? 2. Кой е предложил тази корекция и с какви мотиви? 3. Кой му разпореди да направи тази промяна и в замяна на какво? 4. Знае ли президентът Радев, че за да се задоволят амбициите, да живее във ВИП жилище на генерал и медсестра, се променя цяла нормативната уредба ? Отговори, които дълбоко се съмняваме, че Каракачанов ще има смелостта да даде .    ", "date": "2018.08.16", "title": "Поправка с име на жената на шефа на НСО - наредба ”Теменуга”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385577-%D0%BE%D1%82-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%BA%D0%B0%D1%80%D1%82%D0%B8-%D1%81-%D1%87%D0%B8%D0%BF", "text": "Ще има ново поколение български документи за самоличност. В сряда МВР обявява и обществената поръчка за фирмите – изпълнители на новите документи.   Новите правила за български лични документи трябва да влязат в сила от януари догодина. Те въвеждат нови материали за изработка и защита на личните карти и паспорти. Последното поколение български лични карти ще съдържат биометрични данни, а по желание и електронен идентификатор. Това стана ясно във връзка с новите правила за личните карти и паспорти, които трябва да влязат в сила от януари догодина. Предвижда се документите да съдържат безконтактен чип и антена. Таксата за издаване на документите няма да се промени. Това обеща заместник-министърът на вътрешните работи Красимир Ципов. \"Биометричните данни са нужни при минаването на гранични проверки, което е свързано с органите за сигурност\", добави още министър Ципов. В процедурата се предвижда и пренасяне на документите със специализиран транспорт, който отговаря на всички изисквания. Последното поколение български лични карти ще съдържат биометрични данни, а по желание и електронен идентификатор. Предвижда се те да съдържат безконтактен чип и антена. По думите му в момента процедурата по изготвянето на личните документи в страната е децентрализирана. Те се изготвят в 30 центъра, но въпреки е невъзможно те да бъдат фалшифицирани, категоричен беше той.", "date": "2018.08.16", "title": "От догодина личните карти с чип"}
{"url": "http://www.classa.bg/%D1%81%D0%B2%D1%8F%D1%82/item/385578-%D0%BA%D1%80%D0%B8%D0%BC-%D1%81%D0%BF%D0%B8%D1%80%D0%B0-%D0%B8%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D1%80%D1%82%D0%B8%D1%82%D0%B5-visa-%D0%B8-mastercard", "text": "Генбанк, който е единственият издател на платежните карти Visa и MasterCard в Крим е спрял тяхното издаване от 15 август, съобщава  . Банката предупреждава, че картите Visa и MasterCard, които не са заменени от клиенти с друг тип карти от 15 август няма да се обслужват. Като резервен вариант, банката е готова да предостави на своите клиенти картите на платежната система \"Мир\", се посочва в съобщението на банката. Картите на платежната система \"Мир\" са разработени в Русия и не зависят от други платежни системи, като напълно отговарят на изискванията на световните стандарти за сигурност.", "date": "2018.08.16", "title": "Крим спира издаването на картите Visa и MasterCard"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385579-%D0%BF%D1%80%D0%BE%D1%84-%D0%B4-%D1%80-%D0%B3%D0%B5%D0%BE%D1%80%D0%B3%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BD%D1%8F%D0%BC%D0%B0-%D0%B4%D1%80%D1%83%D0%B3%D0%B0-%D1%81%D1%82%D1%80%D0%B0%D0%BD%D0%B0-%D0%B2-%D0%B5%D0%B2%D1%80%D0%BE%D0%BF%D0%B0,-%D0%BA%D1%8A%D0%B4%D0%B5%D1%82%D0%BE-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%B4%D1%80%D1%83%D0%B6%D0%B5%D1%81%D1%82%D0%B2%D0%B0", "text": "Цели випуски от млади лекари напускат България. „Визия за България“ е покана за разговор към цялата нация. Нацията се топи и изчезва. Процесът е драматичен. Няма аксиома, че всички нации са безсмъртни. Проблемите на здравеопазването са част от демографски     - Проф. Михайлов, здравеопазването се превръща в едно от най-слабите звена на сегашната политика. Недоволството е огромно – и сред пациентите, и сред самите лекари. Недостиг на кадри, заплащане от страна на пациентите, теч на средства, труден достъп до медицинска помощ и така нататък. Откъде трябва да започне промяната според Визия за България на БСП?  - Изброихте много от недъзите на сегашното здравеопазване, на които Визия за България търси решенията.  Сърцевината на проблема е финансирането. Предлагаме премахването на финансирането на лечебните заведения като търговски дружества. Това означава да се премахне и оценката на лечебната дейност чрез модулите на клиничните пътеки. Смятаме категорично, че те са непрофесионално изчислени и че има тежък дисбаланс между финансирането на една или друга клинична дейност. Някои от тях са щедро финансирани, други – съвсем слабо. Самата клинична пътека не е създадена и не е изчислена на базата на вложените труд и консумативи, на всичко, свързано с вече много скъпата медицинска дейност.  Накратко - промяната трябва да започне от управлението на здравеопазването. Лечебните заведения не могат да бъдат търговски дружества, не само защото начинът им на финансиране е схематичен. Не само защото се реализира по чисто лобистки коридори, при които едни клинични пътеки се надценяват, а други не се оценяват достатъчно. Средствата, които търговските дружества получават като печалба, не се реинвестират в медицина. Голяма част от собствениците на тези лечебни заведения имат икономически интереси извън медицината. Затова болниците трябва да престанат да бъдат търговски дружества, ако искат да бъдат финансирани от НЗОК, откъдето идват 90% от парите в здравеопазването.   На второ място слагаме акцент върху възможността регионите да дирижират своето здравеопазване. Това ще позволи всеки български гражданин, особено при спешни състояния, да достига до необходимата му специализирана или спешна медицинска помощ за времето, което позволява тя да бъде ефективна.  За съжаление, високотехнологичната медицинска намеса е достъпна в ограничен брой центрове, концентрирани предимно в няколко големи града на България. Там има пренасищане, а в много от областните градове - липса на такива технологични възможности. Оттам нататък българският гражданин губи така наречения „златен час”. - Какво означава този „златен час“? Колко е неговата продължителност? - Това е ефективното време, през което пациентът може да бъде третиран така, че да има надежда за излекуването му. За различните състояния, то е различно. Важното е да не се минава условната граница на така наречения „златен час“, защото тогава ефективността на лечението рязко пада, независимо че пациентът вече може да има достъп до  високотехнологично лечение.  По света, например, неслучайно всички тежки пътни инциденти се осигуряват от хеликоптерна спасителна авиация. В България имаме магистрала и половина и когато станат пътни инциденти ефективността е малка без въздушен спешен транспорт. - Какви предимства има здравеопазване, управлявано от регионите? - Регионите познават своята характеристика като заболеваемост, демография. Това позволява по-добре да се разпределя финансовия и кадровия ресурс и да се осигури технологичния. Върви тенденция за свръхурбанизация. В София вече живее над 25% от населението. Но в трудно достъпни региони живеят над 2,5 милиона граждани. Всички те заслужават живот точно толкова, колкото жителите на столицата. - Предлагате държавните и общински болници, както и частните, които се финансират от НЗОК, да не са търговски дружества. Какъв ще е новият им статут? - Често се задава този въпрос. В САЩ има лечебни заведения, които са нон-профит дружества. Те са длъжни да реинвестират цялата си печалба в дейността си и в своите кадри.  БСП предлагаме новият статут на лечебните заведения в България да бъде изяснен в широка дискусия с участието на лекари, икономисти, специалисти по здравна икономика и здравен мениджмънт и на базата на европейския опит. Но повярвайте - няма страна в Европа, в която болниците да са търговски дружества. Такова чудо сътворихме само ние! Отклоненията и изкривяванията са налице. - Прави впечатление драстичната разлика между доплащането  за здраве в Европа и тук. Има данни, според които средно в страните от ЕС се доплащат 15%, а у нас цели 40%. Откъде идва това разминаване? - У нас доплащането доближава 50%. Една от причините е късата листа на реимбурсируемите медикаменти, които се покриват сто процента. Тя обхваща само туморните и някои социално значими заболявания. В останалите случаи покриването е частично. Листата на лекарствата, които българинът трябва да купи от джоба си, е много дълга. Грозна картина е също така, че в много български болници лечебните заведения покриват само разходите, които се възстановяват от здравната каса, а пациентите са длъжни от джоба си да доплащат всичко останало, включително медикаментите, необходими за лечението им. Голяма част от консумативите също не се покриват от НЗОК. Безобразие е, че няма електронна борса на изделията, така че да се види коя фирма на какви цени продава. Там е една Марианска падина вече повече от 20 години. Реализират се гигантски печалби! Да не говорим за законно регламентираните плащания като избор на екип или за нерегламентираните, които също съществуват. - Във Визия за България предлагате въвеждането за диференцирано ДДС за редица стоки, включително медицински изделия и лекарства. Защо и може ли това да се реализира? - Еднакво ДДС за всички стоки е признак на тромава данъчна политика, но се поддържа с различни обяснения. В областта на здравеопазването тя води след себе си покачването на цените на лекарствата. Тъй като обемът на ДДС е огромен, не се възстановява веднага от търговците и те са принудени да търсят други възможности за печалба. От друга страна, пазарът в България е ограничен и при натоварване на цената медикаментът започва да не се купува. Вносителите на разрешенията за употреба го изтеглят и българските пациенти са принудени да търсят необходимите лекарства в чужбина. Всяка година десетки фирми напускат българския пазар. Това е резултат от големи грешки в лекарствената политика. „Визия за България“ е покана за разговор към цялата нация. Защото нацията се топи и изчезва. Процесът е драматичен. Няма аксиома, че всички нации са безсмъртни. В историята на човечеството има примери за изчезването на цели цивилизации. Проблемите на здравеопазването също са част от демографския проблем. Хората бягат масово, когато няма добро образование и добро здравеопазване.   - Бягат и младите лекари. Предлагате замяна на безплатното обучение по медицина с държавна стипендия срещу ангажимент за работа в страната за определен период. Как се приема тази ваша идея? - Първо, сегашният начин на обучение на студентите в България трябва да бъде усъвършенстван като учебна схема. За съжаление, нашето медицинско образование не е така добро, както беше преди години. Учебните методики в света се модернизират и медицината се развива с бързи темпове. Втората страна на въпроса е, че сме инкубатор за висши медицински кадри – лекари и медицински сестри. Цели випуски напускат страната. Образованието не е безплатно 100%, но в голяма степен е финансирано от държавата, без бъдещите кадри да имат ангажимент към нея.  По брой лекари на 1000 или на 10 000 души население стоим добре като статистика в Европа. Но като възрастов диапазон над 60% от лекарите са над 55-годишна възраст. Само след десетина година няма да имаме реален кадрови ресурс. Практика сега е да се назначават пенсионери само и само да се изпълни стандартът, необходим за съществуването на лечебното заведение.  Не може да продължаваме без ангажимент на обучаващите си бъдещи лекари към собствената си страна. Стипендиите могат да се дават и от регионите, тъй като в малки населени места имаме хиляди незаети места за лекари.   А с медицинските сестри нещата са катастрофални! Тук отдавна сме минали границата на допустимите норми.  Идеята задължително трябва да се дискутира. Лансирахме я по време на последната предизборна кампания и веднага бяхме атакувани. Щели сме да заробваме хората. Това не и заробване. Варианти на подобни практики има навсякъде по света. Всяко общество трябва да защитава своите интереси. - Всички искат демонополизация на Здравната каса, вие от БСП сте за „недопускане на демонополизацията на НЗОК“. Защо? - Категоричен отговор дали е необходимо демонополизиране или не, ще се роди в сериозен професионален разговор. Но не могат да се извеждат абсурдни понятия като поетапна демонополизация на НЗОК. - Препращате към програмата на ГЕРБ. - Да, няма поетапна демонополизация. Или има такава, или няма. Опитът в някои европейски страни е много печален. В Чехия се стигна до фалит на националната здравно-осигурителна каса.  Чухме, че в Министерски съвет тече обсъждане на два модела на управление на здравеопазването. Но черно на бяло още нищо не сме видели като предложения. Новата финансова година също чука на вратата. Бегло излезе информация за доплащане, което на практика ще бъде увеличаване на здравната вноска, независимо дали лично пациентът ще доплаща, или ще има втори стълб на доброволно осигуряване. - Как ще стимулирате заплащането на дължимите сега здравни вноски? 700 000 българи не са обхванати от задължителното здравно осигуряване.  - Заплащането на здравните вноски и контролът върху здравно осигурените е въпрос на борба със сивата икономика. Това не е проблем на здравнато министерство. БСП имаме сериозна програма за борба със сивата икономика и осветляване на доходите. Контролът върху сивата икономика ще осветли и тези, които не участват в солидарната здравноосигурителна система. Ще остане ядро от хора, които не са в състояние да плащат. Но огромната част от тези 700 000 са хора, които не желаят да бъдат солидарни със системата. - Къде е мястото на електронното здравеопазване? Кой няма интерес да се въведе прозрачност и контрол върху разходите на единствената засега здравна каса в България? И то години наред.  - Електронното здравеопазване не е свързано само с НЗОК, а с една огромна информационна система. Във Визия за България сериозно акцентираме върху факта, че електронизацията на здравеопазването е водеща възможност за контрол върху разходите, за тяхното изсветляване и оптимизиране.  А защо не е въведена вече близо 30 години? Защото зад всичко това стоят 10 милиарда лева. Това е сумата, която се налива в здравеопазването годишно – почти 5 милиарда от държавата и още 4,5 милиарда от гражданите. Финансовите интереси са огромни. И сега мина година и половина, откакто се поднови мантрата, че ще дойде електронизацията на здравеопазването. Ще дойде, но я няма.  Системата за контрол на здравната каса е несъвършена и ако я отворим, това ще бъде равнозначно да отворим кутията на Пандора. В БСП сме наясно, че без въвеждане на електронизацията на здравеопазването всякакъв вид успехи трудно ще бъдат постигнати. - Очаквате ли съпротива срещу реформата в сектора? - Огромна. Съпротива е мека дума. Очакваме ожесточени атаки от много страни. 10 милиарда лева са 5 милиарда евро, а това е крупна сума не само в България, а навсякъде по света. От тях дори няколко стотин милиона да се отклоняват годишно, на всеки е ясно, че борбата за такъв финансов ресурс борбата ще бъде повече от некоректна.", "date": "2018.08.16", "title": "Проф. д-р Георги Михайлов: Няма друга страна в Европа, където болниците са търговски дружества"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/385575-%D1%85%D0%B8%D0%B5%D0%BD%D0%B8-%D1%84%D0%B0%D0%BB%D1%88%D0%B8%D1%84%D0%B8%D1%86%D0%B8%D1%80%D0%B0%D1%82-%D0%B8-%D0%BD%D0%B0%D1%80%D0%BE%D0%B4%D0%B0", "text": "Събаряха, ненаситно събаряха – и оставиха огромна част от Народа под руините на Прехода.  А сега тъкмо него, Народа, искат да го изкарат виновник за бедите. Все плещят за „фалшивите новини“, все се зверят в тях – това е новата мода/страст на Властниците.   И изобщо не забелязват, когато фалшивицират целия Народ.   Представят го като нещо аморфно, безволево, уродливо, като някаква сган, която заслужава да я обиждат безсрамно по всевъзможни начини.  И няма кой да се опъне на този позор. Направо злобно подсичат Народните устои.   Тъкмо по вкуса на недонаправените ни Властници, за които „материалът“ все е лош, все не може да угоди на претенциите им, все не може да схване накъде го влачат. Народът се умори от безпросветните, диви експерименти на Властниците от всички котила, умори се за сто години напред.   Хиените, които се упражняват за негова сметка, обаче нямат умора, стават все по-нагли. Какво му е на евреина Соломон П. – обруга православието, напсува го като файтонджия, обаче не слиза от телевизионния екран, където сладострастно се лигави, заедно с овчедушните „водещи“.   Друг един, и той иноверец, пък наскоро наруга българите, че все капризничат, тормозят Властта и тя никак не можела да им угоди.   Как да не й хареса на Властта такъв услужливец – хайде, дайте му още едно голф-игрище, напълнете му ненаситната уста, какво чакате. И по турско не са словоблудствали така с Народа.   Тия нови кърджалии са ненаситни угодници.   Подхвърлиха им паролата – и трийсет години не се умориха да унижават Народа.   Казаха им да ударят православието - и те го направиха.   Казаха им също така да оскверняват по всякакъв начин Миналото: \"Лишете българите от памет и ще си имате работа с народ, удобен като пластелин! Народ, с който ще можете да правите, каквото си щете…“   Не успяха – засега – и това не им дава мира. Доскоро Хиените/Фалшификатори ръфаха едно или друго от Миналото – сега обаче вече заръфаха направо Народа.   Какво ще си кажете, примерно, за автор, който си позволява да твърди, че днешните българи са неоснователно негативни?   Един друг пък високомерно укорява българина, че примирено се харесва такъв, какъвто е. Доказано е, че един милион и 650 хиляди клетници едва оцеляват, понеже са натикани в истински пъкъл, в зоната под границата на бедността - а онзи „народовед“ иска да се хилят ведро, да гледат радостно на скапания си животец, да не са негативни.   Негативни ли – съвсем друго са, те просто са уникални заради куража, с който понасят гнетящата ги скотщина.   И, да - все още не се отказват от себе си, така ще е и до края. И не са само тези клетници – наскоро от КНСБ съобщиха, че цели 72 процента от работещите българи имат доходи, по-ниски от издръжката на живота им.   Това си е истински геноцид – друга дума не е подходяща.   Статистиката обаче не е наука по вкуса на Хиените – те са по едрите приказки: наругай Народа, достави радост на Властта, свърши си подлата работа. Превъртат Българина в устите си хора, които направо го презират – това отровно чувство ги прави слепи и глухи за народните истини.   Тези истини не им и трябват.   Коварни хрантутници – тяхната цел е да държат джобовете си пълни с подаянията на Властта, нищо друго.   Те не притежават онази чувствителност, която е нужна, за да проникнеш в Народната душа. Не ги трогва и това, че мислещите хора – а те никак, никак не са малко – ги виждат като прислугата на Властта, като ратаите на Големия Камуфлаж, който трябва да минава за Политика, Държавност и всичко останало. Те нямат нищо против да се ангажират и с най-налудните „идеи“ на Властта, да се опитват да им придадат качества, които те изобщо не притежават.   Не се свенят да се увъртат около хора, безподобни в своята нищожност, да легитимират нещастни хорица, неизвестно защо овластени. Властниците са затънали в идиотщини – а пък Народът бил негативен. Преди години големият народовед Ефрем Каранфилов бе казал, че нашият Народ свенливо изразява любовта си към Родината.   Цяло чудо е, как той все още има в себе си някакво уважение към нея – тогава, когато Хиените го унижават всячески, когато упражняват дървените си глави с него, когато го изкарват слабоволев, дори мазохистичен. Край нямат съглашателските номера на Хиените.   Да се подлагат на Властта, както и колкото си щат, обаче да не се размирисват около Народа. Днешният социо/политологически бизнес е в конспирация с Властта – това е очевидно и дори не се крие.   Горко на такава Власт, която приема да я залъгват с банални измишльотини – но и позор за такава Власт, която приема да ругаят Народа, да го използват като гюдерия, за да забърсват измамничествата и   глупащините й. Днешните „народоведи“ са овчи души – покорни пред всяка власт, обаче храбреци тогава, когато издевателстват над Народа. Хиените минават за „десни“, макар че, всъщност, те принадлежат на всеки по-дълбок джоб.   Те обясняват „упадъка“ на българина със самия него – но, в същото време, изобщо не забелязват моралната катастрофа на Крадците на Прехода. Фалшивите „народоведи“ са отвратително нахални – те сякаш не виждат истинските, доказаните рушители - нещо повече, дори ги възприемат като „новите строители“; според тях, Костов е строител, а не рушител.   Навремето Костов се разсърди на Народа, когато бе изритан от сцената – тия пък маниаци направо го мразят. И никак не са безопасни. Очаквано, те остават безразлични и към всевъзможните прояви на парвенющина.   Свикнали с безпардонността на политическите маскари, понеже старателно ги обгрижват, те са толерантни дори към най-дразнещите изстъпления на новобогаташите – но нямат никаква милост към обикновения българин. Никакви хора са се самоназначили за съдници на Народа, сякаш наистина си вярват, че той е недостоен за тях. Нищо чудно, след като очевидно са оставили честността си в заложната къща на Властта.  ***  ", "date": "2018.08.16", "title": "Хиени фалшифицират и народа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385570-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%B9%D0%BE%D0%B0%D0%BA%D0%B8%D0%BC-%D0%BE%D1%81%D0%BE%D0%B3%D0%BE%D0%B2%D1%81%D0%BA%D0%B8-%D0%B8%D0%BE%D0%B0%D0%BA%D0%B8%D0%BC-%D1%81%D0%B0%D1%80%D0%B4%D0%B8%D0%BF%D0%BE%D0%BB%D1%81%D0%BA%D0%B8-%D0%B8%D0%BB%D0%B8-%D1%81%D0%B0%D1%80%D0%B0%D0%BD%D0%B4%D0%B0%D0%BF%D0%BE%D1%80%D1%81%D0%BA%D0%B8%D0%B9", "text": "    Осоговската планина се издига югозападно от Кюстендил. По нея сега минава границата между България и Сърбия. Мястото, където се е подвизавал преподобният Йоаким Осоговски, се намира в Сърбия. Не е известно къде се е родил Йоаким. Живял е през ХІ век и се е представил в Господа в самото начало на ХІІ век, когато България се  намирала под византийска власт. Той е един от четиримата велики български подвижници-отшелници, оказали най-силно влияние върху благочестието на своя народ и особено върху българското монашество - преподобните  ,  ,   и Йоаким Осоговски.     Веднъж Йоаким като странник дошъл да се помоли в домашната църква на местния болярин в село Градец. В разговор с добрия болярин той го помолил да му посочи подходящо място за уединен подвижнически живот. И боляринът му посочил една пещера близо до реката Сарандапор (по гръцки) или Крива река (по български). Като се преселил в тази пещера, Йоаким преживял в нея всичкото останало време на своя живот в строг пост и съзерцателна молитва. Веднъж на него случайно се натъкнали ловци, отчаяни от неуспеха си в лова. Преподобният им показал едно място, където те хванали много лов. От това време нататък работите на тези хора въобще тръгнали добре, поради благословението на светия подвижник. Но когато друг път нарочно посетили пещерата му, те намерили подвижника да лежи на земята умрял и го погребали там. След това често дохождали на гроба му с кадило и свещи. След 50 години един овдовял свещеник, на име Теодор, от село Осмидол в Овчеполския край се поселил в мястото, където се подвизавал Йоаким и приел монашеско пострижение с името Теофан. Преподобни Йоаким му се явявал няколко пъти и му заповядвал да извади от земята нетленните му мощи. Теофан изпълнил заповедта на стареца. После построил и манастир с храм на името на преподобния. В този манастир и досега лежат светите мощи на преподобни Йоаким. Един болярин се озлобил против невинния Теофан, но бил хвърлен от коня на земята. При падането му се счупили и двата му крака. Преподобни Йоаким му се явил насън и му заповядал да направи дар на манастира и да се помири с игумена Теофан. Боляринът изпълнил заповедта и оздравял напълно, като че нищо не е било. Много пъти преподобният опазвал по чудесен начин имота на своя манастир от грабеж на странични лица. Той също така наставлявал като истински игумен манастирските братя, когато те правели грешки. След освобождението на България от византийско иго (1186 г.) преподобни Йоаким в сънно откровение предупредил, че българският цар Калоян ще посети манастира в деня на неговата памет и че братята са длъжни да го посрещнат. Годината на своята кончина преподобни Йоаким благоволил сам да открие на сън: „Осем години пред голямото слънчево затъмнение\", което станало на 19 март 1113 г. Следователно, преподобни Йоаким Осоговски се представил в Господа на 16 август 1105 г. (Житието му е публикувано от проф. Йордан Иванов, Български старини из Македония, София, 1931 г., стр. 400-404).", "date": "2018.08.16", "title": "Св. преподобни Йоаким Осоговски (Иоаким Сардиполски или Сарандапорский)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385571-16-%D0%B0%D0%B2%D0%B3%D1%83%D1%81%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1658 г. - По идея на кардинал Мазарини във Франкфурт на Майн е създадена Рейнската лига (1658-1667 г.). 1861 г. - По време на Гражданската война между Севера и Юга в САЩ (1861-1865 г.), президентът на САЩ Линкълн забранява търговията с щатите на Конфедерацията. 1865 г. - Доминиканската република става независима от Испания държава след 5-годишно въстание. 1868 г. - Мощно земетресение, последвано от цунами, става причина за смъртта на около 70 000 души в Перу и Чили, от които 25 000 в град Арика. 1896 г. - В един от притоците на река Клондайк в Канада е открито злато, което поставя начало на златна треска. 1936 г. - Закрити са Летните олимпийски игри в Берлин (Германия). 1947 г. - Лидерът на опозиционния блок БЗНС Никола Петков е осъден на смърт чрез обесване. 1960 г. - Кипър придобива независимост от Великобритания. 1960 г. - Американецът Джоузеф Китингър скача с парашут от балон, намиращ се на височина 31330 м, установявайки три рекорда - за най-голяма височина на парашутен скок, за най-продължително свободно падане и за най-висока скорост на свободно падане. 1979 г. - В София е открита първата международна детска асамблея Знаме на мира (16-25 август), заедно с това е открит комплекса Камбаните в едноименната местност край София. 1987 г. - Самолет Макдонал Дъглас катастрофира след излитанене от летището в Детройт, загиват 155 души, по чудо се спасява 4-годишно момиче. 1993 г. - Иън Мърдок обявява началото на проекта за свободна операционна система Debian.", "date": "2018.08.16", "title": "16 август, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385572-%D0%B1%D0%BE%D0%B9%D0%BA%D0%BE,-%D0%BA%D0%B0%D1%82%D0%BE-%D0%B3%D0%BB%D0%B5%D0%B4%D0%B0%D0%BC-%D0%BA%D0%B0%D0%BA%D0%B2%D0%B8-%D1%81%D0%B0-%D1%82%D0%B8-%D1%80%D0%B5%D0%B3%D0%B8%D1%81%D1%82%D1%80%D0%B8%D1%82%D0%B5,-%D0%BC%D0%B5-%D0%B5-%D1%81%D1%82%D1%80%D0%B0%D1%85-%D0%B4%D0%B0-%D0%BC%D0%B8%D0%BD%D0%B0%D0%B2%D0%B0%D0%BC-%D0%BF%D0%BE-%D0%BC%D0%BE%D1%81%D1%82%D0%BE%D0%B2%D0%B5%D1%82%D0%B5-%D1%82%D0%B8%E2%80%A6", "text": "Днес в пореден популистки вопъл, Бойко Борисов обвини “фирмите с ниски цени” за виновни за Търговския регистър, за това че слагали “калпави дискове”. Само че, Бойко – глупако, кой ги избира тия фирми? От 10 години ти управляваш, а дори най-добрите дискове, при това натоварване, изкарват до 3 години. Значи ти си ги избирал! Ти, и твоята крадлива партия ГЕРБ. Ти си нагласил твоите хора да “вземат поръчката”, пък после какво са направили, кой го интересува. Обаче не дисковете са проблемът сега. Проблем е, че строиш мостове, пътища, тунели. А, забравихме ли, че лампа в тунел уби жена. ЗАРАДИ ТЕБ, БОЙКО! Ти не осигури необходимата поддръжка и лампата падна. Докато режеш ленти и риташ топка, след теб държавата е в абсолютен разпад. И като ти гледам регистрите, вече мисля да не минавам по мостове, дето ти си строил…    ", "date": "2018.08.16", "title": "Бойко, като гледам какви са ти регистрите, ме е страх да минавам по мостовете ти…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385573-%D0%B4%D0%B0,-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B2-%D0%BE%D0%BF%D1%83%D1%81%D1%82%D0%BE%D1%88%D0%B8%D1%82%D0%B5%D0%BB%D0%BD%D0%B0-%D0%BA%D1%80%D0%B8%D0%B7%D0%B0-%D0%B8-%D1%82%D1%8F-%D0%B5-%D0%B2-%D0%B3%D0%BB%D0%B0%D0%B2%D0%B8%D1%82%D0%B5", "text": "Няколко пъти не можа да се състои производство на автомобили в България, макар че страни с население близо до нашето като Унгария имат по 3 автомобилни завода и четвърти (на БМВ) се строи в момента. Написах коментар в този смисъл. Нищо не произвеждаме и не изнасяме, в търговски дефицит сме, който сега е малък само заради кризата и ниската покупателна способност. И някои ми възразиха – нямало криза, износът расте, щял да стигне 50 млрд. лева тази година, фактите показвали и т. н. Може би някои не забелязват нещо, голямо като слон в стаята.  България е в перманентна опустошителна криза вече години наред. Страна, която е изгубила към 2 млн. от населението си (около 25%) и продължава да го губи, е в най-тежката криза, която можем да си представим. Емигрантският поток навън не спира. И той основно е по икономически причини – липса на работа тук, ниско заплащане и слаби перспективи за в бъдеще. Сега и онези, които искат да започнат тук производство, не могат да намерят хора, защото са се разбягали по чужбина, било дългосрочно, било като сезонни работници през половината година. И никак не е успокоително, че данните показвали нисък процент на безработица. Те хората просто не се регистрират и заминават. Ето, например голям чужда инвеститор със завод за резервни части (до Димитровград), предлага начална заплата 800 лв.   И кой ще се хване, като може да работи ниско квалифицирана работа в Гърция – да мете край бензиностанцията за 800 евро? Или да работи същото в Чехия (където не достига работна ръка), пак в завод за авточасти, за 1800 евро. (Примерът с Чехия е от страницата на българската емигрантска общност там – в нея има такива оферти). С какви икономически успехи се хвали правителството? Какви оптимистични анализи пускат икономисти и медии, които го крепят? Защо се самозаблуждаваме? Не е ли очевидно колко сме зле? Най-слабата икономика в ЕС, с най-ниски заплати.  Брутният вътрешен продукт на България е около 4 пъти по-малък от чешкия или от гръцкия (където е тежка криза), два пъти и половина пъти по-малък от унгарския и т. н. С какво да се хвалим? Какво произвеждаме и продаваме на света? Излишно е да се цитират числа. Например какъв е търговският ни дефицит години наред. Може да се каже съвсем  просто – България е страна, която   продава на света по-малко, отколкото купува   Купува всички индустриални продукти – коли, автогуми, климатици, телевизори, смартфони, суровини, горива, храни. Дори плодове и зеленчуци купува – благодарение на това, че обяви ликвидация на селското стопанство, вместо да го преструктурира. Една страна няма как да съществува в такова състояние. Някой трябва да покрие разликата между внос и износ. Дефицитът трябва да се компенсира с нещо – чужди инвестиции, туризъм и др. Туризмът горе-долу върви, въпреки всички забележки за ниво на курорти, обслужване, рекетьорско разпределение на Черноморието и плажовете му, и т. н. Чуждите инвестиции обаче са катастрофални, миналата година стигнаха около 700 млн. евро. Тази година дай Боже да станат 1 млрд., макар че според някои финансисти това основно са преструктурирани кредити. А преките чужди инвестиции преди години са стигали 9 млрд. евро. Сегашният спад, във време на оживление в Европа, показва, че у нас в момента нещо дълбоко не е наред. Дали рекет от властта, съдебна система, влошени условия, но нещо пречи България да произвежда и да привлича инвестиции, дори в сравнение с преди 10-ина години. Като кажеш, че у нас автомобил не никне, тоест всички опити за автомобилно производство са се проваляли, все ще се намери някой да успокои, че все пак правим авточасти. Не било толкова важно да правим коли. Това е начин на мислене. Кризата е в главите ни. Ние я правим, възпроизвеждаме я навсякъде с манталитета си. България произвеждаше автобуси, камиони, електрокари, мотокари, автомобилни гуми. Независимо от качеството това беше създало контингент от квалифицирана работна ръка, някаква грамотна част от обществото. Вместо да продаде тези производства на големи световни компании, съответно да се издигнат на друго качествено равнище,   България ги закри без остатък   Грамотни хора останаха без работа.  Всички бивши соц-страни например си продадоха заводите за гуми на големите фирми. А у нас заводът във Видин го закриха. България купува гуми за около поне 300 млн. евро годишно. Можеше част от тях да произвеждат у нас в завод например на „Мишлен” (филиал на която компания построи завода във Видин навремето при соца). Нещо стана дума за търговски дефицит? Заводът за автобуси в Ботевград произвеждаше и по лиценз на германската фирма „Касбьорер Сетра“. И в оня соц дори с такъв модел спечели конкурс за 160 градски автобуса за Атина. Някой български град да се е опитал да помогне на българското производство, като поръча „Сетра“ в завода в Ботевград? Можеше да им направят градски автобуси по немски лиценз, щеше да има производство. Дори да го бяха харизали на германците без пари. Но не. В началото на 90-те кметът на София Янчулев дори демонстративно отказа да преговаря със завода в Ботевград и купи рециклирани мерцедеси от Истанбул. Още едно закрито производство. Така и с камиони и т. н. Но като го кажеш – ама това било носталгия по соца. В България е имало 164 консервни комбината, сега има 10-ина, които не работят с пълен капацитет. На това ще ти обяснят, че тогава е било излишно, сбъркан соц модел. Ами те за къде произвеждаха? да не би да са работили залудо?  Или като кажеш, че сега две трети от доматите са вносни, а в миналото България е била от най-големите износители в Европа – …ти си комунист. Кризата е в главите. От нея трудно се излиза.    ", "date": "2018.08.16", "title": "Да, България е в опустошителна криза. И тя е в главите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385574-%D0%B5%D0%B2%D0%B3%D0%B5%D0%BD%D0%B8%D1%8F-%D0%B4%D0%B6%D0%B0%D1%84%D0%B5%D1%80%D0%BE%D0%B2%D0%B8%D1%87-%D0%BF%D0%BE%D0%B4%D0%BB%D1%83%D0%B4%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D0%BF%D0%BE-%D0%B1%D0%B0%D0%BD%D1%81%D0%BA%D0%B8", "text": " пали страстите по бански. Красавицата си пусна снимка от басейна и накара мнозина да я нарекат българската Памела Андерсън. Половинката на риалити звездата Ваня Джаферович е копие на русия секссимвол и изглежда феноменално. Облечена в цял бански, точно като Памела, Жени подлуди мрежата с новите си снимки, пише в.  „България днес”. Тя позира край басейн по време на романтична почивка във Виетнам и изглежда уникално.     Формите на бившата участничка от „Сървайвър” са наистина невероятни. Неслучайно бившия футболист се чувства късметлия, че има такова бижу в леглото си.", "date": "2018.08.16", "title": "Евгения Джаферович подлуди мрежата по бански"}
{"url": "http://www.classa.bg/%D1%81%D0%B2%D1%8F%D1%82/item/385566-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D1%80%D1%83%D1%85%D0%BD%D0%B0%D0%BB%D0%B8%D1%82%D0%B5-%D0%B3%D0%B8%D0%B3%D0%B0%D0%BD%D1%82%D0%B8", "text": "Мостовете са внушителни съоръжения. Ако рухнат, могат обаче да предизвикат драматични катастрофи. Навсякъде по света има остарели и зле подържани конструкции, които понякога могат  да костват човешки живот. \"Чирахара\" в Колумбия   \"Моранди\" в Генуа   \"Студенка\" в Чехия   Мостът над Мисисипи в САЩ   \"Сампонг\" в Южна Корея   \"Рана-Плаза\" в Бангладеш", "date": "2018.08.16", "title": "Трагедията на рухналите гиганти"}
{"url": "http://www.classa.bg/%D1%81%D0%B2%D1%8F%D1%82/item/385567-%D0%B2%D0%BB%D0%B8%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B2%D1%8A%D1%80%D1%85%D1%83-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%B5-%D0%BD%D0%B0%D0%B4%D1%86%D0%B5%D0%BD%D1%8F%D0%B2%D0%B0", "text": "Балканите винаги са били „ябълката на раздора\", пише „Нойе Цюрхер Цайтунг\". В интервю за изданието историчката Мари-Жанин Калик търси корените на съперничеството между Изтока и Запада  и борбата им за влияние в региона.           Ето по-интересните моменти от интервюто с проф. Мари-Жанин Калик, експерт по история на Източна и Югоизтачна Европа. В края на 19-ти век Великите сили силно се вълнуват от т. н. „Ориенталски въпрос\" - говори се за \"болния човек на Европа\". Историчката Мари-Жанин Калик посочва, че постепенното разпадане на Османската империя дестабилизира Балканите. Затова Великобритания, Австро-Унгария, Русия и сие се чувстват силно застрашени: „Всяко териториално изменение означава ново разпределение на силите и заплаха за империалистичните им интереси,\" пояснява Калик. На фона на нарастващото напрежение убийството на австро-унгарския престолонаследник в началото на 20-ти век е само „поводът, но не и причината\" за избухването на Първата световна война, изтъква историчката. Защо Великите сили се интересуват от региона? Според Калик, руснаците искат да контролират водите на Средиземно и Черно море, за да разположат там военни кораби, както и за да пренасят зърно на балканските пазари. Освен това Русия се възприема като „пазител на православните малцинства\" и затова подкрепя въстанията на „славянските си братя\", обяснява историчката. Австро-Унгария пък се стреми да опази империята непокътната, а Великобритания и Франция се безпокоят най-вече за сигурността на търговските маршрути в източната част на Средиземно море. Кои страни си съперничат за Балканите днес?   Русия е запазила близостта до славянските народи и до днес, но православната връзка е по-скоро символична, посочва историчката. За разлика от 19 век, днес за Москва Балканите са по-скоро сцена на мечтите й за власт. Отношенията на Русия със западните страни силно се изостриха след анексирането на Крим. Балканите представляват за Москва зона, в която тя може да демонстрира влияние и да оказва натиск върху Запада. „Русия подкрепя Сърбия в политиката срещу Косово и иска да спре влизането на Черна Гора в НАТО. Демонстративното руско поведение в региона цели да укрепи още повече позициите на Путин в собствената му страна, твърди Мари-Жанин Калик. „В общи линии обаче влиянието на Русия в региона се надценява. Страната няма нито план, нито стратегическа визия за региона – за разлика от бившия СССР,\" категорична е Калик.     Що се отнася до наследника на Османската империя - Турция, нейното присъствие на Балканите е най-забележимо в Босна и Херцеговина, казва в интервюто Мари-Жанин Калик. Според нея, Турция си е осигурила влияние в страната, като е оказала хуманитарна помощ по време на войната. Освен това, Анкара се е включила в реставрацията на редица сгради, считани за културно наследство от Османско време, и е финансирала изграждането на нови джамии. Чрез неоосманизма, който възниква през 1990-те години, Турция се опитва да наложи влиянието си върху бивши османски региони в Кавказ, Близкия изток и на Балканите. Доктрината на неоосманизма се представя като алтернатива на европейската интеграция на страните от региона. Другите играчи, които според Калик се конкурират за влияние на Балканския полуостров, са Саудитска Арабия, Иран, Арабските емирства, Судан, Индонезия и Малайзия: „Югославската война даде шанс на ислямските страни да стъпят по-здраво в региона. Сега всяка от тях се опитва да наложи „правилното\" изповядване на Исляма.\"", "date": "2018.08.16", "title": "\"Влиянието на Русия върху Балканите се надценява\""}
{"url": "http://www.classa.bg/%D1%81%D0%B2%D1%8F%D1%82/item/385568-%D1%85%D0%BE%D1%80%D0%B0%D1%82%D0%B0,-%D0%BA%D0%BE%D0%B8%D1%82%D0%BE-%D1%81%D0%B0-%D1%81%D1%80%D0%B5%D1%89%D1%83-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%81%D0%B5-%D0%BE%D0%BA%D0%B0%D0%B7%D0%B0%D1%85%D0%B0-%D1%80%D0%B5%D0%B0%D0%BB%D0%B8%D1%81%D1%82%D0%B8,-%D0%B0-%D0%BD%D0%B5-%D0%BF%D0%B0%D1%80%D0%B0%D0%BD%D0%BE%D0%B8%D1%86%D0%B8-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BF%D1%80%D0%B8%D0%B5-%D0%BF%D1%80%D0%BE%D0%B5%D0%BA%D1%82%D0%BE%D0%B7%D0%B0%D0%BA%D0%BE%D0%BD-%D0%B7%D0%B0-%E2%80%9C%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB%E2%80%9D", "text": " “Редом с “женски” и “мъжки” пол, в удостоверенията за раждане ще може да се посочи “различен” пол, според проектозакона, който трябва да бъде одобрен от Камарата на депутатите в Берлин.” Германското правителство прие текст, който легализира “трети пол” в удостоверенията за раждане. Така страната става първата в Европа, която признава съществуването на интерсексуални хора, съобщи АФП. Редом с “женски” и “мъжки” пол, в удостоверенията за раждане ще може да се посочи “различен” пол, според проектозакона, който трябва да бъде одобрен от Камарата на депутатите в Берлин. “Никой не бива да бъде дискриминиран заради половата си идентичност”, заяви министърката на правосъдието от Социалдемократическата партия Катарина Барли. С този акт коалиционното правителство на Ангела Меркел прилага решение на Конституционния съд от 2017 г. Най-висшата юридическа инстанция в Германия даде срок “до края на 2018 г.” на депутатите да легализират “третия пол”. Други страни в Европа, като Холандия и Австрия, също са напът да признаят съществуването на трети пол, отбелязва АФП. Във Франция всяко новородено дете трябва да бъде записано до пет дни след раждането си като принадлежащо към мъжки или женски пол. Миналата година Касационният съд отхвърли признаването на “неутрален пол”. По данни на ООН, между 0,05 и 1,7 на сто от световното население е интерсексуално.  ", "date": "2018.08.16", "title": "Хората, които са срещу Истанбулската конвенция се оказаха реалисти, а не параноици: Германското правителство прие проектозакон за “третия пол”"}
{"url": "http://www.classa.bg/%D1%81%D0%B2%D1%8F%D1%82/item/385569-%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D0%B8%D0%BB%D0%B8-%D1%89%D0%B5-%D0%BF%D0%BE%D1%81%D1%82%D0%B8%D0%B3%D0%BD%D0%B5%D0%BC-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F,-%D0%B8%D0%BB%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B4%D0%BE%D0%B3%D0%BE%D0%B2%D0%BE%D1%80", "text": "Заедно с Александър Вучич сме готови да попречим на миналото да блокира нашето бъдеще или да заплаши мира в нашия регион в следващите пет или петдесет години, заяви президентът на Косово Окончателният договор между Косово и Сърбия ще бъде европейски договор. Това ще бъде прието от Брюксел и от Вашингтон. И ще бъде финализирано с новата резолюция на Съвета за сигурност на ООН, която ще открие перспективата за Европейския съюз за Косово и Сърбия. Или ще се постигне едно европейско решение, с подкрепа от ЕС и САЩ, или няма да има договор, заяви президентът на Косово Хашим Тачи в интервю за сръбския ежедневник „Danas“, предава електронното издание на скопския вестник „Нова Македония“, цитирано от Агенция \"Фокус\".  Тачи добави, че като лидери със сръбския му колега Александър Вучич са отговорни за „благосъстоянието на нашите деца и бъдещите поколения“ и заяви, че заедно с него са готови да попречат на миналото „да блокира нашето бъдеще или да заплаши мира в нашия регион в следващите пет или петдесет години“.  „Сега трябва бързо да се придвижваме, за да добием членство в ЕС, НАТО и ООН. Диалогът със Сърбия, регионалното сътрудничество и помирението са ключови условия за постигане на тази цел. Комуникирам си с Вучич и съм готов да намеря решение, тъй като искам да видя Косово в НАТО и в ЕС колкото се може по-скоро. Ще бъда искрен, не мисля, че можем да стигнем там, ако не постигнем постоянна граница между нашите две държави. Трябва да имаме цялостно договорена демаркация на границата, за да не оставим някои отворени въпроси да станат повод за спорове в бъдеще. Моята цел не е етническа подялба, нито създаването на друга Република Сръбска на нашата територия. Моята цел е да се установи граница с дължина от 400 километра и този процес изисква творчески решения, които ще осигурят мир сега и в бъдеще“, заяви Тачи.  Според него, ако има воля между лидерите на Косово и Сърбия да се намерят креативни решения, ще се намери и начин да се даде възможност на хората в пограничните райони да се чувстват сигурни и да имат сигурно икономическо и политическо бъдеще.  „Сърбите в северно Косово, както и албанците в Прешевската долина, най-много са загрижени за работните места и икономиката. Кой ще инвестира в нашите страни, ако имаме отворени гранични въпроси, които остават неразрешени с десетилетия? Как ще попречим на нашите млади хора да емигрират, ако са изправени пред дискриминация или страх на всеки 10 или 20 години? Ако сега не изчистим нашите взаимоотношения, ние пропускаме възможността за следващото поколение или две да имат нормален живот“, поясни косовският президент.  Тачи добави и че сърбите в днешно време са интегрирани и не вижда причина хората в Щръбце, Грачаница или някое друг населено място да се страхуват от своето бъдеще в Косово.  „Окончателният договор между Прищина и Белград ще помогне за намаляване на заплахите на националистите и екстремистите от собствената им сръбска общност, които са надвиснали над главите им“, смята той.  Междувременно стана ясно, че британското правителство е категорично против идеята на Хашим Тачи за подялба на територии. Това увери дипломатическият представител на Лондон в Прищина Руари О'Конъл в интервю за местната телевизия Т7, цитирано от македонския телевизионен канал „Сител“.  „Границите се чертаят с думи, но се променят с куршуми“, предупреди О'Конъл, допълвайки, че промяната на границата между Косово и Сърбия би предизвикала и други прецеденти на Балканите.  Британският дипломат призна, че не вижда разлика между предложената от Тачи „корекция на границата“ и размяната на територии със Сърбия. Според О'Конъл, нормализиране на отношенията между Косово и Сърбия в момента няма, но те ще бъдат установени във финалната фаза на диалога и окончателния договор между двете страни.    ", "date": "2018.08.16", "title": "Хашим Тачи: Или ще постигнем европейско решение със Сърбия, или няма да има договор"}
{"url": "http://www.classa.bg/%D1%81%D0%B2%D1%8F%D1%82/item/385565-%D1%89%D0%B5-%D1%81%D0%B5-%D0%BE%D1%82%D0%BC%D0%B5%D0%BD%D1%8F-%D0%BB%D0%B8-%D0%BB%D1%8F%D1%82%D0%BD%D0%BE%D1%82%D0%BE-%D1%87%D0%B0%D1%81%D0%BE%D0%B2%D0%BE-%D0%B2%D1%80%D0%B5%D0%BC%D0%B5", "text": "Ще има ли смяна на лятно и зимно часово време? Рекорден брой европейци участваха в допитването на Европейската комисия. Тук резюмираме някои от мненията \"за\" и \"против\".           ЕС запита всички свои граждани дали да има смяна между зимното и лятното часово време и ако да – кое от двете да се установи трайно. Онлайн-допитването на Европейската комисия, което стартира на 4-ти юли, се превърна в истински хит: в него участваха над 2 милиона европейци. Ще има ли ново единно европейско време? Германският евродепутат Михаел Тойрер е твърдо убеден, че смяната между лятно и зимно часово време ще отпадне. „Въпросът е само – кога\", прогнозира той. Заместник-председателят на фракцията на свободните демократи в германския Бундестаг смята, че премахването на тази смяна ще донесе на ЕС само положителни ефекти и може дори да сближи страните-членки: „Защото, ако 18 държави решат поотделно дали да въвеждат лятно часово време или не, подобна липса на координация може само да навреди на общия вътрешен пазар, на пътуванията и комуникациите\", обяснява той и добавя: „Националните решения ще доведат до хаос\". Но пътят до премахването на лятното часово време е още дълъг. Представители на Европейската комисия в Берлин заявиха, че обработката на резултатите от гласуването, което приключва на 16.8.2018, ще отнеме известно време. Освен това ЕС иска да чуе мненията на експерти преди да вземе окончателното си решение. Аргументи има и за двете решения   Това, което се знае и сега е, че завъртането на часовниковите стрелки на всеки шест месеца не носи обещаните положителни ефекти: Пестенето на електроенергия е незначително, а постоянната смяна на часовото време разстройва биоритъма на хората. Много от тях се оплакват нервност, проблеми със съня и концентрацията. Но какво ще се случи, ако няма лятно и зимно часово време? Кое ще остане за постоянно – лятното или зимното? Отговорът на този въпрос не е никак лесен, защото има добри аргументи както в полза на едното, така и в полза на другото решение. Лятното часово време удължава светлото време на денонощието. Това дава допълнителни възможности за работа на земеделските стопани, както и на повечето трудещи се и ученици да се прибират у дома по светло. Аргументи в полза на зимното часово време също не липсват. Ако то се превърне в основно, няма да се налага да ставаме по тъмно от октомври до март. Освен това, ще можем да си поспиваме малко повече. Открай време животновъдите твърдят, че въвеждането на зимно часово време разстройва биоритъма на животните, но Европейската комисия не смята, че това е сериозен аргумент, поради наличието на изкуствено осветление в оборите и автоматизация на доенето. След 28 години и 56 преминавания от зимно към лятно и от лятно към зимно време - е дошло време за по-голяма промяна. Затова – нека бъде вечно лято!", "date": "2018.08.16", "title": "Ще се отменя ли лятното часово време?"}
{"url": "http://www.classa.bg/%D1%81%D0%B2%D1%8F%D1%82/item/385560-%D1%82%D0%BE%D0%B7%D0%B8-%D0%BC%D0%BE%D1%81%D1%82-%D0%B1%D0%B5%D1%88%D0%B5-%D1%81%D0%B3%D1%80%D0%B5%D1%88%D0%B5%D0%BD-%D0%BE%D1%89%D0%B5-%D0%BE%D1%82-%D1%81%D0%B0%D0%BC%D0%BE%D1%82%D0%BE-%D0%BD%D0%B0%D1%87%D0%B0%D0%BB%D0%BE", "text": "\"Този мост е сгрешен. Ще дойде момент, в който разходите по поддръжката му ще станат повече от тези за подмяната му. В края на 90-те години на миналия век те вече са били над 80% от цената на изграждането му.\" Това са думите на архитекта проф. Антонио Бренчич, експерт по конструкции от армиран цимент във Факултета по инженерство на Университета в Генуа, в негово интервю за телевизионния канал \"Примоканале\" отпреди две години. Става въпрос за същия мост, който рухна във вторник, отнемайки живота на над 30 души. Огромна част от структурата се срина Близо до италианския град Генуа като изпрати автомобили и камиони, потънали в купища развалини. За местните мостът \"Моранди\" в Генуа е познат като \"Бруклин Бридж\" на Генуа - ключов за пътната артерия по италианската Ривиера. Рухването на моста донесе за града дни на траур.  От години те виждат бавната разруха, която обзема съоръжението - периодичните цепнатини, запълвани и кърпени от местните власти редовно, се появяват отново и отново. Построен през 60-те години от инженера Рикардо Моранди, магистралният мост претърпява обширни ремонти през 1980 г., 1990 г. и последно през 2016 г. \"В този мост има много грешки и рано или късно той ще трябва да бъде заменен. Не знам кога обаче\", предупреждава проф. Бренчич в това си интервю. По негови думи инж. Моранди бил човек с големи познания, но със сериозни проблеми в калкулациите на практика, което прави мостът \"фундаментално нестабилен\". Така, по негови думи, още със самото си построяване съоръжението не просто надхвърля предварително заложения бюджет, но и също така проявява някои важни проблеми. \"Моранди обърка сметките. Петролен кораб се заклещи под най-ниската му част и резултатът бяха 5 жертви\", коментира Бренчич.  Самият проект за моста в Генуа много наподобява друг проект на инж. Моранди в родната му Венецуела - моста на езерото Маракайбо Въпреки че подобен мост би трябвало да издържа 100 години, проф. Бренчич посочва, че \"една от кулите – източната, трябва да бъде подсилена много стабилно като се заменят ключови компоненти, което се случва само 20 години след построяването на моста\". \"20 години за мост са нищо\", допълва Бренчич. Допълнително с това идва и тежкият трафик.      Съществуващите вече проблеми вероятно са били допълнително засилени и от огромния трафик, който ежедневно се излива по моста. \"Моранди\" представлява важна точка за пътищата по Северна Италия - той седи на голямата пътна артерия А10, обслужваща италианската Ривиера и свързваща Северна Италия с Франция. Всяка година по него минават над 25 млн. превозни средства, включително и солидно количество тежкотоварни автомобили. Доклад от 2011 г. на италианската компания за поддръжка на магистралите \"Аутостраде\", част от групата \"Атлантия\", отбелязва, че мостът страдал от сериозна деградация, което го прави потенциално опасен. \"Опашките от автомобили и обемът на трафика предизвикват интензивно разграждане на мостовата структура ежедневно в пиковите часове, тъй като е ключово място, през което преминават много коли\", се казва още в доклада. Именно това кара и компанията да следи изключително внимателно моста и да се поставят допълнително укрепяване. \"Срутването е изненадващо и непредвидимо. Мостът е под постоянно наблюдение, дори повече, отколкото изисква законът\", коментира Стефано Мариляни, директор на \"Аутостраде\" във вторник след инцидента, подчертавайки, че при последните инспекции не се е появило нищо проблематично, което да даде знак, че мостът може да бъде смятан за опасен. Според Италианското гражданско инженерно дружество продължителността на живота на мостовете, построени през 50-те и 60-те години, е около 50 години. Десетки хиляди съоръжения по целия континент са построени през тези десетилетия, използвайки най-известната технология по онова време - стоманобетона. По техни думи мостът \"Моранди\" би трябвало да е достигнал тази около 50-годишна граници миналата година. Следователно е бил подложен на армировка и е бил под постоянно наблюдение. Това обаче не е попречило на рухването. Цената за обновяване и укрепване на мостовете от 50-те и 60-те години е повече, отколкото би струвало да бъдат унищожени и възстановени, смятат от Дружеството на инженерите. Те настояват и за програма, която да замени повечето от мостовете с нови и модерни съоръжения с продължителност на живота от 100 години. Трагедията от вторник най-вероятно ще даде тласък на това предложение поне до нивото на обществен дебат по темата.  Италия вече заговори за нуждата от обновяване на инфраструктурата си, дори това да значи заобикаляне на препоръките на ЕС за бюджетни ограничения. Едно е сигурно - в Италия искат отговори, а властите обещават, че ще дадат такива и ще накажат виновните. Кой обаче е наистина виновен за 50-годишно неглижиране на един мост?    ", "date": "2018.08.16", "title": "\"Този мост беше сгрешен още от самото начало\""}
{"url": "http://www.classa.bg/%D1%81%D0%B2%D1%8F%D1%82/item/385561-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%B1%D0%BE%D1%80%D0%B8-%D1%81%D1%80%D0%B5%D1%89%D1%83-%D1%82%D0%B5%D0%BB%D0%B5%D1%84%D0%BE%D0%BD%D0%B0,-%D0%BA%D0%BE%D0%B9%D1%82%D0%BE-%D0%BD%D1%8F%D0%BA%D0%BE%D0%B3%D0%B0-%D0%B3%D0%BE-%D1%81%D0%BF%D0%B0%D1%81%D0%B8", "text": "В нощта, в която той бе заплашен да загуби всичко, Реджеп Тайип Ердоган се реши на изненадващ ход. На онзи 15-ти юли 2016 г. не му оставаха толкова много възможности, след като бунтовническите войници бяха завзели телевизионните станции в страната и парализираха телефонните мрежи. Как би могъл Ердоган да се обади на своите последователи и да ги призове да се противопоставят? Ето защо   - с помощта на iPhone на Apple и приложението за видео телефония FaceTime. \"Призовавам турския народ да се събере на площади и летища. Няма по-голяма сила от тази на хората!\", призова Ердоган. \"Йерархията е нарушена. Това е стъпка срещу висшите командващи от техните подчинени\", посочи той. Образът бе зърнест, накъсан, но може би точно това предаване помогна на Ердоган да запази своята власт. Бунтовниците не успяха да блокират Facetime и да спрат разпространението на видео съобщението. Но това е страхотна ирония: В безизходицата си Ердоган посегна за помощ точно към този продукт, на който две години по-късно обяви бойкот, пише в свой репортаж германският Die Welt. Турският президент иска да вгорчи живота на американските технологични компании, на първо място на Apple, иконата на индустрията. „Американците имат iPhone“, заяви Ердоган в реч пред свои привърженици, но \"от другата страна е Samsung“, пояснява той. По-късно видеоклипове в социалните медии показаха кадри, на които се вижда как турците разбиват своите iPhone. Причината за спора със Съединените щати е фактът, че Ердоган нареди ареста на един американски пастор. За да предизвика освобождаването му, президентът на САЩ Доналд Тръмп удвои митата върху стомана и алуминий от Турция. След това страната изпадна във валутна криза, а лирата загуби сериозна част от стойността си. Как Ердоган възнамерява да приложи на практика бойкота на Apple и да гарантира, че сънародниците му в бъдеще ще купуват оборудване от южнокорейския конкурент например, остава неясно. За Apple мярката вероятно няма да е сериозно предизвикателство. От общо 45 млн. потребители на смартфони в Турция около 15% притежават  iPhone - в сравнение с други пазари, като Германия или САЩ, това е сравнително малък дял. Ердоган обаче не е първият политик, на който му хрумва да се изправи срещу Apple. Преди две години подобен ход предприе и американец. Тогавашният все още кандидат-президент  Доналд Тръмп. Когато ФБР поиска достъп до iPhone през 2016 г. заради терористична атака през февруари, Apple отказа да отключи устройството, а Тръмп призова за бойкот. И по това време донякъде се държеше точно като Ердоган днес: Той изпрати призива си в Twitter - от своя iPhone. Делът на iPhone в Турция не е толкова значителен, но новините за забраната на продажбите на територията на турската страна са  , защото биха моли да създадат ефект на доминото,  . Вижте целия му коментар във видео материала.", "date": "2018.08.16", "title": "Ердоган се бори срещу телефона, който някога го спаси"}
{"url": "http://www.classa.bg/%D1%81%D0%B2%D1%8F%D1%82/item/385562-%D1%81%D1%8F%D0%BD%D0%BA%D0%B0%D1%82%D0%B0-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%BA%D0%BE%D0%BD%D1%84%D1%80%D0%BE%D0%BD%D1%82%D0%B0%D1%86%D0%B8%D1%8F-%D0%BD%D0%B0%D0%B4%D0%B2%D0%B8%D1%81%D0%BD%D0%B0-%D0%BD%D0%B0%D0%B4-wall-street", "text": "Курсът на  конфронтация на САЩ предизвиква на фондовите пазари все повече безпокойства за опасността от зараза.  Ето защо  инвеститорите по света отново стават все по-предпазливи, което се отрази и на търговията на Wall Street в сряда.  Индексът на сините чипове  Dow Jones Industrial Average  загуби около 140 пункта, или 0,5 на сто. Сходен спад от 0,8% отчита и по-широкият измерител  S&P 500.  По-значителен е спадът при технологичния  Nasdaq Composite , който се понижи с 1,2%, или 100 пункта.  Принос за минорното настроение на американските пазари имат и акциите в технологичния сектор, където книжата на  Facebook ,  Apple ,  Netflix  и  Alphabet  са на червена територия. Това идва, след като китайската  компания Tencent  отчете  . Компанията обяви спад на нетната си печалба с 2% до 17,9 млрд. юана (2,7 млрд. долара) за трите месеца до края на юни. Листнатите в САЩ акции на компанията поевтиняват с 6,57%.  Американският президент Доналд Тръмп понастоящем се бори на редица фронтове: от една страна постоянният фокус е върху търговските спорове с Китай, а и тези с Европа все още не са приключили.  Освен това Тръмп пое курс на конфронтация и срещу Русия, Иран и Турция. Многобройните, смесени макроикономически данни, изнесени в сряда, не зададоха ясна посока на пазара. Приятна изненада бе, че бизнес производителността в САЩ е по-силна от очакваното през второто тримесечие.   през юли. Освен това и доверието на американската икономика в Ню Йорк бе изненадващо добро през август, но   през юли на фона на слабото представяне на минния сектор и комуналните услуги. Случващото се в Турция продължава да е във фокуса на инвеститорите. Лирата достигна до рекордно ниска стойност спрямо долара по-рано тази седмица на фона на продължаващи притеснения на инвеститорите, че проблемите на Анкара може да се разпространят и сред други икономики по света. Миналия месец турската инфлация достигна 16% - много над зададената цел на Турската централна банка от 5%. Спадът в стойността на турската  валута  идва и на фона на разпалващ се търговски конфликт между Анкара и Вашингтон. Напрежението между двете страни, което бе подновено във връзка със съдбата на американския пастор Андрю Брънсън, арестуван в Турция по обвинения в тероризъм, се прехвърли и на търговския фронт. Миналата седмица американският президент Доналд Тръмп заяви, че ще увеличи двойно митата за внос на метали от Турция заради обезценяването на лирата. От своя страна по-рано днес стана ясно, че   върху редица американски продукти, сред които автомобили, цигари и алкохол. Цените на петрола спаднаха още по-рязко, тъй като бе отчетен рязък ръст на седмичните петролни запаси. Това увеличи натиска над цените на акциите на петролните компании, като Chevron и ExxonMobil.  Chevron  е на дъното на Dow със спад от 3,5%, а при  Exxon  понижението е с 1,7%.  Преди след края на борсовата сесия своя тримесечен отчет да представи производителя на телекомуникационно оборудване  Cisco , вниманието на вложителите се насочи към търговската верига  Macy's . Въпреки силен ръст на приходите през второто тримесечие данните не бяха посрещнати добре от пазара, защото те бяха придружени от високи разходи. Акциите на компанията се сринаха на Nyse с почти 14 на сто. Конкурентните вериги  Kohl's  и  J.C. Penney  също бяха наказани. За Kohl's спадът е с 5,5 на сто, докато са J.C. Penney бе по-голям – с около 8,5 на сто. Cree  загуби 7,6% от стойността си въпреки положителните тримесечни резултати. Някои анализатори смятат, че максималната оценка за акциите на производителя на LED вече е достигната. В края на краищата акциите поскъпнаха с около 40% от началото на годината. Книжата на  Tesla  поевтиняха с около 3% след туит на репортера на Fox Чарлс Гаспарино.   на електрически автомобили заради изявления на изпълнителния директор Илон Мъск относно планираното сваляне на компанията от борсата, написа Гаспарино, позовавайки се на източници, които не назовава.", "date": "2018.08.16", "title": "Сянката на търговска конфронтация надвисна над Wall Street"}
{"url": "http://www.classa.bg/%D1%81%D0%B2%D1%8F%D1%82/item/385563-%D1%81%D0%BF%D0%B0%D0%B4-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D0%B1%D0%B2%D0%BF-%D1%81-10-%D0%B1%D0%B8-%D1%81%D0%B2%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D1%81-0,4", "text": "Износът на български фирми към Турция представлява около 4% от БВП на България. Ако се очаква свиване на турския БВП с 10%, то би трябвало това да се отрази на българската икономика с 0,4%.  Как ще го понесат българските фирми ще зависи от мерките, застраховките, които са предприели.  Това каза  Милена Виденова , управител на Кофас България, в предаването „ В развитие “ на  с водещ  Делян Петришки . „Тези фирми, голяма част от които са представени в България,  работят и произвеждат за пазарите на ЕС. Около 8 000 са фирмите у нас с турски капитал. Броят им нараства през 2018 г. спрямо 2017 г. с 5 %, а ако вземем данните за един хоризонт от 10 години, те са се увеличили със 180.  Нарастват и техните приходи и печалби\", каза още Виденова. По думите ѝ добрите шансове за турската икономика в момента са в нейните експортните продукции, автомобилостроенето, селското стопанство.  „Турската икономика се характеризира с голямо производство и голямо потребление. За да функционира производството, трябва да има импорт на материал, а това води до оскъпяването му. Високите разходи на физическите лица влияят на потреблението, а две трети от БВП на Турция е зависим от това вътрешно търсене. Цялата задлъжнялост ще свие вътрешното потребление“, каза специалистът. Намерението на турската централна банка да овладее шоково ликвиднната ситуация, като повиши с 1000 базисни пункта лихвата за рефинансиране, води до много по-висока инфлация от първоначалните прогнози преди 6 – 7 месеца, каза още Виденова. Високите нива на увеличение - от 15% до 25% на лихвата за физическите лица, от 14% на 24% за фирмените кредити, изравняват лихвената тежест в двата типа кредитиране. Тези нива, по думите на госта, напомнят много на ситуацията в България преди въвеждането на валутния борд. „Това се случва поради обезценяването на лирата спрямо долара, повече от 90 % и спрямо еврото – над 80%. От друга страна, индикатор за всеки инвеститор е CDS (Цената на застраховката срещу фалит по отношение на местния дълг, б.ред.), там също има рекордно покачване със 78 базисни пункта до 529 пункта, което е най-високото ниво от 2008 година. Тоест - има загуба на доверие от страна на инвеститорите по отношение на турската икономика\", каза още Виденова.", "date": "2018.08.16", "title": "Спад на турския БВП с 10% би свил българската икономика с 0,4%"}
{"url": "http://www.classa.bg/%D1%81%D0%B2%D1%8F%D1%82/item/385564-%D0%B7%D0%B0%D1%89%D0%BE-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D1%81%D0%B5-%D0%B6%D0%B8%D0%B2%D0%B5%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B5-%D0%B2-%D1%81%D0%B2%D0%B5%D1%82%D0%B0", "text": "Хофбург, операта, Пратерът: Виена е не просто красива, а и в нея се живее най-добре в света. В новата класация на сп. \"Икономист\" австрийската столица измести Мелбърн, който цели 7 години беше на върха.             Мелбърн остава на втора позиция, следван от Осака, Калгари и Сидни, според новата класация на списание \"Икономист\". Хамбург - единственият германски град, който досега беше сред първенците, изпадна от челната десятка. В годишното изследване на \"Икономист\" се прави оценка на \"стандарта на живот на 140 градове в света\". Анализът се базира на 30 критерии, разпределени в 5 категории: инфраструктура, образование, здравеопазване, стабилност и култура. Според тях, Виена отбелязва 99,1 от 100 възможни точки, които я правят \"почти идеална\" за живеене. За този успех допринася политическата стабилност в австрийския град, където в момента живеят над 1,8 милиона души. Решаващи показатели са също така ниската степен на престъпност и на заплаха от терористични актове. В топ 10 попадат най-много градове от Австралия и Канада: Мелбърн, Сидни и Аделаида в Австралия и Калгари, Ванкувър и Торонто в Канада. Японските мегаполиси Осака и Токио са на 3-та и 7-ма позиция, а Копенхаген, който е на 9-то място, е единственият европейски град сред първенците.   Франкфурт на Майн е първенец сред германските градове   Хамбург изпадна от челните позиции за първи път от 2015 година насам и в момента се нарежда едва на 18-то място. Причината е не че качеството на живот в града се е влошило, а че други градове в света предлагат по-добри условия на живот, пише \"Икономист\". От германските градове най-добре се представя Франкфурт на Майн, той заема 12-тата позиция. Берлин, Мюнхен и Дюселдорф също попадат сред 30-те най-добри градове за живеене в света. Сред основните изводи от изследването е, че по-големите и по-гъсто населените градове имат по-високи нива на престъпност и натоварена инфраструктура. Именно затова Лондон, например, се нарежда едва на 48-то място в класацията, а Ню Йорк е 57-ми поред. В дъното на ранглистата са Дамаск (Сирия), Дака (Бангладеш), Лагос (Нигерия), Карачи (Пакистан) и Порт Морсби (Папуа Нова Гвинея). Някои от най-опасните градове в света, като Багдад (Ирак) и Кабул (Афганистан), дори не са били обект на анализ. Класацията не трябва да се бърка с тази, която ежегодно публикува консултантската фирма \"Мърсър\": според тази класация Виена също е най-добрият град за живеене в света, само че е следвана от Цюрих и Мюнхен.", "date": "2018.08.16", "title": "Защо във Виена се живее най-добре в света"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385556-%D0%BB%D0%B5%D1%81%D0%B1%D0%B8%D0%B9%D0%BA%D0%B8-%D0%B1%D1%8F%D1%85%D0%B0-%D0%B3%D0%BB%D0%BE%D0%B1%D0%B5%D0%BD%D0%B8-%D0%B8-%D0%B1%D0%B8%D1%82%D0%B8-%D1%81-%D0%BF%D1%80%D1%8A%D1%87%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BA%D1%81-%D0%B2-%D0%BA%D0%BE%D0%BB%D0%B0", "text": "Две малайзийски жени, които се опитаха да се занимават с лесбийски секс в кола, бяха осъдени на глоба и удари с ратанови пръчки, съобщи Ройтерс. Правоохранителните служители на консервативната държава в щата Тренгану в североизточната част на страната откриха две мюсюлманки, които се опитваха да правят секс в колата. Жените признават своята вина. Всяка от тях бе осъдена на глоба от $ 806 и по шест удара с пръчки. Трябва да се отбележи, че това е един от малкото случаи срещу представители на общността на ЛГБТ в преобладаващо мюсюлманската страна. \r\n", "date": "2018.08.16", "title": "Лесбийки бяха глобени и бити с пръчки заради секс в кола"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385557-%D0%B2%D0%BE%D0%B7%D0%B5%D1%82%D0%B5-%D1%81%D0%B5-%D0%BA%D0%B0%D1%82%D0%BE-%D1%81%D1%82%D0%B0%D0%BB%D0%B8%D0%BD", "text": "Автомобилът от представителния клас има 8-цилиндров двигател с обем 6 литра и мощност 140 конски сили. Легендарната лимузина от времената на Сталин ЗИС-110 е изложена за продан в Санкт Петербург. Цената е 25 милиона рубли (около 628 734 лева). Съответната обява е публикувана и в мрежата.   В обявата се отбелязва, че пробега на автомобила е 1000 километра. Той е бил сглобен през 1953 година, разработвал се е под личния контрол на Йосиф Сталин.  Въпросният модел лимузина е бил произвеждан до 1961 година. Като цяло са произведени 2089 бройки.      Обявената за продажба лимузина е с 8-цилиндров двигател с обем шест литра и 140 конски сили. Снабдена е с тристепенна скоростна кутия.      Обявената цена съответства на стойността на джипа Rolls-Royce Cullinan с базово оборудване.", "date": "2018.08.16", "title": "Возете се като Сталин"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385558-2-%D0%B3%D0%BE%D0%B4%D0%B8%D1%88%D0%BD%D0%BE-%D0%BF%D1%83%D1%88%D0%B8-%D0%BF%D0%BE-40-%D1%86%D0%B8%D0%B3%D0%B0%D1%80%D0%B8", "text": "Едно 2 годишно дете от Индонезия пуши 40 цигари на ден и става агресивно, ако някой откаже да му даде. Рапи Ананда Паммунка започнал да взема фасовете на майка си, които му ги палели по-големите деца от квартала и се забавлявали, докато го наблюдават. Малкото дете бързо станало пристрастено към цигарите, а родителите му намирали това за толкова смешно, че сами започнали да му купуват цигари и да му ги дават с кафе. Обаче ситуацията бързо станала много сериозна и детето започнало да показва силни признаци на пристрастяване. \"Моят Рапи свикна да пуши цигари, докато пие кафе и яде торта. Вече в продължение на два месеца пуши по две кутии на ден.\" \"Ако не му дам цигара, той просто става луд\", казва Маряти, майката на детето. \"Без цигара той не може да заспи. Само крещи и плаче. Цигарите са скъпи, но ние трябва да му купуваме, тъй като пуши по цял ден,\" добавя Маряти. И баща чу също не може да му откаже, когато поиска цигара от него, пише Unilad. \"Не мога да му кажа \"не\". Аз дори и не пуша вкъщи, само на работа, но Рапи иска да пие кафе и да пуши цигари,\" казва бащата, който все пак се съгласява, че е време да посетят лекар и да започнат терапия за отвикване от зависимостта. \r\n  ", "date": "2018.08.16", "title": "2-годишно пуши по 40 цигари"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385559-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-16-%D0%B0%D0%B2%D0%B3%D1%83%D1%81%D1%82", "text": "ОВЕН ( 21 март - 20 април ) Трябва да се справите с заемите, да платите дълговете и да планирате текущия месец. Проявете уменията си в неща, които познавате. Не е необходимо да правите нови запознанства, само ще се разсеете от важните проекти. Внимателно изяснявайте отношенията, с любимия човек. ТЕЛЕЦ ( 21 април - 21 май )  Очаква ви успех на на работното място, което значително ще ви тласне напред. Основното нещо е, да не бъдете твърде строги спрямо себе си и другите около вас. При комуникация с роднини, са възможни неприятности, затова бъде мълчаливи и задържани. Този ден е благоприятен за открития, реализации и изследвания, които ще ви дадат самочувствие. БЛИЗНАЦИ ( 22 май - 21 Юни ) Трябва да подготвите всичко, за изпълнението на глобалните си проекти. Нека, сега нещата да узреят в мислите ви, докато намерите възможност за изпълнение на плановете си. Един добър ден за започване на лечение и закаляване на организма. Не стойте много време на слънце, това може да се отрази зле на кожата ви.   РАК ( 22 юни - 23 юли ) Препоръчително е, да покажете практичност, за да завършите успешно всички започнати дела. Финансовата сфера, ще се развива по-благоприятно от личната. Не се страхувайте да отворите сърцето си към някой, когото наистина обичате. Дори ако хората около вас, са против вашите действия и думи. Семейните, може да посветят вечерта на децата и домашните проблеми. ЛЪВ ( 24 юли - 23 август ) Ще се нуждаете от морална подкрепа от хората до вас. Дори ако сте на път, не забравяйте да се обадите и да се консултирате с близките си. Сватби и празнични събития, по-добре отложете за друго време. Ще трябва трезво и реално да оцените всичко, което се случва в личния ви живот. ДЕВА ( 24-ти август - 23 септември ) Очаква ви дълъг път, който сте планирали още в началото на месеца. Не се договаряйте с важни хора, ако усетите напрежение и дисхармония в разговорите. Към вашето мнение, ще се прислушват дори и опитните колеги, въпреки че някои от тях мечтаят да ви изместят. ВЕЗНИ( 24 септември - 23 октомври) Ще имате свое мнение за всичко, което ви казват. Това не е лоша позиция, но е твърде рисковано. Може да се скарате с хора, от които пряко зависи вашата кариера. Изчистете задълженията си, не взимайте кредит и забравете за \"лесната\" печалба. Неподходящите стъпки в любовта, ще ви поставят пред труден избор.   СКОРПИОН ( 24 октомври - 22 Ноември ) Препоръчва се, да намерите радост дори и в малки неща, ако не искате да сте с развалено настроение, още от сутринта. Отложете големите проекти и пестете енергия. Сериозен разговор очаква някой от вас, с някой от вашите роднини, което ще доведе до драматични промени в живота. Може да разкриете творческия си потенциал, като се занимавате с любимото си хоби.   СТРЕЛЕЦ ( 23 Ноември - 21 Декември ) Очаква се увеличение на активността ви в работата и личната сфера. Ако спрете да се самообвинявате за всичко което сте направили погрешно, тогава ще спечелите. Не пренебрегвайте симптомите на настинка, по-добре посетете лекар. Възможен е напредък в социалната сфера, което за дълго, ще укрепи авторитета ви в обществото. КОЗИРОГ (22 Декември - 20 януари ) Не очаквайте лек и слънчев ден, днес ще трябва да се сражавате за всичко сами. Не се обезсърчавайте, ако нещо не се получи, защото животът е богат на такива изненади. Затова във финансите, всичко ще бъде добре и до вечерта ще получите награда за извършената работа. Един добър ден за спорт и борба с лошите навици.  ВОДОЛЕЙ ( 21 януари -  19  февруари ) Ще бъдете обсебени от кариерата си, като никога преди. Уморени сте, да се задоволявате с малки роли и искате да заемате по-висока позиция. Е, това ще изисква не само естествена амбиция, но и богат опит. От масови събития и тържества, по-добре се откажете, така че да не се уморите морално.   РИБИ ( 20 февруари - 20 март ) Препоръчва се, повече да се занимавате с умствена дейност, отколкото да мислите за бъдещите перспективи. Много от проектите ви, ще донесат приходи и ще помогнат да се измъкнете от тези, които ви пречат да се движите напред. Възможни са бизнес пътувания в чужбина, покупка на ценни книжа и подписване на договори. Вечерта се посветете на семейните и битови проблеми.", "date": "2018.08.16", "title": "Дневен хороскоп 16 август"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385555-%D0%B2-%D0%BA%D0%B8%D0%B5%D0%B2-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%BA%D0%B0%D1%84%D0%B5%D0%BD%D0%B5-%D1%81-%D0%B3%D0%BE%D0%BB%D0%B8-%D0%BA%D0%B5%D0%BB%D0%BD%D0%B5%D1%80%D0%BA%D0%B8-%D0%B2%D0%B8%D0%B4%D0%B5%D0%BE-18", "text": "Необичайно \"арт кафе\" беше открито в Киев. Според новинарската агенция News Front, цитирайки украински медийни съобщения, сервитьорките в заведението ходят полуголи. Трябва да се отбележи, че в тази форма сервитьорките приемат поръчки всеки вторник до сутринта. Пре това време ястията в заведението също носят имена, свързани с темата за секса. \r\n    ", "date": "2018.08.16", "title": "В Киев отвори врати кафене с голи келнерки (ВИДЕО 18+)"}
