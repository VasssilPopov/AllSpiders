{"url": "http://www.classa.bg/%D1%81%D0%B2%D1%8F%D1%82/item/376663-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%BA%D0%B0%D0%B7%D1%83%D1%81%D1%8A%D1%82-%D1%81-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC", "text": "Президентът на Турция Реджеп Тайип Ердоган е предан привърженик на „Мюсюлмански братя”, и то още откакто влезе в политиката. В ранните си години като премиер, малко след 2000 г., той се пазеше, внимаваше да не радикализира дневния ред прекалено рано. Въпреки ислямистките си възгледи, той направи официално посещение в Израел през 2005 г., където беше приет с почести от израелския премиер Ариел Шарон. Не след дълго обаче близките отношения, в които се намират Турция и Израел, започнаха да се влошават. Повратната точка дойде през 2009 г. с първия конфликт между Израел и движението „Хамас”, което пое властта в ивицата Газа и безразборно изстрелваше ракети по Израел. На годишната международна среща в Давос през въпросната година Ердоган не можа да се сдържи.  . Размахвайки пръст на Перес, той заяви: „Когато става въпрос за убийства, знаете много добре как да убивате. Знам много добре как удряхте и убивахте деца по плажовете”. По-късно, вбесен от отказа на модератора да му предостави повече време, за да отговори на емоционалния укор на Перес, той слезе от сцената. Между тази първа индикация за крайната ислямистка позиция на Ердоган и невъздържаната му реакция спрямо съобщението на американския президент Доналд Тръмп от 6 декември 2017 г., с което призна Йерусалим за столица на Израел, се крие скандала с „Мави Мармара” – сблъсъкът в открито море между израелски войници и турска флотилия от шест кораба, привидно участващи в хуманитарна мисия за облекчаване на онова, което се описва като обсада на ивицата Газа. По време на схватката девет души от онези, които са на борда на „Мави Марама”, губят живота си. Ердоган изманипулира ловко ситуацията, като я определи като пробив в турско-израелските отношения, който продължи шест години.   Западни активисти, работещи с турската Фондация за човешки права и свободи (IHH), сформираха флотилия от шест кораба. Неправителствената организация, която е подкрепена от турското правителство, има дългогодишен опит с контрабандата на оръжие и насилието в подкрепа на ислямистките каузи по целия свят.   Корабите далеч не са били препълнени до перилата с хуманитарна помощ, а три от шестте кораба в конвоя всъщност не са превозвали каквато и да било помощ. „Мави Мармара” е бил един от тези кораби. Близо 40 въоръжени активисти са били във водещия кораб на флотилията, „Мави Мармара”, като са се качвали на борда от различни места и не са били подложени на никакви проверки за сигурност. Те са водени от ръководителя на IHH. Турски журналист на борда на „Мави Мармара” заяви:  Военната намеса на Израел и последвалата смърт на девет от войниците предоставиха на Ердоган политическа и дипломатическа възможност, на която едва ли се е надявал. Той побърза да се възползва от нея, като упрекна Израел за извършването на „клането”. Участието на неговата партия ПСР в заговора до голяма степен остава скрито. Бяха необходими шест дълги години, прекарани в интензивни преговори, преди дискусиите по този въпрос да бъдат прекратени през юни 2016 г.  „Трябва да променим схващането на израелските граждани спрямо турските граждани и обратно”, заяви Мехмет Буюкекши, председател на Турската асоциация на износителите. Реакцията на Ердоган относно известието за решението на Тръмп за Йерусалим обаче, изглежда предвещава повтарянето на случая с „Мави Мармара”. В изявление в парламента в Анкара, Ердоган заяви:  Три дни по-късно той се обърна към Израел, определи го като „терористична държава”, обещавайки да използва всички средства, за да се пребори с признаването на Йерусалим за столица на Израел. Израелският премиер Бенямин Нетаняху реши да му отвърне по същия категоричен начин в тази словесна битка.  Авторитетът на Ердоган след епизода с „Мави Мармара” се вдигна – както в страната, така и мюсюлманския свят. Сега той отново поема инициативата. Той свика специална среща на Организацията за ислямско сътрудничество, на която в момента е председател. Представяйки себе си като мюсюлманския защитник на Йерусалим, той осъди изявлението на Тръмп, разкритикува вялата реакция на Арабския свят и призова световните сили да признаят Йерусалим за столица на Палестина. Ердоган има още три причини, за да се нахвърля върху Съединените щати.  . Зараб е ключов свидетел в наказателния процес срещу турския банкер Мехмет Хакан Атила.   Предполага се, че Иран е имал достъп до световните пазари въпреки санкциите на ООН и САЩ.  Последната заплаха на Ердоган бе да създаде турско посолство, акредитирано в Палестина, в Източен Йерусалим. Независимо дали ще предизвика бурни вълнения по казуса с Йерусалим, само времето ще покаже дали ще успее да отклони вниманието на света от други, по-смущаващи въпроси.  ", "date": "2017.12.24", "title": "Ердоган и казусът с Йерусалим"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376656-%D0%B1%D1%8A%D0%B4%D0%BD%D0%B8-%D0%B2%D0%B5%D1%87%D0%B5%D1%80", "text": "На 24 декември отбелязваме един от най-големите християнски празници - Бъдни вечер. Според библейското предание, на Бъдни вечер започват родилните мъки на Дева Мария и е начало на Христовото рождение. Върху трапезата на Бъдни вечер се нареждат нечетен брой ястия - 7, 9 или 11. Празничната маса включва обреден хляб, наречен \"Боговица\" или \"вечерник\". Той е замесен с \"мълчана вода\" от момата или от млада булка, като брашното е пресято през три сита. От тесто върху хляба се оформят изображения на нивата и на домашните животни. След четене на молитва, стопанинът разчупва питата с парата и първото парче от нея се оставя пред иконата. Освен Бъдни вечер, днес празнуваме и имен ден, тъй като почитаме и паметта на света преподобномъченица Евгения.", "date": "2017.12.24", "title": "Бъдни вечер"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376657-%D0%B2%D0%B8%D0%BD%D0%B5%D1%82%D0%BA%D0%B8%D1%82%D0%B5-%D0%B2-%D0%BF%D1%80%D0%BE%D0%B4%D0%B0%D0%B6%D0%B1%D0%B0", "text": "От 22 декември започна продажбата на винетките за МПС за 2018 г. Разпространителската мрежа вече е заредена с над 2 млн. винетки, от които 900 000 са годишни за леки автомобили. До края на януари по пунктовете щебъдат разпространени още 5 милиона бройки, съобщават от Пътната агенция. От началото на годината до края на ноември т.г. са продадени 6 985 024 винетки. Начислените приходи са 338 млн. лв. Спрямо същия период на миналата година постъпленията нарастват с 20 млн. лв., а броят на продадените стикери се увеличава с над половин милион броя. От събраните до момента 338 млн. лв., близо 244 млн. лв. са от шофьорите на леки автомобили, а около 95 млн. лв. от камионите над 3,5 тона. Съотношението в продажбите на винетки за леки и тежкотоварни автомобили е 70 към 30. Годишният стикер струва е 97 лв., месечния 30 лв., а седмичния 15 лв.", "date": "2017.12.24", "title": "Винетките в продажба"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376658-%D0%B2%D1%80%D1%8A%D1%85-%D1%81%D1%82%D0%B0%D0%BD%D0%B0-%D1%8E%D1%80%D0%B8%D0%B4%D0%B8%D1%87%D0%B5%D1%81%D0%BA%D0%BE-%D0%BB%D0%B8%D1%86%D0%B5", "text": "Властите в Нова Зеландия обявиха връх Таранаки, разположен в западната част на Северния остров, за юридическо лице с човешки права, съобщи в. „Ню Зийланд хералд\". Осем местни племена са подписали меморандум за взаимно разбирателство с правителството, което означава, че съвместно ще имат опека над върха, който е затихнал вулкан, с последна активност през 1775 г. По данни на в. „Гардиън\" това е „очаквано признание на връзките на местните хора с вулкана, които го смятат за свой предтеча... или член на семейството\". Според новия закон, ако някой навреди на вулкана, ще понесе такова наказание, каквото се полага при причиняване на вреда на племето. Министър Андрю Литъл, който е водил преговорите от името на правителството, каза, че договорът ще послужи за най-добра защита на природната забележителност, която напоследък стана много популярна сред туристите. „Като жител на Ню Плимът, израснах под погледа на планината, затова много се радвам на уважението към местните хора и даването на юридическа защита и статут на личност на върха\", каза Литъл, цитиран от вестника. По-рано парламентът на нова Зеландия прие закон, който признава свещената за народността маори река Уонгануи за юридическо лице. Племето, което смята реката за своя прародителка, 140 години се бореше за това тя да бъде призната за живо същество", "date": "2017.12.24", "title": "Връх стана юридическо лице"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376659-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F,-%D0%B0-%D0%B2-%D0%B0%D0%B2%D1%81%D1%82%D1%80%D0%B8%D1%8F", "text": "На бежанците трябва да се помогне там, откъдето идват. Това заяви новият австрийски премиер Себастиан Курц, който призова за спиране на опитите за налагане на квотна система за разселване на бежанци.   Според Курц помощта в родните им места трябва да става или с военно участие, или с помощ в \"сигурните зони\" около държавите, където са настанени бежанците. Той не уточнява какви да бъдат военните средства.  \"Принуждаването на страните да приемат бежанци не води Европа към напредък. Дискусията няма смисъл\", заявява Курц. \"Мигрантите, които се насочват към Европа, не искат да отидат в България или Унгария. Те искат да отидат в Германия, Австрия или Швеция\", подчерта той.", "date": "2017.12.24", "title": "Бежанците не искат в България, а в Австрия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376660-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D1%85%D0%B0%D1%80%D1%87%D0%B8%D0%BC-%D0%BD%D0%B0%D0%B4-2-%D0%BC%D0%BB%D1%80%D0%B4-%D0%BB%D0%B5%D0%B2%D0%B0", "text": "Според експертите тази година ще похарчим рекордната сума от около 2 млрд. лева само за Коледните празници. В това число влизат парите, отделени за подаръци, за пътувания и за празничната трапеза. Средствата обаче сериозно надхвърлят личните финанси на българите. Дупките в семейния бюджет ще бъдат запълнени с пари, взети на заем. Финансовите институции, които предлагат така наречените бързи кредити, отчитат сериозен ръст в търсенето на този тип заеми. Статистиката показва, че потребителите най-често са склонни да купуват скъпа техника със заем или на изплащане. На първо място са смарт телефоните, които обикновено стигат до 1300 лева стойност за изплащане. Следват ги скъпите \"умни\" телевизори, лаптопите и домашните електроуреди.", "date": "2017.12.24", "title": "По празниците харчим над 2 млрд. лева"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/376661-%D0%BB%D1%8F%D0%B2%D0%B0-%D0%BB%D0%B8-%D0%B5-%D0%B1%D1%81%D0%BF-%D0%B1%D1%81%D0%BF-%D0%B3%D1%83%D0%B1%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B5-%D0%B7%D0%B0%D1%89%D0%BE%D1%82%D0%BE-%D0%B5-%D0%BB%D1%8F%D0%B2%D0%B0-%D0%BF%D0%B0%D1%80%D1%82%D0%B8%D1%8F,-%D0%B0-%D0%B7%D0%B0%D1%89%D0%BE%D1%82%D0%BE-%D0%BD%D0%B5-%D0%B5-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE", "text": "Ще засегна само някои аспекти от моите виждания за БСП като л БСП е партия на лявата фразеология, когато е в опозиция и на дясната икономическа политика, когато беше на власт през част от последните 28 години. Сега е партия на острите разобличителни речи, които подкрепям, и на бледите, неизбистрени и несистематизирани леви идеи за алтернативна икономическа политика, която би провеждала, ако дойде на власт. Бедата е, че с такива неубедителни и неясни идеи, не се идва на власт. Гражданите на България очакват по-ясна, по-конкретна, по-категорична и по-убедителна алтернативна лява икономическа политика. БСП е партия, която не умее да използва най-добрите си собствени кадри за лява икономическа политика. Ръководството на БСП се огражда с бледи, недостатъчно компетентни личности, а когато партията е на власт се предоверява на кадри с по-скоро десни или дясно-центристки разбирания и изолира способни професионалисти с леви убеждения. Често се доверява на хора, които са й изменяли в миналото и са прескачали от партия в партия, отколкото на лоялните си почтени професионалисти. Икономическата платформа на БСП за последния конгрес и особено за последните избори беше адресирана главно към бизнеса, а не към трудовите хора. Това беше изрично подчертано при представянето на платформата от член на Изпълнителното бюро на Националния съвет. В платформата нямаше конкретни ангажименти за съществени промени в политиката по заплатите, пенсиите, за възстановяване на необлагаемия минимум, за отмяна на „плоските” преки данъци, за диференциран ДДС, за данъците върху имоти и наследство и т.н., които да привлекат вниманието на левите и средни слоеве от избирателите. Някои десни партии имаха по-категорични леви обещания. БСП има противоречива, разкрачена политика по „плоските” данъци. Първоначално допусна грешка като ги въведе. По-късно обяви че ще ги отмени, а след това се отказа от намерението си да ги замени с умерено прогресивни. Напоследък отново се ориентира към умерено прогресивен данък върху доходите с необлагаем минимум. Продължава обаче да мълчи по „плоския” данък върху печалбата. В партийното ръководство има влиятелни заможни хора, заинтересовани от запазване на „плоските” данъци, защото са облагодетелствани от ниското облагане на собствените им доходи. И нищо чудно. Философите отдавна са доказали, че битието определя съзнанието. А световната практика го е потвърдила категорично. Още от началото на 1990-те БСП прие наложената ни отвън идея за форсирана поголовна приватизация и я прилагаше усърдно, когато беше на власт. По това тя не се различаваше от десните български партии. А трябваше и можеше да се застъпи за запазване и равнопоставено пред закона състезание под икономическото слънце между държавна, частна и кооперативна собственост. Нека преуспяват тези, които работят по-добре, задоволяват по-успешно обществените потребности и са рентабилни. Известно е, че двигател на икономическия прогрес е лоялната конкуренция, а не формата на собственост. На българския и чуждестранния капитал можеше да се предостави възможност да изгражда собствени частни предприятия, а не да му се подаряват нормално действащи рентабилни държавни предприятия, чиято продукция се приемаше на нашия и чуждестранния пазар. Можеше да има някаква логика за приватизация само на лошо функциониращи губещи предприятия, за да бъдат оздравени и използвани от новите собственици. Нали казваха, че частникът е добър стопанин, а държавата е прахосник. Оказа се, че новите частни собственици съсипаха дори и рентабилните преди това, държавни предприятия. В годините на свое управление ръководството на БСП си затваряше очите пред тези безобразия, както правеха и десните партии. Избирателите трудно можеха да разграничат програмата на БСП от тези на десните и центристките партии.Това беше недопустимо за лява партия. БСП и сега не предлага реални мерки за възстановяване на поне част от ограбеното с приватизацията. Предложението „всичко на масата” по приватизацията, концесиите, държавните поръчки и т.н. е привлекателно и красиво, но е неизпълнимо. Дори цялата съдебна система да се занимава само с това, не е възможно да се ревизират над 7500 приватизационни сделки, с многобройни последващи анекси, голям брой концесии, хиляди държавни поръчки. Първоначалните собственици на много от тях са починали, а наследниците им едва ли могат да бъдат държани отговорни. Много от тях са препродадени, т.е. препрани и новите честни купувачи не могат да бъдат наказвани и т.н. Такъв свръхамбициозен подход осъжда предварително на провал добрата идея за ревизия на престъпните приватизационни, концесионни и други сделки, дори да отпадне давността върху тях. А след като не може да се осъществи такава свръхамбициозна програма, все едно че не се прави нищо или почти нищо! В мои публикации предлагам по-сромни, но реалистични подходи: преглед на законосъобразността и целесъобразността на приватизацията на 80-100 най-големи и съмнителни обекти и пълна ревизия на имотите и доходите на 1000-1500 най-големи нови богаташи. Известно е бедственото положение в здравеопазването. Причините за това са много. Една от главните е превръщането на болниците в търговски дружества. Тяхната работа сега се оценява не по лечебната дейност, а по финансовите им баланси. Това е безобразие! Напоследък БСП правилно критикува тези безобразия и внесе конкретни предложения за законодателни промени. Питам се, обаче, защо БСП не отмени този странен статут на лечебните заведения през годините, когато беше на власт? Защо допусна то да се бави толкова години? Това говори за неубедителна за лява партия политика в здравеопазването. Подобно е положението в образованието, в науката. И не само там. Съществено подобрение в живота на хората е възможно само чрез ускорен догонващ растеж на производството с 8-10% средногодишно. Това обаче изисква многомилиардни инвестиции, повече и по-квалифицирани човешки ресурси, нови технологии и много време – 10-15 и повече години. Бедстващите милиони българи, лъгани до сега за щастливото бъдеще, обаче не могат да чакат толкова дълго. Ако през близките години не настъпят благоприятни промени, дори пословично търпеливият и робски покорен български народ може да сервира неприятни изненади на потъналите в охолство олигарси и самозабравили се управници. Скромно, но бързо начало на подобрение може да се постигне чрез нова доходна и данъчна политика. Най.общо казано, чрез разпределение и преразпределение на част от благата от най-богатите към бедните и средните слоеве от населението. Защото сегашното съотношение е крайно несправедливо и вече непоносимо. Ръководителите на БСП произнасят прочувствени речи за бедността, но на практика не вникват дълбоко в тази елементарна истина и когато са на власт не предприемат необходимите радикални мерки за промени. Това граничи с демагогия, която народът разбира и наказва. Недопустимо е лява партия да постъпва така! А БСП го прави от много години с фалшивото оправдание че „няма пари”. Повтарям отново – не е вярно че няма пари! Доказвал съм го в специални публикации през тази и предишните години. Казано накратко, нова политика по доходите означава промяна в съотношението между печалба и заплати в новосъздадената стойност – намаление на дела на печалбата на капитала и повишение на дела на заплатите на наемния труд. Това не е проста работа. То засяга дълбоки интереси. Но е наложителна! Политиката на БСП по доходите е противоречива и бледа. От много години тя прави прекалено много реверанси на крупния капитал за сметка на трудовите хора: работници, специалисти, интелигенция, младо поколение, дребен и среден капитал, пенсионели.. Това приляга повече на десните партии. Имам предвид, че България е страната с най-ниските минимални и средни заплати, с най-ниските пенсии, с най-масова бедност, с най-голямото доходно разслоение в ЕС. Налагат се бързи радикални промени, но БСП не ги правеше, когато беше на власт. Преди последните избори дори ГЕРБ обеща по-голямо от БСП увеличение на средната заплата в края на мандата – до 1500 лв. Същото важи за заплатите на учителите. Ръководителите на БСП произнасят вълнуващи речи за потъналата в бедност България, но когато са на власт, а и в платформата си за последните избори, поеха съвсем скромни ангажименти по заплатите и пенсиите, оплаквайки се с недостига на пари. За пореден път казвам – това не е вярно! В България има пари, но държавата не желае или не може да ги мобилизира за повишаване на доходите. В това отношение, когато е на власт, БСП не се различава съществено от десните партии. Новата данъчна политика означава промяна в съотношението между печалба или доход на работодателя и това, което държавата отнема за финансиране на важни национални програми чрез бюджета. Сегашната държавна политика фаворизира работодателя за сметка на обществените интереси, чрез орязване на постъпленията в бюджета. Държавните разходи в бюджетите на страните от ЕС са между 45 и 50%, а у нас – 35-36% с тенденция към намаление. Данъчните и осигурителните приходи в бюджетите на страните от ЕС са 40% от БВП (а в някои страни до 48%), а у нас – едва 29%. Разумен компромис би било повишението на държавните разходи в бюджета през следващите години до около 45-47%. Данъчната политика на БСП не се различава съществено от политиката на десните партии. Имам предвид общото равнище на данъците, съотношението между преки и косвени данъци, „плоските” преки данъци, единния ДДС, данъчно-осигурителните приходи в бюджета, данъците върху имоти и наследства и т.н. Позорно за БСП е, че въведе най-ниските в ЕС „плоски” преки данъци, без необлагаем минимум и още не е признала грешката си за това деяние. Продължават да твърдят, че за онова време то било необходимо и полезно. Нищо подобно! Тези антисоциални и антиевропейски данъци не са били необходими и полезни за България! И никоя развита икономика в Европа не ги прилага. Те бяха полезни само за капитала и за заможните хора в ръководството на БСП. Известно е също мекушавото поведение на БСП спрямо ДПС по „плоските” данъци, когато управляваха заедно. БСП се подчиняваше на диктата на либерални икономисти от ДПС, а не на ангажиментите си пред своите избиратели. Погрешната политика личи още по-релефно от преглед по отделните данъци: „Плосък” данък върху доходите – въведен от 2008 г. с най-ниския в ЕС – 10% и без необлагаем минимум. В ЕС данъкът е около 40% с необлагаем минимум. Спомнете си циничния лозунг на Станишев: с десни средства постигаме леви цели. Нищо подобно! Обещаните по-големи постъпления в бюджета не се случиха. Годишните инвестиции спаднаха от 29 млрд. лв. преди въвеждането им, до 17 млрд. лв. в 2016 г. Провалът с притока на преки чуждестранни инвестиции е пълен. БСП не отмени този „плосък” данък, когато БСП беше на власт, с Фалшивите оправдания с ДПС. И до сега политиката на БСП по този данък е противоречива. Ту обещава да го отмени, ту се отказва. Ръководството на БСП не смее да посегне на него. Може би защото се грижи повече за интересите на богатите и пази интересите на някои заможни хора от висшето си ръководство.. Семейно данъчно облагане. Неговите предимства са безспорни и известни. Той оставя повече средства на домакинствата и помага за повишаване на тяхното потребление. По него БСП дава някои обещания сега, но не го въведе, когато беше на власт. Къде е гаранцията, че сега ще изпълни обещанието си! „Плосък” корпоративен данък – въведен от 2007 г. с 10%, при средно 30-32% в ЕС. И до сега БСП не признава грешката си с въвеждането му, нито поема ангажимент за отмяната му. Доказано беше, че ниският корпоративен данък не привлича повече преки чуждестранни инвестиции. Може би и тук БСП пази интересите на свои заможни високопоставени личности. И се грижи за интересите на крупния български бизнес. ДДС – погрешно беше избрана единна ставка от 20%, докато в почти всички европейски страни тя е диференцирана, с едно или две изключения в най-рзвити страни. Ръководството на БСП не обръща никакво внимание на предложенията за запазване на основната ставка от 20%, съчетана с 5% за лекарствата, детските стоки и учебните помагала и 25-27% за екстравагантните стоки, купувани от най-богатите. По този начин ще бъде стимулирана раждаемостта, ще се улесни отглеждането и образованието на децата и ще се подпомагат възрастните хора, които са главни потребители на лекарства. Имотни данъци и данъците върху големи наследства. У нас те са 2,0-2,5 пъти по-ниски от същите данъци в Европа. Бюджетните приходи от тези данъци у нас са много по-ниски, отколкото в Европа. БСП не промени и тази несправедливост, когато управляваше. И тук ръководството на БСП може би се грижеше за собствените си интереси и за най-богатите слоеве в нашето общество.  ", "date": "2017.12.24", "title": "Лява ли е БСП ?! БСП губи подкрепа не защото е лява партия, а защото не е достатъчно"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376662-%D0%BE,-%D0%BD%D0%B5%D1%80%D0%B0%D0%B7%D1%83%D0%BC%D0%BD%D0%B8,-%D0%BF%D0%BE%D1%80%D0%B0%D0%B4%D0%B8-%D1%87%D1%82%D0%BE-%D1%81%D0%B5-%D1%81%D1%80%D0%B0%D0%BC%D1%83%D0%B2%D0%B0%D1%88-%D0%B7%D0%B0%D1%89%D0%BE-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%BD%D0%B5-%D0%BE%D1%81%D1%8A%D0%B7%D0%BD%D0%B0%D0%B5%D1%88-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%82%D0%BE-%D1%81%D0%B8-%D0%B2%D0%B5%D0%BB%D0%B8%D1%87%D0%B8%D0%B5-%E2%80%A6", "text": "В навечерието на Рождество Христово искам да ви призова да се опитате да започнете да осмисляте собственото си величие! Знам, прекрасно знам, че ще ви е трудно, изключително трудно, защото задачите около перманентното ви оцеляване неминуемо поставят бариери пред Духа, пред вашия Дух поотделно и онзи общобългарски Дух, който никога не сте самоосъзнавали! Никога дори не сте опитали да си помислите за момент в какво и поради кое се чувствате сякаш избрани, въпреки мизерното ви съществуване в продължение на векове и до ден-днешен! Интуитивно усещате, че “българската работа” не е само в това робски да търпите ярема на едно или друго управление, особено собствено българското, да не говоря за византийското, османското, руското, германското, съветското или американското и европейското! Неглижирате ги, защото усещате вътре в себе си една неповторима сила, която впрочем, макар и парадоксално, никога не сте се опитали да осъзнаете! Носите се на крилете на тази ваша общобългарска сила, но не се опитвате да разберете в какво се състои тя?! А аз ще ви кажа, защото ви е време да разберете, защото ви е време да започнете да осъзнавате себе си като субекти на собствената си история, на настоящето и на бъдещето си, уважаеми дами и господа, драги ми другарки и другари!… Първо, драги, вие сте субект на писменост, значи на цивилизация! Знам, че ще ви е трудно да го разберете, защото сте израснали с идеологемата, че “24 май е Ден на славянската писменост и българската култура”?!… Това е съвършена глупост, уважаеми, политическо клише, което няма нищо общо с историческата истина, че писмеността е българска и поради това ние сме в основата на цялата цивилизация, която я споделя! Тоест, това е първото проявление на българската духовна същност – да сме Цивилизационен Субект! Второ, драги, чрез богомилството вие сте субект не на ерес, каквато ви внушават православните попове, впрочем идеологически защитници на всяка една абсолютна власт в историята! Чрез богомилството вие сте духовни предтечи на европейския утопичен социализъм, защото дълбоко в себе си не можете да понесете експлоатацията от човек над човека, не можете да приемете като нормално разделението между господари и роби, в крайна сметка вашият идеал е равенството, макар и в бедността, но не и неравенството в богатството! Богомилството, уважаеми, е вкоренено в дълбините на българската колективна психика, а това въобще не е повод да се срамувате от него! Трето, драги, вие за трети път сте Субект на Духовност – уникалната философия на Учителя Петър Дънов! Сигурен съм, че вие в собственото си ежедневие не осъзнавате неговите постулати, но, ако се замислите и ги прочетете, ще разберете най-после, че за пореден път имате в основата на собствените си светоусещания едно универсално и божествено отношение към света, човешките взаимоотношения и българския промисъл в реалността! “Начало бе мъртва точка, а първичност бяха само Силата на сътворението и Силата на разрушението”, както сочи фундаменталният богомилски, тоест български постулат! Не се срамувайте от него, не се притеснявайте да защитавате позицията си, че сте създатели на писменост, не се отричайте от учението на Петър Дънов! Защото, драги, това са три, забележете три фундаментални основания за собственото ви историческо достойнство – просто няма друг народ в историята, който да съсредоточи в себе си толкова уникални духовни същности! И знайте, уважаеми дами и господа, драги ми другарки и другари, че народ, който е дал на света три фундаментални духовни измерения, няма как да бъде сломен! Въпросът е, че вие трябва да намерите собствено българският отговор за начина, по който ще структурирате собственото си общество, след като сте уникален Духовен Субект в историята! Без да се притеснявате, разбира се, защото имате уникалното постижение да сте оцелели повече от тринадесет века в историята! Просто искам да ви призова да си заслужите бъдещето, драги!… Това е положението!… Честито ви Рождество Христово, но не забравяйте, че автентичното християнство е тук, сред вас, в душите и помислите ви, а не при поповете и лакейните служители на измислената ви църква – било православна, било католическа, било протестантска! Вие сте носителите – поотделно и заедно, драги!  ", "date": "2017.12.24", "title": "О, неразумни, поради что се срамуваш? Защо най-после не осъзнаеш собственото си величие?!…"}
{"url": "http://www.classa.bg/%D1%81%D0%B2%D1%8F%D1%82/item/376654-%D0%BC%D0%BE%D1%81%D0%BA%D0%B2%D0%B0-%D0%BD%D0%B8%D0%B5-%D0%BD%D0%B5-%D0%B8%D1%81%D0%BA%D0%B0%D0%BC%D0%B5-%D0%B4%D0%B0-%D1%81%D0%B5-%D0%B1%D0%B8%D0%B5%D0%BC-%D1%81-%D0%BD%D0%B8%D0%BA%D0%BE%D0%B3%D0%BE,-%D0%BD%D0%BE-%D0%BD%D0%B5-%D1%81%D1%8A%D0%B2%D0%B5%D1%82%D0%B2%D0%B0%D0%BC%D0%B5-%D0%B4%D0%B0-%D0%B8%D0%B7%D0%BF%D1%80%D0%BE%D0%B1%D0%B2%D0%B0%D1%82%D0%B5-%D0%B7%D0%B0%D1%89%D0%B8%D1%82%D0%B0%D1%82%D0%B0-%D0%BD%D0%B8", "text": "Руската армия в момента е \"модерна, мобилна, компактна и готова за бой\". Това заяви руският министър на отбраната Сергей Шойгу по време на годишната среща на колегията на Министерството на отбраната, в която участва и президентът Владимир Путин. \"Ние не показваме мускули и нямаме намерение да се бием с никого, но не съветваме никого да тества силата на нашите защити\", каза Шойгу. Според министъра, делът на съвременната технология в руските войски се е увеличил четирикратно за пет години, а скоростта на военното производство се е умножила по 15. По-конкретно, за пет години въоръжените сили са получили: 80 междуконтинентални балистични ракети;102 ракети за подводници; три стратегически подводници по проекта Борей от клас 955; 55 космически кораби; 3 237 танка и други бронирани бойни превозни средства; повече от 1000 самолети и хеликоптери; 150 кораби и кораби; шест подводници;13 крайбрежни балистични ракети Бал и Бастион. През същия период въоръжените сили снабдиха 16 полка със системата S-400, осигуриха междуконтинентални ракети Ярс на 12 полка и самолети Су-35 на 12 полка. Процентът на развитие на руските въоръжени сили ще бъде поддържан през 2018 г., каза министърът, който каза, че делът на модерното военно оборудване в арсенала на руската армия през следващата година ще се увеличи до 61%. От друга страна, броят на войските на силите за бързо реагиране на НАТО по западните граници на Русия се е увеличил четирикратно, достигайки до 40 000 души, съобщи министърът на отбраната. Освен това въздушните разузнавателни дейности на Атлантическия алианс на границата на страната са се увеличили 3,5 пъти, а морските разузнавателни дейности са се увеличили 1,5 пъти. Алиансът също така е удвоил интензивността на военните учения близо до границите на Русия. \"Следим внимателно всички маневри на НАТО и предприемаме подходящи мерки\", каза министърът, добавяйки, че \" Русия предотвратява всякакъв опит за нарушаване на въздушните и морските граници\". На срещата Шойгу разгледа и резултатите от руската антитерористична операция в Сирия, където общо 1024 общини бяха освободени по време на мисията, а повече от 48 000 руски военнослужещи придобиха \"ценен боен опит\". Според министъра в продължение на две години авиацията на руските военновъздушни сили е извършила 34 000 полета в Сирия. За първи път в тези мисии участваха пилотите на военноморска авиация на самолетоносача адмирал Кузнецов, които извършиха 420 полета. Високопрецизните ракети Калибр и Искандер бяха използвани за атаки на най-важните цели на тероризма. От друга страна, комплексите на руската противовъздушна система Панцир -S1 на военната база Химеймим в Сирия унищожиха 16 дрона и 53 ракети на системи с множествени изстрели, каза Шойгу. Руският министър на отбраната благодари на Путин за високата оценка на операцията на руските въоръжени сили в Сирия и подчерта, че това би било невъзможно без личното внимание на президента за развитието на армията и военноморските сили.", "date": "2017.12.24", "title": "Москва: \"Ние не искаме да се бием с никого, но не съветваме да изпробвате защитата ни\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376655-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D1%81%D0%B8%D0%BB%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5", "text": "Днес облачността ще е променлива, по-значителна над планинските райони, където главно през нощта и до обяд ще има слаби превалявания от сняг. Ще духа умерен, в Дунавската равнина и силен запад-северозападен вятър. Температурите ще се повишат и максималните ще достигнат между 6 и 11 градуса. Жълт код за силен вятър е обявен за десет области на страната за 24 декември, сочи справка в сайта на националния институт по метеорология и хидрология към БАН. Предупреждението е в сила за областите Видинска, Монтанска, Врачанска, Плевенска, Ловешка, Габровска, Великотърновска, Русенска, Търговищка и Разградска. В тези райони ще духа вятър от запад-северозапад със скорост 15-20 м/сек, в пулсации до 24 м/сек. В нощта на Рождество Христово вятърът ще отслабне, а облачността ще намалее до предимно ясно. Атмосферното налягане ще се задържи по-високо от средното за декември. В планините ще преобладава облачно и мъгливо време, и главно в часовете преди обяд на места ще прехвърча сняг. Ще духа силен, по високите и открити части и бурен вятър от север-северозапад и с него температурите ще се повишават. Максималната на височина 1200 метра ще е около 5 градуса, на 2000 метра – около минус 1 градуса. Над Черноморието облачността ще е променлива, без валежи. Ще духа умерен западен вятър. Малко по-топло с максимални температури на въздуха – между 5 градуса и 8 градуса. Температурата на морската вода е 7-9 градуса. Вълнението на морето ще е 2-3 бала.", "date": "2017.12.24", "title": "Предупреждение за силни ветрове"}
{"url": "http://www.classa.bg/%D1%81%D0%B2%D1%8F%D1%82/item/376649-%D0%B5%D0%BB%D1%8A%D0%BD-%D0%BC%D1%8A%D1%81%D0%BA-%D1%80%D0%B0%D0%B7%D0%BA%D1%80%D0%B8-%D1%81%D1%83%D0%BF%D0%B5%D1%80%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-,-%D0%BA%D0%BE%D0%B9%D1%82%D0%BE-%D1%89%D0%B5-%D0%B8%D0%B7%D0%BF%D1%80%D0%B0%D1%82%D0%B8-%D0%BD%D0%B0-%D0%BC%D0%B0%D1%80%D1%81", "text": "Главният изпълнителен директор на компаниите SpaceX и Tesla, Елон Мъск, разкри, че на Марс ще изпрати един от своите блестящи електрически автомобили на борда на ракетата Falcon Heavy. \"Една червена кола за червената планета\", така Мъск коментира снимката, който се разпространява чрез профила му в Instagram, показваща спортен Tesla Roadster вътре в космическия кораб. Бизнесменът припомни, че в тестовите полети на ракетите често се използват блокове от бетон или стомана за симулиране на полезния товар, но смята, че това би било \"изключително скучно\" за Space X. Поради тази причина, той е решил да пробие стереотипите и да натовари в ракетата един от неговите \"суперавтомобили\", чиято цена е около 250 000 долара. По-рано тази седмица Елон Мъск вече публикува други снимки на Falcon Heavy, чието изстрелване от Cape Canaveral (Флорида, САЩ) е насрочено за януари 2018 г.", "date": "2017.12.24", "title": "Елън Мъск разкри \"суперавтомобила\", който ще изпрати на Марс"}
{"url": "http://www.classa.bg/%D1%81%D0%B2%D1%8F%D1%82/item/376650-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%B2-%D0%BF%D0%B0%D0%BD%D0%B8%D0%BA%D0%B0-%D0%BE%D1%82-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%B5%D0%BD-%D0%BE%D0%B1%D0%B5%D0%BA%D1%82-%D0%B2-%D0%BD%D0%B5%D0%B1%D0%B5%D1%82%D0%BE", "text": "Много от жителите на град Лос Анджелис в САЩ са преживели моменти на паника във вечерните часове на петък, при появата в нощното небе на мистериозен неидентифициран обект, който произвеждал струйка дим. Както се очакваше, свидетелите незабавно започнаха да правят спекулации по социалните мрежи, че това е извънземен космически кораб или НЛО. Сред паникьосаните очевидци бяха няколко известни личности, като певицата will.i.am и актьорът Дон Чийдъл, които споделиха видео от явлението на своя Twitter. За разочарование на любителите на извънземните, медиите побързаха да успокоят нервите и съобщиха, че това е изстрелването на ракетата Falcon 9 на компанията на Елон Мъск, SpaceX, с 10 спътници Iridium NEXT на борда. Както съобщава компанията на своя уеб сайт, изстрелването е направено успешно от американската военновъздушна база. във Ванденберг (Калифорния) и спътниците ще бъдат на орбита около час след старта. Новите телекомуникационни сателити Iridium NEXT принадлежат на международния мобилен оператор Iridium Communications, базиран близо до Вашингтон, във Вирджиния. Компанията, в партньорство с френско-италианската фирма Талес Аления Спейс, е била натоварена с изграждане и тестване на 81 спътника, 75 от които ще бъдат пуснати от SpaceX.", "date": "2017.12.24", "title": "Жителите на Лос Анджелис в паника от мистериозен обект в небето"}
{"url": "http://www.classa.bg/%D1%81%D0%B2%D1%8F%D1%82/item/376651-%D0%B4%D0%B2%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-%D0%BE%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%81%D0%B8%D0%BB%D0%B8-%D0%BF%D1%80%D0%B8%D1%85%D0%B2%D0%B0%D0%BD%D0%B0%D1%85%D0%B0-%D0%BA%D0%B0%D1%82%D0%BE-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9", "text": "Самолетът с който е пътувал в петък министър-председателят на Обединеното кралство, Тереза Мей, е бил прихванат от два британски изтребителя, на фона на нарастващата загриженост в Лондон и истерия за евентуалната руска агресия, съобщава Telegraph. Прихващането, което било част от симулация, бе извършено, когато Airbus A330 на Кралските военновъздушни сили, с Мей на борда, навлезе в британското въздушно пространство при завръщането си от Кипър. Двата изтребителя Еврофайтър Тайфун се приближиха на разстояние до 25 метра от Еърбъс и показаха оръжията си. Според вестника, тези упражнения са насочени да покажат как би се действало, в случай на отвличане на самолет или когато се отблъскват руските бомбардировачи, летящи в границите на въздушното пространство на Великобритания. След симулацията Тереза Мей похвали \"възхитителните и впечатляващи\" умения на британските пилоти и каза, че въоръжените сили на страната й са \"най-добрите в света\".", "date": "2017.12.24", "title": "Два изтребителя  от Британски военновъздушни сили прихванаха като \"нарушител\" самолета на Тереза Мей"}
{"url": "http://www.classa.bg/%D1%81%D0%B2%D1%8F%D1%82/item/376652-%D1%81%D0%B0%D1%89-%D0%BF%D0%BE%D0%BA%D0%B0%D0%BD%D0%B8%D1%85%D0%B0-%D0%BD%D0%B0-%D0%BF%D0%B0%D1%80%D1%82%D0%B8-%D0%BE%D1%82%D1%85%D0%B2%D1%8A%D1%80%D0%BB%D0%B8%D0%BB%D0%B8%D1%82%D0%B5-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%B5%D1%80%D1%83%D1%81%D0%B0%D0%BB%D0%B8%D0%BC", "text": "64 страни, които са избрали да се въздържат, да гласуват с \"не\", или просто да липсват по време на гласуването в Общото събрание на ООН на резолюция срещу признаването от САЩ на Ерусалим като столица на Израел, ще получат покана за „прием на благодарност\" заяви посланик Ники Хейли, съобщава \"Нюзуик\". След гласуването, Хейли написа в своя Twitter акаунт: \"Оценяваме тези страни, че не отстъпиха пред безотговорните форми на ООН\". Тя изпрати покани на посланиците на тези народи за прием на 3 януари, за да им благодари за приятелството им със Съединените щати, съобщават американските медии. Според медиите, списъкът на ВИП гости ще включва Израел, Гватемала, Хондурас, Микронезия, Науру, Палау, Маршаловите острови и Того, страни, които заедно със САЩ гласуваха против. Австралия, Аржентина, Канада, Колумбия, Хърватия, Чехия, Грузия, Мексико и Украйна са сред \"отсъстващите или въздържали се\" помощници. В четвъртък общото събрание на ООН одобри с 128 гласа \"за\" резолюция, в която се обявява признанието на САЩ. Ерусалим като столица на Израел за \"недействително\". Девет държави гласуваха против, 35 се въздържаха и 21 бяха отсъстващи. Преди гласуването, Хейли изпрати писма до повече от 180 страни, като предупреди, че Вашингтон ще \"записва имената\" на тези, които се осмеляват да оспорват тяхното признаване на Йерусалим като столица на Израел. Американският президент Доналд Тръмп направи още една крачка, като внуши, че САЩ ще намалят помощта си за непокорните нации. \"Нека гласуват против нас, ще спестим много, не ни е грижа\", каза Тръмп преди гласуването.", "date": "2017.12.24", "title": "САЩ поканиха на парти отхвърлилите резолюцията на ООН за Ерусалим"}
{"url": "http://www.classa.bg/%D1%81%D0%B2%D1%8F%D1%82/item/376653-%D0%BD%D0%B0%D1%82%D0%BE-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%BE%D1%82-%D1%80%D1%83%D1%81%D0%BA%D0%B8%D1%82%D0%B5-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B8", "text": "Северноатлантическия договор (НАТО) е загрижен за предполагаемата заплаха от руски подводница за съобщителни мрежи на страните, част от съюза, съобщава Financial Times. Командирът на подводните сили на НАТО, Андрю Ленън, съобщи, че дейността на руските подводници близо до мрежата презокеански телекомуникационни кабели се е увеличила значително през последните години, достигайки най-високото си ниво след Студената война. \"Ние вярваме, че руските подводници могат да бъдат оборудвани със системи, способни да манипулират обекти в дълбините на океана. Това е тревожно, защото нашите народи силно разчитат на Интернет и комуникациите\", заяви Ленън. Макар да смята, че Русия \"явно се интересува от подводната инфраструктура на НАТО\" и по-специално от комуникационните канали между САЩ. и Европа, американският адмирал не твърди, че Москва е извършила намеса в тези мрежи. Въпреки това, изданието посочва, че тази реторика за предполагаемата руска заплаха е част от \" кампанията на дезинформация\" на НАТО, за получаване на обществена подкрепа за увеличаване на военните разходи. Миналата седмица шефът на въоръжените сили на Великобритания, Стюарт Пийч каза, че народите на Алианса могат да пострадат \"катастрофално\", ако Русия нападне инфраструктурата на подводни телекомуникации. От своя страна, руският посланик в НАТО, Александър Грушко, обвини трансатлантическия блок в принудителна надпревара във въоръжаването: \"Това не е избор на Москва, ние сме убедени, че истинската сигурност в Европа може да се постигне само чрез сътрудничество между всички страни\". На този фон The Guardian съобщи за шпионски скандал, който разкри, че Централата по общи комуникации на правителството на Обединеното кралство (GCHQ) е пробила в продължение на години на мрежата от кабели от оптични влакна, свързваща пет континента, за да извлича информация.", "date": "2017.12.24", "title": "НАТО \"притеснен\" от руските подводници"}
{"url": "http://www.classa.bg/%D1%81%D0%B2%D1%8F%D1%82/item/376645-%D0%BB%D0%BE%D0%BD%D0%B4%D0%BE%D0%BD-%D0%BC%D0%BE%D1%81%D0%BA%D0%B2%D0%B0,-%D0%BF%D1%80%D0%B5%D0%B7%D0%B0%D1%80%D0%B5%D0%B6%D0%B4%D0%B0%D0%BD%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0", "text": "Британският министър на външните работи, който посети Москва за преговори на 22 декември, не вярва в нормализирането на отношенията между Обединеното Кралство и Русия. Пред Полската агенция по печата той заяви следното: „Спомняме си историята с Хилъри Клинтън и копчето за презареждане на отношенията с Русия. Аз не вярвам, че на този етап е възможно да продължаваме отношенията си, като че ли нищо не се е случило“. Той също така напомни, че Британия настояваше за приемане на  санкциите срещу Русия и по този въпрос Лондон ще „остане непреклонен“, както той се изрази. Въпреки това шефът на Форин офис отбеляза, че Англия трябва да поддържа работни отношения с Москва и да си взаимодейства в някои сфери. Според Джонсън „има определени теми“, които той би желал да обсъди. Преди това, в интервю за The Sunday Times Джонсън сравни Русия със Спарта, а западните страни с Атина. Интересно, защо след като не вярва в нормализацията на отношенията, британският външен министър отива в Москва? Друг въпрос е на кого всъщност е нужна повече тази нормализация? На Русия или на Англия? Професорът от московския университет „М.В. Ломоносов“ и член на Научния съвет при Съвета за сигурност на РФ Андрей Манойло коментира думите на Джонсън по следния начин:   Джонсън споменава, че има определени теми, които иска да обсъди, но той отива в Москва не затова, че има какво да предложи за обсъждане, а затова, че много иска да прилича Хилъри, Кери и други подобни личности, които ходеха в Москва с различни умопомрачителни предложения.  . Джонсън използва примера за „презареждането“ на САЩ, за да постави себе си на едно ниво с Хилъри и Обама, предложили на Москва да натиснат „червеното копче“ за „презареждане“ на отношенията. Не е ясно ще може ли Джонсън да изработи свое „червено копче“. Ако все пак успее, то в Москва може да бъде открит музей на „червените копчета“ и „червените мокасини“ (любим моден атрибут на британския министър). Според Манойло,   За Москва са от значение отношенията на доверие с Британия. Ние живеем в една и съща Европа. Съседи сме в общоевропейския дом, в европейската комунална квартира. Така че даже лошият мир е по-добър от добрата кавга.  . Зам-директорът на Националния институт за развитие на съвременните идеологии Игор Шатров е убеден, че противоречията между Русия и Запада само косвено са свързани със събития като ситуацията в Донбас. Той казва:   Русия и Британия имат в миналото дълга история на противопоставяне. Руската и Британската империи са си съперничели в продължение на векове. При това, именно Британия е изявявала претенции към територии и държави окръжаващи Русия.  .  . Така че отношения на доверие никога не е имало. А всъщност няма нужда от много доверие, а от равноправни отношения и разбираема, последователна политика на външнополитическите партньори. Какво тогава може да се очаква от визитата на Джонсън? Великобритания и Русия са постоянни членове на Съвета за сигурност на ООН, тоест двете страни заедно носят отговорност за поддържане на мира на планетата. Доколкото е известно освен двустранните отношения Джонсън ще обсъди в Москва редица кризи. Това са кризите в Северна Корея и Иран. Внимание ще се отдели също така и на Сирия, и Украйна. В интерес на истината, не е ясно как при такова отношение към Русия от негова страна, Джонсън мисли, че може да се договаря.  . Може би това ще е стъпка на сближаване, която въпреки противоречивите изявления на външния министър, ще повлияе върху отношенията. За отбелязване е, че Джонсън не е първият западен политик, отличил се с русофобските си изяви. Това вече е обичайно явление, към което Русия свикна да се отнася достатъчно спокойно. Като правило, обяснението за такова поведение е необходимостта да бъде впечатлена вътрешната аудитория на съответната страна. Очакванията на анализаторите са, че като цяло риториката на Джонсън едва ли ще повлияе на реалния руско-британски дневен ред, освен ако не става дума за някакъв ултиматум. Русия много внимателно се отнася към отношенията си със Западния свят, още повече когато става дума за неговото „ядро“, към което продължава да се числи британският елит. Великобритания още дълго ще бъде важен и незаменим субект в европейската политика. Значението на този субект в контекста на трансформацията на глобалния елит не трябва да се преувеличава, но и не трябва да се пренебрегва. Докато тази конфигурация е актуална, Русия не може да не развива отношенията си с Великобритания и това безусловно е израз на неизменността на голямата европейска политика.    ", "date": "2017.12.24", "title": "Лондон-Москва, презареждане няма да има"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376646-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%B5-%D0%B2%D1%8A%D0%B7%D1%85%D0%B8%D1%82%D0%B8-%D0%BD%D0%B0-%D0%B4%D0%BE%D0%B3%D0%B0%D0%BD", "text": "  заяви Каракачанов.   заяви още той.", "date": "2017.12.24", "title": "Каракачанов се възхити на Доган"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376647-%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D1%81%D0%B2%D0%B5%D1%82%D1%8A%D1%82-%D1%81%D0%B5-%D0%BD%D0%B0%D0%BC%D0%B8%D1%80%D0%B0-%D0%B2-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%B0-%D1%82%D1%80%D0%B0%D0%BD%D1%81%D1%84%D0%BE%D1%80%D0%BC%D0%B0%D1%86%D0%B8%D1%8F", "text": "– Светът се намира в болезнен период на трансформация. От еднополюсен, плавно преминава в многополюсен. Или по-точно – в безполюсен. САЩ се опитват да запазят своето глобално лидерство. Но с избирането на Доналд Тръмп за президент, във Вашингтон се оформиха няколко властови центъра в лицето на Белия дом, ЦРУ, Пентагона и др. Дори Джаред Къшнър, зетят на американския президент, води „своя“ политика в Близкия Изток.  Между множеството американски външни политики няма пълен синхрон. От друга страна, Русия и Китай се налагат като суверенни държави, които водят самостоятелни външни политики, които влизат в конфликт с американските интереси в Европа, Азия, Африка, че даже и в Латинска Америка. В същото време ЕС се намира в период на латентен разпад. Задъхва се от липса на достатъчно финансови ресурси. Като доказателство може да се посочи провалът на рекламираното до преди време „Източно партньорство“. Великобритания все по-ясно показва, че няма да бъде „една от многото“ в Европейския съюз и методично се подготвя и работи, за да заеме своето място в новоизграждащата се глобална геополитическа мозайка. Германия се опитва да извлече последните ползи от днешния формат на ЕС и все по-очевидно се „свива“ в онова, което се нарича „германски свят“ в Централна Европа. Две са събитията, които през следващата година ще се отразят на международната обстановка в света: Първо, президентските избори в Русия ще бъдат съпроводени с определени вътрешнополитически сътресения, подклаждани финансово и организационно от външни фактори. Битката на САЩ срещу Владимир Путин ще приеме многовекторен характер. Второ, ще продължи яростната война на неоконите срещу Доналд Тръмп. А както знаем от доста време, всяко вътрешнополитическо сътресение в САЩ има свое собствено ехо и в най-отдалечените кътчета на нашата планета. – Митичната „руска заплаха“ е инструмент на Пентагона в осъществяването на геополитическата стратегия на неоконите срещу Кремъл. Нито повече, нито по-малко. Раздухването на „руската заплаха“ се осъществява с всички методи и средства на информационно-психологическата война. Особено активни в този план са изградените от Сорос НПО-та в Европа. Не считам, че Евразийският съюз е алтернатива на ЕС (когато става дума за Европейски съюз на нациите, на суверенни държави). По-скоро между двата съюза може да съществува синергия. Армения показва, че това е възможно. Ереван развива успешно своите отношения както с ЕС, така и с Евразийския съюз. – На Балканите се развива процес на „натовизация“. Нашият регион се превръща в плацдарм на Пентагона срещу Русия. Балканите се превръщат в бойно поле между двете най-големи ядрени сили в света. Формулата „Балканска федерация“ дава благоприлично звучене и „маскировъчен халат“ на въпросната „натовизация“ на Балканите. Това, че в нашия регион се сблъскват челно интересите на САЩ и Русия, не ни дава основание да мечтаем за светли перспективи в обозримо бъдеще. Към този негативен факт можем да прибавим и регионалните интереси и проекти на Турция, Германия, Великобритания, и да не забравяме Китай. Балканският пъзел в момента е сложен и не му липсва конфликтен потенциал. – Опитах се да подскажа на Радев, че с времето ще загуби инициатива в извеждането на преден план на най-важните проблеми на обществото ни. А той победи на изборите, защото с адаптирана подходяща риторика успя да убеди повечето хора в България, че той ще бъде един силен президент. За съжаление, до този момент Радев не оправдава надеждите, които имаха избирателите му. Борисов му иззе изцяло външната политика. За броени дни Борисов и Радев посетиха общо три пъти Париж. И двамата се срещнаха с Макрон. Нали разбирате, че това е доказателство, че между Дондуков-1 и Дондуков-2 няма никакъв синхрон, никаква координация. А България е само една. Можеха по-разумно да разпределят своите посещения в чужбина. За съжаление, все повече се убеждавам, че ако Радев не направи радикални и комплексни промени в стратегията на президентската институция, то най-вероятно ще изкара „комфортно“ и безславно своя мандат. Опитвам се да подскажа как нещата в президентската институция изглеждат отвън. Има очевидни признаци, че нещата в президентския екип не са оптимизирани в кадрови и професионален план. Това се отразява негативно на цялостния имидж на президента. Например не мисля, че срещите му в Ню Йорк по време на сесията на ООН с Бил Клинтън, Хашим Тачи и Порошенко могат да се тълкуват като върхово постижение в българската външна политика. И тримата изброени имат негативен политически имидж. С какво тези фигури допринасят за българското национално щастие?! – Турция като държава, която има регионална тежест, е последователна в защитата на своите национални интереси. За съжаление тя хвърля постоянно върху България „сянката“ на бившата Османска империя. ДОСТ или Местан са само инструменти на турската външна политика. Проблемът е, че София има прекалено васално поведение, което насърчава Анкара в тази посока. В случая ние сме тези, които трябва да се погледнем сами и да направим необходимите суверенни корекции по отношение на двустранните българо-турски отношения. А иначе би трябвало да имаме отлични отношения с нашата югоизточна съседка. В момента има предпоставки да открием една нова страница в нашия комшулук, която да е в полза на двата народа. Но в никакъв случай – за сметка на българските национални интереси и суверенитет. – За съжаление в „Ислямска държава“ има инструктори не само от Турция, но и от редица натовски и близкоизточни страни. И това е публична тайна. Проблемът е, че „тероризмът“ се използва като инструмент за решаване на геостратегически цели от доста страни. Даже е досадно да се изброяват кои са те. Известно е кои страни подкрепят финансово и логистично определени терористични организации. Повече от естествено е Турция да поддържа многобройна и добре въоръжена армия, предвид нейния регионален геополитически код. Въпросът е: Защо българската армия е в това окаяно положение? – Българската армия бе унищожена съвсем целенасочено, в резултат на външен натиск, с помощта на местни агенти за влияние и рояк „полезни идиоти“. Унищожаването на армията и специалните служби на една страна е най-краткият път към нейната тотална десуверенизация. Черно море на практика се контролира от Русия, след като руската държава си върна Крим. Турското присъствие е също осезателно. САЩ се опитват да вкарат на ротационен принцип свои кораби, които са елемент от американската система за противоракетна отбрана, насочена срещу Руската федерация. Големият проблем е, че установките на американската ПРО са унифицирани и могат всеки един момент да се превърнат от защитни в нападателни оръжия. По-ясно казано, да се превърнат в пускови системи за нападателните ракети „Томахоук“, които са съвременно оръжие за нанасяне на изненадващ първи обезоръжаващ удар срещу Русия. Нещо, което Москва няма да допусне при никакви обстоятелства. И всяка една страна, която влезе в схемата на Пентагона, в подготовката на въоръжена агресия срещу Кремъл, ще се превърне в легитимна цел на руските ракети. България не прави изключение в този план. /     ", "date": "2017.12.24", "title": "Боян Чуков: Светът се намира в болезнена трансформация"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376648-%D0%BA%D0%B5%D1%87-%D0%B2-%D0%BC%D0%BE%D0%BB%D0%B0-%D0%B8-%D0%BE%D1%89%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D0%BD%D0%B5%D1%89%D0%B0,-%D0%B1%D0%B5%D0%B7-%D0%BA%D0%BE%D0%B8%D1%82%D0%BE-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BC%D0%B8%D0%BD%D0%B5%D0%BC-%D0%BF%D0%BE-%D0%BA%D0%BE%D0%BB%D0%B5%D0%B4%D0%B0", "text": "Зимната почивка е време за сериали с греяно вино малко преди обед по гащи, за вълнени чорапи, непрочетени книги, ски, блажена скука и настолни игри, отмятане на дълго отлагани домашни задачи, семейни скандали и кисело зеле, спане по 10-12 часа в денонощието, йога сам вкъщи, правене на любов и деца, отшелничество, рязане на пушено месо на капака на \"ЗАЗ 965\" в някое село край София, коктейли и балове, студ и брокат, време за най-близките и за себе си, и каквото си искаш друго. Въпреки това обаче като чуе \"Коледа и Нова година\", човек е склонен рязко да залита по няколко конкретни неща, масово възприемани за нормални и дори задължителни по празниците. Ето кои са те и защо светът ще продължи да се върти, дори да не си ги вместиш в програмата тази зима: Ръгането и тъпченето по молове с безброй торби в едната ръка и пищящи дечица в другата часове наред до рев, срив и бой, за да си купиш най-тренди  коледната украса на промоция и комплект дантелено бельо с плюш като на Снежанка (което няма да сложиш втори път, защото вкъщи ще си откриеш нов целулит в него и ще ревеш) не е почивка. Нито е празнично. Нито е смислено. Нито е християнско. Нито е секси. Миналогодишните лампички и шишарки с брокат, еленчета с led рога и други снежни фринтифлюшки светят не по-малко обаятелно от тези с 60% намаление днес. И се произведени в абсолютно същия Китай. За пет лева. С труда. Всичките. Закривай. Няма да свърши туршията на тая планета, няма да спре производството на хипстърски джиджър бисквити за 6.5 лв бройката, ако тази година решиш да не ядеш до пръсване на конкретна дата от календара. Никой няма да се спомине, само защото не си сложил 21 супер софистицирани веган блюда на семейната трапеза в навечерието на Коледа. Светът ще продължи да се върти, дори да не инстаграмнеш най-красивата сарма в него. Обектът на любовни трепети ще те обича точно толкова и след пет дни, независимо дали си сложил цяло прасе или пържола от топлата витрина на кварталния супермаркет на масата на 25 декември. Едно е спорно само - възможно ли е човек буквално да спре да диша от тъпчене? Казват, че животът не се измерва в броя вдишвания, а в моментите, които спират дъха ти... Като изяждането на девето парче щолен за закуска. Това е точно такъв момент. Новата година ще настъпи, дори без да платиш куверт на стойност трицифрена сума пари срещу шопска + едно малко + шницел и бенгалски огън. На място със спарен въздух и хора, готови във всеки един момент да станат на кълбета за спорта под звуците на звънка гъдулка в ръцете на спорно талантлив турбо фолк артист от близкото минало. Всичко ще бъде наред, дори да не отъркаш морно чело в непозната потна мишница на тесен дансинг, компрмисно ситуиран между кичести трапези, под които първите вече са паднали някъде около 20 минути преди полунощ. Истината е, че, учудващо, посрещаме просто 2018 г., не края на света, нито Гришо на летището. Спокойно. Двеста милиона комерсиални търговски послания навсякъде в пространството внушават, че още толкова на брой конкретни неща е задължително да ти се случат веднага, иначе не си имал Коледа. Топли напитки с канела и мед, пухкави одеалца, щастливи голдън ретривъри, деца на шейни в горичката с бодър кикот в снежния въздух, любимият човек с перфектно тяло, добра душа и сърце, туптящо само за теб под това небе, ти готви чисто гол щрудел с ябълки, докато звучи класическа музика, каквато по принцип не слушаш, но е Коледа и поводът го изисква, докато ръгаш самонацепили се дърва в просторната камина... Да. Ами, няма да стане така. Животът не е кадър от реклама на кори за баница. Слава Богу. Въпреки че по Коледа много прилича. Само ако така си го избереш, разбира се. Весели празници!", "date": "2017.12.24", "title": "Кеч в мола и още няколко неща, без които можем да минем по Коледа"}
{"url": "http://www.classa.bg/%D1%81%D0%B2%D1%8F%D1%82/item/376644-%D0%BA%D0%BE%D0%B3%D0%B0%D1%82%D0%BE-%D0%BF%D1%83%D1%82%D0%B8%D0%BD-%D0%B3%D0%BE%D0%B2%D0%BE%D1%80%D0%B8,-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B2%D1%81%D0%BB%D1%83%D1%88%D0%B2%D0%B0%D0%BC%D0%B5-%D0%B2-%D0%B4%D1%83%D0%BC%D0%B8%D1%82%D0%B5-%D0%BC%D1%83", "text": "Уважавани от мен руснаци понякога казват, че макар някои аспекти на вътрешното управление на Путин да заслужават критика, по въпросите на външната политика те са повече или по-малко солидарни с Путин. Това до голяма степен обяснява високите оценки на Путин в проучванията на общественото мнение, които постоянно надвишават 80%. На поредната си пресконференция миналия четвъртък той имаше какво да каже за руската политика, за икономиката и по други въпроси. А когато Путин засяга международните въпроси, това касае всички ни. Ето теми, които заслужават сериозно внимание. Сирия: Путин не прави разграничение между т.нар. Ислямска държава и другите терористични групи, което е в съответствие с руската политика, след като преди две години Русия интервенира в полза на правителствените сили на Асад. каза Путин. Това изявление е много разумно. Тези, които подкрепят действията на Москва да защити Дамаск и да предотврати разпадането на Сирия, за да не се превърне тази страна в подобие на Либия или Ирак, трябва отблизо да следят какво правят руснаците. Защото сега им предстои най-важната задача: след като се намеси в сирийския конфликт, Русия пое ролята на влиятелен играч в този регион. Украйна: Изявленията на Путин за състоянието на нещата в Украйна са диаметрално различни от изявленията на Вашингтон по този въпрос. Но те не противоречат на реалността. Вашингтон противоречи на реалността. Вече три години препятствие номер едно по пътя към уреждане на кризата в Украйна е напълно корумпираното правителство, създадено в Киев след преврата през 2014 г. със съдействието на САЩ", "date": "2017.12.24", "title": "Когато Путин говори, трябва да се вслушваме в думите му"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376640-%D0%BA%D0%B0%D0%BA-%D0%B7%D0%B0%D0%B3%D1%80%D0%B0%D0%B1%D0%B8%D1%85%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "За значението и поуките от извършеното преди 70 г. насилствено завладяване на българската икономика и финанси Николай Цеков разговаря с историците Михаил Груев и Даниел Вачков.   „Макар още законът за национализацията на индустрията да не е приет от Народното събрание, ще се реши и пристъпи към завземане на предприятията непосредствено след заседанието на Министерския съвет\". Тези редове от тайното решение на Политбюро на ЦК на БРП (комунисти) от 22 декември 1947 г. разкриват замисъла на управляващия режим да изненада и постави пред свършен факт сoбствениците и персонала на повече от 7000 все още съществуващи частни предприятия, мини, мелници, мандри и занаятчийски работилници. Целта е да се осуети каквато и да е защитна реакция на потърпевшите. В 6 часа сутринта под дулата на пистолети и шмайзери те трябва да предадат ключовете и шифрите на фирмените сейфове с наличните пари и ценните книжа и да напуснат бившите си предприятия, вземайки единствено палтата си, гласи инструкцията на Политбюро към сформираните за всяко предприятие групи по завземането му.   Шефът на Държавна агенция „Архиви\" Михаил Груев коментира: \"Бандитският начин на заграбване на индустриалните предприятия и банките е ярък пример за безпределното беззаконие и насилие на вече унищожилия политическите си опоненти комунистически режим. Всъщност случилото се между 23-ти и 27-ми декември 1947 г. е само брънка от веригата от събития, довели до пълното присвояване на частната собственост от комунистическата номенклатура\". Според Груев, заграбването започва още с присъдите на „Народния съд\", където редом с постановените съдебни убийства и дълги години тъмничен затвор за политици и индустриалци се прибягва до пълна конфискация на имуществото им. Известни предприемачи и банкери като Губиделников, Буров, Балабанов, Димитър Савов и много други се разделят със свободата, с цялата си собственост, а в крайна сметка и с живота си.   Още преди масовите убийства в края на 1944 г. и началото на 1945 г. над 200 от най-големите и печеливши индустриални предприятия вече са конфискувани от окупационната Червена армия като „военни трофеи\", защото част от акциите им били притежание на предприемачи от Германия и Унгария. Към поредицата от грабителски актове Груев добавя Закона за конфискация на имущество, придобито чрез спекула, който веднага е превърнат в политическа бухалка срещу все още съществуващата парламентарна опозиция. А Законът за отчуждаване на едрата градска покрита недвижима собственост, приет през април 1948 г., довежда до края пълното обсебване на собствеността в градовете от комунистическия режим. С него тоталитарната държава конфискува не само хотелите и болниците, но и вилите, много частни жилища, магазини, бакалници, пекарни и ателиета, от които зависи прехраната на работещите в тях семейства.   Историците Михаил Груев и Даниел Вачков са категорични, че марионетният режим в София, който е изцяло подчинен на Москва, дори се престарава в изпълнението на указанията. Първоначално той обсебва само частната собственост в градовете, но през 50-те години одържавява и собствеността в селата. Указанията за това дава московското Коминформбюро по време на среща между ръководствата на „братските\" партии през септември 1947 г. Незабавно по линия на казионните профсъюзи започва подготовка на подбраните от всяко предприятие другари, които ще заместят отстранените собственици и технолози след планирания за края на декември грабеж. Там, където подготвени кадри не са намерени, компартията изпраща свои апаратчици, които по правило нямат никакви професионални умения и често са полуграмотни, свидетелства Михаил Груев.   Архивна снимка от 1948 г.: Георги Димитров в Прага. Димитров оглавява марионетното правителство в София, което е изцяло подчинено на Москва   Отнемането на средствата за производство и стопанската инициатива е част от плана за пълно закрепостяване на българите от комунистическата номенклатура. Даниел Вачков посочва, че национализацията променя изцяло социалната структура на българското общество, като целта на новите властници е да не остане нито една независима социална прослойка. С изключение на СССР, в нито една страна от съветския лагер национализацията не е толкова масова, колкото в България. Само в НРБ се стига до конфискуването на много малки фирми и работни помещения, от които зависи хлябът на работещите в тях техни притежатели. В същото време в страни като Полша и Унгария малките предприятия продължават съществуването си през целия комунистически период. В Полша прокомунистическият режим не посмява да посегне на земята, което е сред причините за жизнеспособността на съвременните полски села в сравнение със селата в България или Румъния.   С национализацията комунистическата номенклатура установява контрол над големи парични и стокови потоци, които ѝ развързват ръцете и за осъществяването на една от ключовите догми на марксизма-ленинизма – ударното изграждане на тежка индустрия, която не е съобразена с никакви пазарни правила, механизми и елементарно счетоводство.    Тя е базирана върху остарели съветски технологии от 30-те години на миналия век. Финансовото и трудовото обезпечаване на силно замърсяващите природата мегаломански проекти в металургията, енергетиката, тежката химия, машиностроенето и минното дело е за сметка на безогледното изземване на средства и човешки капитал от леката промишленост и селското стопанство. „Евтините\" съветски кредити водят до първия фалит на НРБ в края на 50-те години. Тогава целият златен резерв на страната отива в трезора на съветската Госбанк като обезпечение, и то завинаги. Но БКП продължава с политиката да строи абсурдни като икономическа логика предприятия. Стига се дотам, че лично съветският премиер Алексей Косигин през 1978 г. предупреждава ЦК на БКП да „не се строят повече заводи, за чиято продукция няма купувачи\", пише в „История на външния дълг на НРБ\" Даниел    Вачков.ените си машини и оборудване, „плановата\" българска икономика на дефицита бързо възприема колониалния монокултурен модел на съветската икономика, разчитаща почти изключително на валутата от износа на нефт и газ. Така през 70-те години платежният баланс на НРБ успява да се крепи единствено благодарение на реекспорта на съветски нефт, твърди Вачков. И добавя, че тъкмо това всъщност е в основата на подготвяното присъединяване на НРБ към СССР през периода 1963-1973 г. Защото тази българска икономика, изцяло контролирана от номенклатурата, не е в състояние да оцелее самостоятелно поради тоталната си зависимост от съветските кредити и суровини.", "date": "2017.12.24", "title": "Как заграбиха икономиката на България"}
{"url": "http://www.classa.bg/%D1%81%D0%B2%D1%8F%D1%82/item/376641-%D1%80%D1%83%D1%81%D0%B8%D1%8F-2018-%D0%BF%D1%83%D1%82%D0%B8%D0%BD-%D0%BE%D1%81%D1%82%D0%B0%D0%B2%D0%B0,-%D1%81%D1%82%D1%83%D0%B4%D0%B5%D0%BD%D0%B8%D1%8F%D1%82-%D0%BC%D0%B8%D1%80-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0", "text": "        Изборите могат да бъдат интересни. Особено когато победителят не е предварително известен. В този смисъл президентските избори в Русия могат да бъдат толкова забавни, колкото е четенето на телефонния указател на град Челябинск. Всички, дори и допуснатите кандидати за президентския пост са наясно, че победителят ще бъде Владимир Путин. Та нали Кремъл контролира телевизиите, има повече пари и може винаги да се опре на правителствения апарат и на силите за сигурност. Ако има някой кандидат, който да е опасен за Путин, той няма да бъде допуснат до изборите. В този смисъл Кремъл може да е доволен от това, което ще последва през идните седмици и месеци: изборна борба, която не е никаква изборна борба. Една надпревара, в която президентът отново ще стане държавен глава, без да се страхува от конкуренция.     Правителството обаче иска нещо повече от една победа. То иска подавляваща победа с висока избирателна активност. Някъде около 70 процента, а най-добре и още повече. Трудно е обаче тази цел да бъде постигната. Защото Иван Иванич с право се пита: защо да се мъкна през преспите до урната, след като Владимир Путин и без друго ще си остане президент? И когато де факто изборите не са никакви избори, нормалният руски гражданин си остава вкъщи под мотото: \"Нека си преброяват с техните беларуски наблюдатели гласовете както си искат!\" Всъщност на Владимир Путин не му и трябва това шоу. Защото дори и независимите анкети показват, че той е безспорният фаворит. Дори и при истински и честни избори, 65-годишният   Путин ще победи. Негова тайна си остава защо се бои от риска. Вероятно се опасява от демонстрации? Или пък вярва, че много от неговите сънародници са забравили така популярната анексия на Крим и искат да му припишат отговорността за спадащия жизнен стандарт? Във властовите отношения в Русия едва ли нещо ще се промени и през 2018 година. Интересно може да стане след изборите на 18 март. Любопитно ще бъде дали с целенасочени кадрови промени Путин ще подготви страната за времето след него. Кремълските астролози вече гадаят кой би могъл да стане премиер. Сегашният министър-председател Медведев изглежда с отслабени позиции. Все още не са отшумели обвиненията, че той е присвоил милиони. Дали Путин ще назначи за свой заместник някой либерален икономист или пък човек от апарата за сигурност? Така или иначе, това може да бъде сигнал за бъдещия политически курс на Русия.     Това може да бъде сигнал и за външната политика, и за политиката за сигурност. След като американците се изтеглиха от много региони, Русия и Китай се опитват да запълнят този властови вакуум. Президентът Путин междувременно се намесва активно в Близкия изток, където допреди няколко години Русия не играеше почти никаква роля. Неговото протеже Асад остава на власт в Сирия. Поне в това отношение Русия успя да се наложи. Едва ли ще настъпи някакво раздвижване и в украинската криза през 2018 година. И през новата година Москва няма да се откаже от Крим и няма да спре военните помощи за рускоговорящото население в източната част на страната. Съответно и западните санкции ще останат в сила. И двете страни изчакват. Процесът от Минск буксува. Дори и масивните американски оръжейни доставки едва ли ще променят статуквото в Украйна. Русия изчаква и се надява интересът на Брюксел и Вашингтон към този регион да намалее.   През лятото Путин ще се наслаждава на внимание по цял свят. Дори и руските футболисти да не се представят добре. Москва иска да стори всичко, за да се покаже като добър домакин. Разбира се, че съществува опасност от терористични нападения на ислямисти, например от завърнали се от Сирия или Ирак рускоговорящи екстремисти от ИД. Много трудно биха могли да бъдат предотвратени и самоубийствени атентати на обществени места. Голямо предимство би било, ако американските и руските служби си сътрудничат поне в борбата срещу тероризма. Само че Вашингтон не е съгласен. И \"студеният мир\" няма да свърши.", "date": "2017.12.24", "title": "Русия 2018: Путин остава, \"студеният мир\" продължава"}
{"url": "http://www.classa.bg/%D1%81%D0%B2%D1%8F%D1%82/item/376642-%D0%BC%D0%B0%D0%BB%D0%BA%D0%B8%D1%8F%D1%82-%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F-%D1%81%D1%80%D0%B5%D1%89%D1%83-%D1%81%D1%82%D0%B0%D1%80%D0%B8%D1%8F-%D0%B1%D0%B5%D0%B7%D1%83%D0%BC%D0%B5%D1%86", "text": "                В началото на годината перспективите не бяха всъщност толкова лоши. Диалог вместо провокации - това беше надеждата преди встъпването в длъжност на новия американски президент Доналд Тръмп. Надеждата, че с него начело в Белия дом ще повее свеж вятър в конфликта със Северна Корея. По време на президборната си кампания Доналд Тръмп многократно заявяваше, че може да си представи лична среща със севернокорейския диктатор Ким Чен Ун. По време на предизборен митинг в щата Джорджия той заяви: \"Защо пък не? Какво по дяволите е толкова лошо да говорим за това? Това се нарича открит диалог!\" Доналд Тръмп заяви, че искал да се опита да откаже Ким от \"неговите проклети ядрени оръжия\". Дори е мислим прием в Белия дом, допълни Тръмп. Двамата биха могли \"да седнат заедно на масата за преговори и да похапват хамбургери\".     Малко след президентските избори обаче Тръмп приключи с шармантните си оферти. Още преди да се нанесе в Овалния кабинет, той даде да се разбере какво ще последва в хода на годината. Той поства в Туитър едно послание към севернокорейското ръководство. \"Току-що Северна Корея обяви, че разработката на ядрено оръжие, което може да достигне до части на САЩ, е в заключителната си фаза. Това няма да стане!\" А това пък, че Пхенян не се впечатлява от подобни предупреждения, стана ясно малко по-късно. През февруари Северна Корея изстреля първата си ракета.    Последваха над 20 ракетни изпитания. Севернокорейският режим никога преди това не е правил толкова много ракетни изпитания. Бяха изстреляни също три междуконтинентални ракети. Пхенян осъществи и шестия си ядрен опит. В края на ноември държавните медии обявиха, че страната успешно е завършила своята ядрена програма. \"Севернокорейското правителство сигурно е доволно от тази година. Защото по принцип Северна Корея постигна една стратегическа цел, за която режимът мечтае от години. При това става дума за стратегическо или ядрено равновесие, а не за демонстрация на военна мощ пред САЩ\", казва експертът по корейските въпроси от свободния университет в Берлин Ерик Балбах.   Демонстрацията на сила е от централно значение за ръководството на Северна Корея   А годината можеше да протече и другояче, твърди експертът. Северна Корея излъчи много сигнали, че отношенията със САЩ могат да бъдат поставени на нова основа. \"При неофициални срещи преди встъпването на Тръмп в длъжност севернокорейците дадоха да се разбере, че са готови за диалог. Те повториха предложението си и след като Доналд Тръмп положи клетва\", казва Ерик Балбах. Предишната американска администрация на Барак Обама залагаше на политика на стратегическо търпение. А Доналд Тръмп заложи на натиска върху севернокорейския режим. \"И по отношение на ядрената програма на Пхенян не бяха проведени никакви разговори на правителствено равнище\", изтъква Балбах.     В течение на годината на най-високо равнище се разгоря истинска словесна война. Северна Корея отдавна е известна със своите вербални атаки най-вече срещу Южна Корея и САЩ. Новото бе, че един американски президент позволи да бъде въвлечен в тези взаимни хули. Доналд Тръмп говори много за Ким Чен Ун пред медиите. В края на април той проведе и телефонен разговор с президента на Филипините Дутерте. Впоследствие част от този разговор беше прихванат и публикуван от разследващия журналистически портал The Intercept. \"Ние не можем да позволим един луд с ядрено оръжие да си прави каквото си поиска. Ние разполагаме с 20 пъти по-голяма огнева мощ, но не искаме да я използваме\", заявява Тръмп в разговора си с Дутерте.   През месец юли Северна Корея съобщи за първия и втория си успешен ракетен опит   Точно на 4 юли (националният празник на САЩ) Северна Корея обяви, че е извършила успешно изпитание на междуконтинентална ракета. Експертите изчислиха, че тя има радиус на действие от 6 700 километра и теоретично би могла да порази американското крайбрежие. Доналд Тръмп ядосано заяви в Туитър: \"Северна Корея отново изпробва ракета. Този тип сякаш си няма друга работа.\" Ким Чен Ун веднага контрира. Държавните медии го цитираха с изявлението, че \"американските копелета сигурно не са били много щастливи от този подарък!\" Словесната война ескалира още повече през септември. В своята първа реч пред ООН Доналд Тръмп подбра драстични изрази срещу Ким Чен Ун. \"Малкият бомбаджия\" си търси смъртта, заяви американският президент и заплаши Северна Корея с \"тотално разрушаване\", ако страната не се откаже от ядрената си програма. Ким Чен Ун отговори две дена по-късно също с войнствен тон: \"Аз ще укротя с огън изкуфелия американски старчок\", заяви той.   Фактът, че двете страни не водят официални разговори, носи и конкретни рискове. Защото увеличава вероятността, да се стигне до недоразумения, които при определени обстоятелства могат да имат сериозни последици, обяснява Ерик Балбах. \"През 2017 година се проведоха най-големите съвместни американско-южнокорейски военни учения и същевременно станахме свидетели на най-големия брой севернокорейски ракетни изпитания. А между двете страни почти няма открити комуникационни канали. Оттук могат да възникнат неправилни интрепретации, които биха могли да доведат и до въоръжен сблъсък\", казва той.   Тръмп заплаши Северна Корея с тотално разрушаване   На всичко отгоре САЩ нямат съгласувана стратегия. \"Само преди няколко седмици видяхме това. Външният министър Рекс Тилърсън предложи диалог със Северна Корея без никакви предварителни условия, а Белият дом веднага опроверга това изявление\", посочва Балбах. Според него, сегашният момент е изключително подходящ за нови разговори между САЩ и Северна Корея. \"Когато обаче говорим за диалог, трябва да определим как може да изглежда един такъв диалог. Основното предизвикателство е да бъде създадено доверие. В такъв случай и двете страни трябва да направят съотвените компромиси. Северна Корея например може да наложи мораториум върху ядрените изпитания. А САЩ биха могли на първо време да се откажат от съвместните военни учения с Южна Корея, или най-малкото да съкратят числеността на участниците в тях\", казва експертът.   Всички разбира се се надяват, че идните седмици ще преминат по-спокойно. И най-вече Южна Корея. През февруари там се провеждат Зимните олимпийски игри. \"Северна Корея със сигурност е наясно, че евентуални ракетни изпитания по това време ще бъдат крайна провокация\", казва Ерик Балбах.   Взаимните вербални атаки между Доналд Тръмп и Ким Чен Ун позатихнаха за кратко към края на годината. През ноември обаче и двамата ги подновиха още по-ожесточено. Севернокорейското външно министерство реагира злъчно на първата азиатска обиколка на американския президент и окачестви визитата му като \"обиколка на един подстрекател към война\", а самият президент като \"стар безумец\". Доналд Тръмп естествено отговори доста язвително в Туитър: \"Защо Ким Чен Ун ме обижда и ме нарича \"стар\", след като аз НИКОГА не съм го наричал \"дребен и дебел\"? Тръмп се опитвал \"толкова много да му стане приятел\". И вероятно това настина щяло \"да стане някой ден\".   Продължението можем да очакваме през 2018 година.", "date": "2017.12.24", "title": "\"Малкият бомбаджия\" срещу \"стария безумец\""}
{"url": "http://www.classa.bg/%D1%81%D0%B2%D1%8F%D1%82/item/376643-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B2-%D0%B5%D0%B2%D1%80%D0%BE%D0%BF%D0%B0-%D0%B8%D0%B4%D0%B2%D0%B0-%D0%B2%D0%BE%D0%B9%D0%BD%D0%B0", "text": "Нелър подчерта, че вероятността от конфликти с Русия и в Тихооеканския регион в близко бъдеще е огромна, предава “Фокус”. Сержант-майор Роналд Грийн сподели подобно мнение: Предупрежденията на американските военни дойдоха само ден преди Министърът на отбраната на САЩ Джеймс Матис да заяви пред военнослужещите във военната база на САЩ в щата Северна Каролина Форт Браг, че  От телевизията не се наемат да твърдят, дали коментарите на Матис са били нещо повече от мотивационна риторика. Пристигането на Нелър и Грийн в Норвегия съвпада с нарастването на напрежението между САЩ и съюзниците им от НАТО и Русия. Според американски военни източници, Москва е предупредила Осло, че решението му да приеме нова американска военна част до края на 2018 година може да се отрази негативно на отношенията между двете страни.", "date": "2017.12.24", "title": "Американски генерал в Европа: Идва война"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376635-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%BF%D0%BE%D0%BA%D0%B0%D0%B7%D0%B0-%D0%BA%D0%B0%D0%BA-%D1%81%D0%B5-%D0%BF%D0%B8%D0%BF%D0%B0-%D0%B3%D0%BE%D0%BB%D0%B0-%D1%81-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0,-%D0%B0-%D0%BF%D0%BE%D1%81%D0%BB%D0%B5-%D1%81%D0%BD%D0%B8%D0%BC%D0%BA%D0%B8", "text": "Красавицата Бояна Генова, известна с ролята си на Стефания в риалити сериала София ден и нощ, а и с прякора \"малкото коте\" на Валери Божинов, не спира да сюрпризира приятели и последователи. Русото изкушение често качва провокативни кадри из социалните мрежи.      В последните дни тя отново показа такава активност, споделяйки доста еротични кадри с всичките си последователи в \"Инстаграм\". На първия от тях Бояна и нейна приятелка са чисто голи от кръста нагоре, пипайки гърдите си блондинката чаровно пита: \"Кое е другото момиче?\". Лицата и на двете обаче са скрити.      Друг кадър също успешно привлече мъжките погледни. На него Генова прозира с прозрачна рокля, а зърната й са зацапани с бяла чертичка от програмата Paint.", "date": "2017.12.24", "title": "Звезда от \"София ден и нощ\" показа как се пипа гола с приятелка, а после... (СНИМКИ)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376636-%D1%80%D0%B0%D0%B9%D0%BD%D0%B0-%D0%BF%D0%BE%D0%BA%D0%B0%D0%B7%D0%B0-%D0%BE%D0%B3%D1%80%D0%BE%D0%BC%D0%BD%D0%BE-%D0%B8-%D1%83%D0%B2%D0%B8%D1%81%D0%BD%D0%B0%D0%BB%D0%BE-%D0%B4%D1%83%D0%BF%D0%B5", "text": "Попфолк изпълнителката Райна не пропуска възможност да скандализира мрежата, пише „Телеграф\". 36-годишната певица пусна провокативен фотос в Инстаграм, който накара меломаните да избухнат с негативни коментари по неин адрес. Феновете са категорични, че този образ не подхожда на любимата им звезда, тъй като винаги се е опитвала да се отличава с глас, а не с тяло, за разлика с останалите от бранша.  ", "date": "2017.12.24", "title": "Райна показа огромно и увиснало дупе"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376637-%D0%BF%D1%8A%D1%80%D0%B2%D0%BE-%D0%BA%D1%8A%D1%80%D0%B2%D0%B0%D0%B2%D0%BE-%D0%BA%D0%BB%D0%B0%D0%BD%D0%B5-%D0%B7%D0%B0%D0%B4-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%B1%D0%BB%D0%BE%D0%BA,", "text": "Супер дебилните случки у нас явно нямат край. Преди време БЛИЦ показа на читателите си потресаваща снимка от кървав ритуал, който показва какво клане е настанало на гърба на бл. 167 в столичния квартал \"Дружба\". Вчера пък ви показахме потресаваща снимка на труп, който е натикан в багажника на тузарски \"Мерцедес\".    Да, но идиотските ситуации, свързани с прасета около Коледа явно нямат спирка. В социалната мрежа Фейсбук се появи нова скандално смешна снимка. Фотосът е уловен от мъж на име Стефан. Той не уточнява къде и кога се е разиграла ситуацията, но по всичко личи, че е било \"тежко отвличане\".    От кадъра му се вижда как трима мъже отчаяно дърпат прасе насред магистрала у нас. Как по-точно животинчето се е озовало в тази ситуация не става ясно, но потребителите във Фейсбук определено имат интересно виждане за случката, \"Горкото. Дано е успяло да препусне по пътищата вечни на България\", \"Препускало е към нечия коледна гозба\", \"Ще се дърпа, я. Нали отива на заколение\", \"Свинска му работа...за хората говора\" - са само малка част от коментарите.    А за както точно иде реч може да видите сами:    ", "date": "2017.12.24", "title": "Първо кърваво клане зад софийски блок,"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376638-%D0%B2%D1%81%D0%B8%D1%87%D0%BA%D0%B8-%D0%B7%D0%BD%D0%B0%D0%B5%D1%82%D0%B5-%D0%BA%D0%BE%D1%8F-%D0%B5-%D0%BF%D0%B5%D0%BD%D0%B5%D0%BB%D0%BE%D0%BF%D0%B5-%D0%BA%D1%80%D1%83%D1%81,-%D1%82%D1%8F-%D0%BE%D0%B1%D0%B0%D1%87%D0%B5-%D0%BA%D1%80%D0%B8%D0%B5-%D0%BF%D1%80%D0%B8%D0%BA%D0%B0%D0%B7%D0%BD%D0%BE-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D1%81%D0%B8-%D1%81%D0%B5%D1%81%D1%82%D1%80%D0%B0", "text": "Милиони ценители на женската красота се прехласват по невероятната визия на испанската актриса Пенелопе Крус. Далеч по-малко са тези, които знаят, че тя има по-малка сестра, с която имат изумителна прилика, пише girl.bg.    Красивата и талантлива Моника Крус се занимава с танци от 4-годишна и дори е завършила Кралската танцова академия. Освен това тя е предпочитан модел на много известни марки. Малко известен факт е, че през 2010 г. Моника участва във филма „Карибски пирати: Странни брегове\".    Причината е напредналата бременност на Пенелопе. Коремчето на актрисата проличало и се нуждаела от дубльорка за някои сцени. На помощ била извикана нейната сестра, която успешно влязла в ролята. Вижте я:     ", "date": "2017.12.24", "title": "Всички знаете коя е Пенелопе Крус, тя обаче крие приказно красивата си сестра!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376639-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-24-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Може да попаднете в такава бъркотия, че да се измъкнете от нея, ще бъде сложно до края на месеца. Ще ви помогне само обмислената тактика и таланта ви за общуване. В любовната сфера, събитията няма да се развият, така както бихте искали. Но ако започнете всичко драматично и безсмислено да променяте, тогава ситуацията ще се усложни. Очаква ви, един положителен ден от всяка гледна точка. Каквото и да правите, всичко ще се развива добре! Само трябва, впечатлителността и съмненията, да оставите зад гърба си. Особено ако въпрос за любовната сфера. Правилен път, трябва да изберат тези от вас, който се занимават с бизнес, политика или икономика. Тук грешките са непростими, бъдете изключително внимателни. Възможно е, да се притеснявате не за себе си, а за близките хора. Просто не организирайте големи скандали, в противен случай всичко ще се влоши повече. Във финансовите въпроси, ще искате да получите всичко наведнъж. Ако имате изгодни инвестиции през изминалия месец, то така и ще стане. Погрижете се за здравето си, за да не се разболеете от грип. Очаква ви, един наистина щастлив ден, в който няма да има място за злословия, лъжи и загуби. Ще се носите на крилете на любовта и това ще ви зарежда, с жизненост и енергия. Ако се заемете с нещо полезно, но и интересно, може да постигнете успех. Изхвърлете мрачните мисли, ако те постоянно ви досаждат вечерта. Може да разчитате на благоприятно стечение на обстоятелствата, така че няма да имате поводи за притеснение. Основното нещо е равномерно да разпределите вашите силни страни и възможности. Самолюбието и гордостта в любовта, само ви пречат, докато мекотата в отношенията трябва да бъде на първо място. Вечерта, ще бъдете поканени на гости. Очаква ви един ден, когато нищо няма да ви пречи, да постигнете целите си. Дори разочарованието в любовта, което за вас е привично, може да бъде избегнато. Във финансовата сфера, ще ви помогнат, деловите и влиятелни връзки. Трябва да се държи тактично с възрастните роднини, особено по време на лични разговори. С хумор, се отнасяйте към всичко, което се случва. Може да избегнете конфликтите и споровете, ако самите вие, се промените вътрешно. Така лесно ще намерите общ език, дори и с онези, с които никога не сте се разбирали. Един добър ден за пътуване и почивка. В интимната сфера, трябва да се пазите от изкушения. В противен случай, здравните проблеми значително ще се увеличат.   Препоръчително е във всичко да търсите положителното и да не използвате критиката като средство за комуникация и доказателство, за собствената си компетентност. В семейния живот, напрежение, което не ви е позволявало да установите топли и хармонични отношение със съпруга, ще спадне. Комуникирайте повече с децата и се занимавайте с домашна работа.   Ще може да преодолеете тези препятствия на пътя, от който зависи от резултата на мащабно начинание. Трудностите ще бъдат минимални, ако станете по-упорити и дискретни. Към парите се отнасяйте рационално, в противен случай, те ще бъдат катастрофално малко. Вечерната разходка, ще ви помогне да се възстановите. Днес ви очаква, море от вдъхновение, реализиране на желанията и незабравими срещи. Оживената програма на деня, ще насочи енергията ви в правилната посока. Тези, които тръгват на път, трябва предварително да подготвят всичко, от което ще се нуждаят. Възможни са грешки и разочарования. Доброто ви здраве, няма да позволи да се простудите. Ще витаете в облаците, докато научи нещо зашеметяващо. Без значение колко прекрасни са вашите фантазии, ще трябва да слезете на земята. Все пак, ще се наложи да вършете работа, да подсилете материалната база и да решавате проблемите у дома. Трябва да станете по-практични във всичко, с което се захващате. Трябва да се отървете от напразните надежди в любовните дела. Такива неща, сте измислили които нямат нищо общо с реалността. Възможна е финансова помощ от близък роднина, който живее в друг град. Новите знания, ще ви носят безпрецедентни предимства, но със старите дела, ще трябва бързо да приключите. Вечерта, може да отидете на кино или концерт.", "date": "2017.12.24", "title": "Дневен хороскоп 24 декември"}
