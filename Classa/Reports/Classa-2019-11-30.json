{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402801-%D0%B5%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%B2%D0%BB%D0%B8%D1%8F%D0%B5-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BF%D1%80%D0%BE%D1%86%D0%B5%D1%81-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "\"Много от противоречията, които наблюдаваме сега, са резултат на илюзията, че е възможно Студената война да свърши, като Източна Европа се промени, а Западът остане същият\", коментира той 20% от източноевропейците живеят извън страната си и това влияе на политическия процес. Това мнение изказа пред БНР Иван Кръстев, ръководител на Центъра за либерални стратегии в София, изследовател в Института по хуманитарни и социални науки във Виена.  \"Ние сме изправени, специално източноевропейските страни, пред огромния проблем на това, че имаме застаряващо и намаляващо население. В България демографската криза е радикална, което е свързано със загуба на население. Рязко се променя съотношението между хора на работеща възраст и хора, които са пенсионирани или не работят. Това, че хората стават по-възрастни, води до това, че гласоподавателите, които гласуват, са главно на възраст над 50 г., което прави много трудно увеличаването на каквато и да било пенсионна възраст, защото това върви срещу интереса на хората, които гласуват.       Изведнъж, всъщност, ти, за да можеш да имаш икономическо развитие, имаш нужда да дойде някой отвън да работи, но в момента, в който дойде този някой отвън да работи, страхът, че той радикално променя твоето общество, съществува и ти се чувстваш парализиран в действията си\", коментира политологът в интервю за предаването \"Събота 150\" по програма \"Хоризонт\".  Според него страхът от бъдещето е най-големият проблем на Европа: \"Много трудно е да успееш, ако се страхуваш от бъдещето. Ако не се влюбим отново в бъдещето, като европейци, ако не си измислим такова бъдеще, в което да искаме да живеем, това усещане за несигурност, за потиснатост, което може да бъде видяно на различни места в Европа е факт\".  Миграцията - революцията на XXI век  По думите му миграцията е революцията на XXI век. \"Това, което се е случило, е, че изведнъж хората в тези страни, които са пълни с младо население, силно растящо население, специално случая на Африка - огромен демографски бум, се обръщат и казват - \"Какъв е смисълът да се опитвам да сменям правителството си, при условие че, ако сменя държавата, животът ми ще се подобри 3 или 6 пъти?\". Тези хора са готови да поемат огромни рискове, те са готови да умират в моретата, те са готови да умират в пустинята, по същия начин, по който те са били готови да умират на барикадата. За тях това е радикалният начин за промяна на живота им\".  Основното, което се е променило през последното десетилетие и с глобализацията е, че милиони хора разбраха, че най-радикалният начин да променят живота си е да променят страната, в която живеят, и че най-доброто нещо, което можеш да дадеш на децата си, е те да бъдат родени в определени страни, добави още той.  Да сравним немския преход с източноевропейския  \"Много неща са напълно по различен начин. Едно общество, което е напълно разрушено, което има усещане за тотална загуба, много по-лесно може да бъде мобилизирано да имитира чужд модел, отколкото едно общество, което през цялото време мисли, че то е постигнало някакви неща, че има свои собствени предимства, което беше вярно за голяма част от източноевропейските общества. Другото е, че Източна и Западна Европа са станали много носталгични\", посочи Кръстев. Според него част от носталгията към миналото е свързана с факта, че има застаряващо население в цяла Европа.  \"В един момент изведнъж европейците се уплашиха от бъдещето и по тази причина се влюбиха в миналото, в различни минала\", е другото обяснение на Иван Кръстев.  \"Влюбеността, с която източноевропейците поискаха да бъдат като Запада, създаде у Запада усещането, че всичко у тях е ОК. Много от противоречията, които наблюдаваме сега, са резултат на илюзията, че е възможно Студената война да свърши, като Източна Европа се промени, а Западът остане същият. Сега мнозина си дават сметка до каква степен много от характеристиките на Западна Европа и САЩ през времето на Студената война, са резултат от Студената война\", продължи коментара си той и добави: \"Много силно негативно отношение вътре в западните общества е резултат, според мен, на пропуска, че всички мислиха, че промяната ще бъде само промяна на Изтока и не си дадоха сметка, че това ще бъде голяма промяна и в самия Запад\".    ", "date": "2019.11.30", "title": "Емиграцията влияе на политическия процес в Източна Европа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402802-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BD%D0%B0%D0%B3%D0%BB%D0%BE-%D1%80%D0%BE%D0%BC%D0%B8%D1%82%D0%B5-%D1%81%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F", "text": "Йopдaнĸa Фaндъĸoвa, ĸoятo caмo двe ceдмици пpeди избopитe oбeщaвaшe дa нe вдигa дaнъцитe в Coфия, днec бyĸвaлнo взpиви coциaлнaтa мpeжa, зapaди eднo нeйнo изĸaзвaнe пpeд мeдиитe пpeз ceдмицaтa, ĸoeтo ocтaнa мaлĸo нeзaбeлязaнo oт мeдиитe, ĸoитo oбcлyжвaт вceĸи дeн пapтия Гepб и влacттa. Cпopeд Фaндъĸoвa тя нe e oбeщaвaлa дa нe вдигa дaнъцитe, нo cпopeд caйтa нa \" Hoвa Teлeвизия\" нa 17.10 в дeбaт и тя и пpeтeндeнтĸaтa Maя Maнoлoвa твъpдят, чe нямa дa вдигaт дaнъцитe нa coфиянци aĸo cпeчeлят.      Eтo и ĸaĸвo oщe e ĸaзaлa пo тeмaтa Фaндъĸoвa тoгaвa: „Poмитe ca бъдeщeтo нa Coфия, тe ce пpиcпocoбявaт и интeгpиpaт. Caмo пpeди eднa гoдинa в тeзи ĸвapтaли ce гopeшe вcичĸo oт aвтoмoбилни гyми дo пapцaли в пeчĸитe пpeз зимaтa, днec блaгoдapeниe нa Гepб и пpoгpaмaтa нa Cтoличнa oбщинa зa пoдмянa нa пeчĸитe нa твъpдo гopивo c ĸлимaтици cтoтици poми, тaзи зимa нямa дa зaмъpcявaт въздyxa. Te paзбиpaт вaжнocттa нa пpoблeмa, a coфиянци нeпpaвилнo ги oбвинявaт, чe ca ocнoвeн изтoчниĸ нa зaмъpcявaнe, зaщoтo вcичĸи знaeм, чe ocнoвният изтoчниĸ ca aвтoмoбилитe. Poмитe ce интeгpиpaт мнoгo бъpзo, тe ce пpиcпocoбявaт ĸъм живoтa и нoвитe изиcĸвaния, мнoгo пo-бъpзo oт вcичĸи ocтaнaли в Coфия, зaщoтo c тяx ce бeceдвa, a тe иcĸaт дa ce нayчaт и пocтoяннo тъpcят инфopмaция и пoмoщ oт cлyжбитe в cтoлицaтa\"  ", "date": "2019.11.30", "title": "Йорданка фандъкова НАГЛО: РОМИТЕ СА БЪДЕЩЕТО НА СОФИЯ"}
{"url": "http://www.classa.bg/%D1%81%D0%B2%D1%8F%D1%82/item/402803-%D1%83%D0%BA%D1%80%D0%B0%D0%B9%D0%BD%D0%B0-%D0%B8%D1%81%D0%BA%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%B3%D0%B0%D0%B7-%D0%B4%D0%B0-%D0%B1%D1%8A%D0%B4%D0%B5-%D0%BE%D0%B1%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0", "text": "Украйна е готова да разгледа вариант с преки доставки на газ от Русия, ако цената на газа бъде обвързана с европейския индикатор, заяви украинският министър на енергетиката и околната среда Олексий Оржел, цитиран от ТАСС. В продължение на четири години цената на газа за Украйна се равнява на цената за Европа плюс транспорта му обратно, което води до една от най-високите цени, подчерта министърът в интервю вчера. \"Когато говорим с руската страна в момента, имаме ясна позиция. Казваме, че ако можем да се договорим за преки доставки, в пакет, цената трябва да бъде обвързана с европейския индикатор\", заяви той. Оржел добави, че Украйна няма да приеме да плаща \"политическа цена\" за газа. Той увери, че Киев иска да получава доходи от транзита на руски газ през негова територия и е готов да подпише договори за транзит \"при европейски условия\". В случай на прекратяване на транзита на руски газ от 1 януари догодина цената на газа за украинците може да достигне до около 500 долара за 1000 кубични метра, подчерта Оржел. Той напомни, че правителството е предложило на украинците гарантирана цена от около 333 долара за 1000 кубични метра, ако транзитът на газ бъде спрян след Нова година. \"Пакетното предложение\" на Москва включва споразумение по съдебни спорове и покупки на газ по по-ниски тарифи. Като вариант Русия предлага и удължаване на съществуващия договор за транзит на газ до 2020 г., припомня ТАСС. Киев смята за неприемлив отказът от съдебни дела и подписването на краткосрочен договор. Украйна е готова да се откаже от исковете си към \"Газпром\", на стойност 12,2 милиарда долара, ако получи компенсация, заяви вчера изпълнителния директор на \"Нафтогаз\" Юрий Витренко.     ", "date": "2019.11.30", "title": "Украйна иска цената на руския газ да бъде обвързана с европейската"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402794-%D0%B7%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B0%D1%82%D0%B0-%E2%80%9E%D1%87%D0%B5%D1%80%D0%B5%D0%BD-%D0%BF%D0%B5%D1%82%D1%8A%D0%BA-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%E2%80%9C-%D0%B2%D1%81%D0%B8%D1%87%D0%BA%D0%BE-%D1%81%D0%B8-%D0%B8%D0%BC%D0%B0-%D1%86%D0%B5%D0%BD%D0%B0", "text": "Седмицата не беше скучна. Набързо да прехвърлим какво ни/ви държа вниманието, като лобистка оферта депутат:   *** Ще преписваме „Под игото“, щото да могат днешните млади да го четат. Така, например, думата „кобури“ в новото издание е заменена с „калъфи“; „синджир“ става „метална верига“; а (не се шегувам) „Господа, тук се пръскат революционни идеи против държавата“, става: „Разпространяват се идеи за коренна промяна на империята“; „Вържи попа, да е мирно селото“ пък се „превежда“ ето така: „Отстрани лидера и групата ще се разпадне“. Всичко това накара хората да изрекат куп преведени и непреведени словосъчетания, които ми е трудно да събера в подходяща за всички аудитории форма. Ще се опитам и аз да „преведа“ какво казаха… Общо взето нещата се сведоха до: „Ти да видиш… тия калъ… кобури от какво измислиха да печелят“; както и (този превод е особено труден): „Защо не вземете да предприемете действие по напускане на сегашното си местообитание с цел да отидете на подходящо място, където да преустановите съществуването на вас и себеподобните си, чрез пускане на куршум през дадени части от вашите биологични тела?“ (В оригинал: „Що не зèмете да се гръмнете!“) И тук въпросът въобще не е литературен, нито исторически  (дори не ми се подхваща тази тема); много по-елементарно е: подценяването на читателя. Буквално му казвате, че е непригоден да чете „Под игото“. По вашата логика, трябва някой да се хване и да редактира Шекспир, защото езикът, който той е използвал, е свръхтруден, дори за англоговорящите, мноооого, много по-труден от това, което Вазов е използвал, като български. И архаичен, и оплетен, въобще – цял друг език си е. Шекспиров. Но никой не се е сетил да го „превежда“, нали?  … досега… Малко съжалявам, че ви дадох тая идея… Всичко това аз лично приемам като резултата от един провал. Провалът на образованието в България. И на всички институции, обвързани с него. Да направиш това с която и да е книга, за да стане „читаема“ и да се оправи положението с нечетящите млади, е все едно да видиш, че участък от пътя е в окаяно състояние – от дупки, но вместо да ги запълниш и изравниш настилката, да забиеш един знак: „ “ и да си мислиш, че си решил проблема.    *** Нататък … Законотворецът не спира да ни изненадва с назадничавостта си.   и Менда Стоянова не се отказват да преследват платформи, като Airbnb и Booking, че дори и Facebook по отношение на това да им се сложел някакъв контрол. Хотелиерите, чиито хотели си стоят празни, приветстват тези назадничави мерки, но останалата част от света, включително туристите, с които уж се гордеехме, не доумява защо се прави това осакатяване на източника на доходи на малките предприемачи и се махат удобствата на споделената икономика, действащи във всички цивилизовани страни по света.    Вносителите на законови промени първо искаха да има задължителна категоризация (отчайващо административно бреме, въпреки обещанията за обратното!) за отдаваните под наем за по няколко дни апартаменти; след силен обществен отпор (и куп подигравки), двамата отмениха това си желание, но предложиха задължително да има вписване в регистъра на местата за настаняване към Министерството на туризма. Пред Нова телевизия   сравни отдаването на апартаменти чрез Airbnb с беззаконие, питайки реторично: „Дали държавата се прави, че не вижда беззаконието и може ли да осигури равни условия за всички, които се занимават с хотелиерска дейност?… Самò по себе си е нарушение на закона да упражняваш търговска дейност, без да плащаш данъци“.  А самò по себе си това изказване не само е безсмислено, но е и тревожно, защото всички разплащания за платформи, като Airbnb – стават през интернет, само и единствено чрез банкови разплащания и нито стотинка кеш. Което означава, че контролът е 100% - нещо, което самата платформа ЗАДЪЛЖИТЕЛНО изисква от всички свои потребители и всички го спазват, защото е направено така, че просто да няма (чисто физически) друга опция. Което значи, че всички те плащат данъци за дейността си. За разлика от много хотелиери, които прибират пари на ръка, както и в къщите за гости, в които са чували, че съществуват касови апарати, но са използвали един такъв веднъж – през 2012 г., може би, евентуално, нали…    Разбирате ли защо изказването е тревожно? Защото сте изправени пред дилемата: дали законотворецът е некомпетентен и не познава материята, за която твори закони, които ще управляват живота ни; или е запознат, но умишлено ни „пързаля“, разчитайки, че ние не познаваме материята. Кой вариант ви харесва повече?  А за да има още повече „контрол“ (оруелската мечта и мокър сън на безпомощните) държавата трябва просто да изиска справка от платформата. Нищо сложно. Но пък да не забравяме, че откъм парламентарните мислители наскоро дойде предложение да не ни плащат първия ден от болничния, защото някои си правели измами с болнични. Затова всички трябваше да плащаме. Хитро.    Хората, които отдават стаи или апартаменти чрез Airbnb, са най-обикновени хора, като теб и мен; те, за разлика от хотелиерите, нямат цели отбори от адвокати, счетоводители, професионалисти къде ли не, които да им помагат да крият данъци и перат пари, при добро желание.    Но най-добре си е „да си имаш човек“ в Парламента, това си е солидната „далаверка“. За лобизъм винаги има място, срещу… срещу неща, не знам какви, не съм лобист, не съм депутат. Много интересно, че точно в седмицата на големите разпродажби, седмицата на Черния петък, станахме свидетели на тези предложения за промени в закона, които смачкват малките предприемачи и помагат на хотелиерите… човек би казал, че някой е хванал промоция на лобистки оферти.      Върти се из пространството публично един въпрос… има ли, както се говори, или няма Симеонов хотели и обвързан ли е дружески с хора, които имат хотели или не е? Че нещо на конфликт на интереси може да замирише. Нищо де, добре, че си имаме нов шеф на КПКОНПИ – да ни каже. Нали?  Говорим си за връщане на младит Уж е хубаво, уж – замислено с добро, с добри намерения, а накрая ги избираме все такива, дето всичките им снимки са под „крив ъгъл“… Намеренията и обещанията са едно, реализацията… нали.        *** И още: Разбрахме, че Станишев, след като дълго време защитаваше Истанбулската конвенция, е гласувал „въздържал се“ в Страсбург, което… … ни навежда на много мисли, но една от тях е: дали в БСП не е назряло времето и да се готви вече промяна в шефските места, та Станишев така да е сменил позицията, за да не дразни избирателите на левицата, които го играят нещо като консерватори и мразят всичко от конвенцията, въпреки, че не я разбират и се ловят на трикове на популисти? Дали…?   *** Нататък… Което накара мнозина да възкликнат: добре, че делегацията ни не направи някой гаф, че белгийците щяха бая срам да берат, че и цяла Европа, имайки предвид, че Брюксел е столицата на Европа. Всъщност това, което се опитвам да кажа, е: добре, че никой не награби да целува Мелания, защото Белгия си заминаваше от картата на Европа.  *** Разбрахме, че в държавата имало водна криза, в Перник се учат да оцеляват в постапокалиптични условия, продуцентите на „Живите мъртви“ проучват възможностите да пренесат снимките на следващите сезони в тоя Перник, където и реките им вече текат червени; разбрахме, че спешно се търсят и хидроинженери… Абе, някой сети ли се да се обади на Доган?    *** И накрая: За поредна година видяхме природата на нашенеца: дудне цяла година срещу американците и „тъпите им празници“, „тъпите им филми“, „тъпите им… всичко“; фука се, без никой да го е питал, че не празнува Хелоуин и Св. Валентин, щото са тъпи и американски, а той си имал кукери и Трифон Зарезан, дойде Черният петък и е първа писта в магазина, кефи се, че има далаверка, намаленийце, туй-онуй, разцъка онлайн магазините, натовари две торби с Nike и Reebok, иде с жената да види някой американски филм (за да го оплюе, не за друго), натъпче се с МакДоналдс и доволно се прибере. Какво е Черен петък?—пита нашенецът. Това е петъкът след Денят на Независимостта на САЩ, ето какво е. Вдига рамене: е, за тва може, далаверка си е. Намига весело.    е в България, говорим си за стимули на бизнеса, пък все големият бизнес се оказва „стимулиран“, малкият все яде дървото… Това с намеренията и реализациите взе да намирисва на конкурса „Мис България“… Имахме високопоставена делегация във Вашингтон, водена от премиера Борисов, в която се включи и модният ансамбъл от спортно сако, дънки и торбичка на вицето Каракачанов. Постигнато бе много, най-вече – много хора за пръв път през живота си чуха, че държавата ни съществува. За съжаление, феновете на Тръмп, които се информират за събитията по света и у тях от FOX, видяха, че Борисов е премиер на Белгия… Е, щом може, щом нашенецът разрешава – Честит ви Черен Петък тогава!", "date": "2019.11.30", "title": "За далаверата. „Черен петък в Парламента“. Всичко си има цена"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402795-%D0%BD%D0%B0%D0%B1%D1%83%D1%82%D0%B2%D0%B0%D0%BC%D0%B5-%D0%BB%D0%B8-%D1%81%D0%B5-%D1%81-%E2%80%9E%D0%BA%D1%80%D0%B5%D0%BC%D0%B8%D0%BA%D0%BE%D0%B2%D1%86%D0%B8%E2%80%9C", "text": "Вероятно сте чували историите за това как бай Тошо казвал навремето (пред свои хора, разбира се) за „Кремиковци“: за какво ни беше това; как се пре**ахме; и т.н. Един индустриален мастодонт, създаден да съществува с ресурси, които нямаме, но внасяме от СССР, който (и чрез това) ни контролира, и унищожава въздуха на столицата десетилетия.    Дали не се набутваме с подобен „Кремиковци“ проект отново? – инсинераторът за боклук, който, по някаква причина, получи зелена светлина от ЕК.      Какво имаме? Един завод за горене на боклук, който трябва да гори определено количество годишно, иначе не може да работи. Има задължителен капацитет, това е. Хората в градското управление, които искат той да се случи, ни убеждават, че хем ще се реши проблемът с отпадъците, които се чудим какво да правим, хем ще имаме допълнителни мощности за топлофикация.  Но това започва да прилича на  обяснението на подпийнал студент към колежка, докато ѝ предлага да я закара от дискотеката у тях, защото хем ще ѝ е топло в колата, няма да я вали и дъжд, хем ще има топло легло, хем и закуска… но пропуска да сподели какво още ѝ е намислил между топлото легло и закуската. Реално погледнато, си е само една „подробност“ от целия план, нали?  Инвестицията за изграждането на инсинератора ни е представена като едва ли не „подарък“ от Европа, защото почти 60% от цената му ще е безвъзмездно финансирана от Оперативна програма „Околна среда“. Е, да де… ама пак си остават едни почти 70 млн. евро, които ще трябва да теглим от Европейската инвестиционна банка (ЕИБ), при това (както е логично) с лихва. Познай кой няма да връща заема. Точно така – тези, които ще го теглят. Сега познай кой всъщност ще връща заема. Да – ти.  Освен това „решението“ с проблема с боклука не е окончателно, защото след изгарянето остават едни 25% пепел и шлака, които могат много лесно да литнат във въздуха на София (защото, нали – ние сме много известни с това, че гафове хич не правим и не обръщаме колата насред равен път…), който и БЕЗ ТОВА е сред най-мръсните в света.  Дотук обещанието, че ще се грижим за чистотата на софийския въздух рязко се срива.  „Ние, от една страна, ще си направим въпросната инсталация, ще си дозамърсяваме въздуха с опасни токсични вещества, а от друга страна ще изплащаме заем“, каза наскоро експертът по политики за климата Антоанета Йотова пред БНР, допълвайки: „От една страна сме финансово потърпевши, а от друга е застрашено нашето здраве“.  Според Йотова ( чети много внимателно следващите редове! ): „Новите цели на ЕС до 2030 г. при управлението на отпадъци включват задължително разделно събиране и 65% рециклиране. АКО СОФИЯ НАПРАВИ ИНСТАЛАЦИЯТА, НЯМА ДА МОЖЕ ДА ДОСТИГНЕ ТЕЗИ ЦЕЛИ, ТЪЙ КАТО ЩЕ ТРЯБВА ДА ГОРИ 50% (180 000 тона на година) от отпадъка на София, защото инсталацията не може да работи с по-нисък капацитет. Това означава ВНАСЯНЕ НА ОТПАДЪЦИ ОТ ДРУГИ ГРАДОВЕ, а най-вероятно ще се горят и утайките от пречиствателната станция за отпадъчните води на столицата. Твърденията, че ако горим отпадъци няма да ги депонираме, също са спорни, защото според експертите при изгарянето остават около 25% (36 000 тона годишно) пепел и шлака, които трябва да бъдат депонирани. Част от тази пепел ( 22 тона на ден! ) Е ТОКСИЧНА И ТРЯБВА ДА СЕ ДЕПОНИРА В ОТДАЛЕЧЕНИ СПЕЦИАЛНИ ДЕПА ЗА ОПАСНИ ОТПАДЪЦИ В ГЕРМАНИЯ, КОЕТО ЗНАЧИТЕЛНО ПОВИШАВА РАЗХОДИТЕ И РИСКА ОТ ТРАНСПОРТНИ ИНЦИДЕНТИ“. Обясняват ни, че столичната Топлофикация ще спести (или „спечели“, зависи от гледната точка) 12-15 млн. евро годишно, благодарение на инсинератора. Тук обаче опираме до най-неприятния елемент в съвременната политика на България. А именно – доверието. Досега нито административната управа, още по-малко пък предприятието Топлофикация, са доказали, че имат право да се ползват с нашето доверие. Което кара жителите на София да си зададат въпроса: аз този токсичен боклук ще го дишам, за да могат мениджърите на Топлофикация да си разпределят едни допълнителни 12-15 млн. евро бонуси на година ли? Какво си мислите, че ще стане , когато дадете в ръцете на хора, на които нямаме доверие, управлението на токсични отпадъци, които периодично трябва да се транспортират? Не е ли това рецепта за бедствие? В столицата на държавата ни. В най-населения град на страната ни. В сърцето на България.  Ето ви още една причина да имаме проблем с доверието: трупането на общински дългове с такива размери и предвидени за дългосрочно погасяване задължително се одобряват след обществено обсъждане. Просто защото общината, това сме ние. Когато обаче едни хора решат, че „общината, това са те“, вече имаме сериозен проблем и оттук насетне, дори без другите подробности, които споменахме, всичко олеква и доверието изчезва. А сега добавете в картинката И ДРУГИТЕ НЕЩА, КОИТО СПОМЕНАХМЕ. Как ви се струва? Как бяха решени проблемите с фините прахови частици досега?  Мхм... именно... Без да имаме риска от токсичните 22 тона на ден, които описахме няколко реда по-нагоре. Повтарям: 22. ТОНА. НА ДЕН. Потенциална опасност – да литнат над София. Ние с печките още не можем да се оправим… Да ни се предлагат „прекрасни“ и „чудесни“ неща, забравяйки да ни споделят малки подробности, като рисковете от екологични катастрофи, например, носи известно съмнение. Ние обещания сме чували и преди. Също така и на „прекрасни“ и „чудесни“ неща сме се нагледали. То и „Мис България“ е нещо „чудесно“ и „прекрасно“, на хартия, но на практика в последно време избират… нали… ", "date": "2019.11.30", "title": "Набутваме ли се с „Кремиковци“?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402796-%D0%B1%D0%BE%D1%80%D0%B8%D1%81%D0%BE%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%BE%D0%B2%D0%B5%D1%87%D0%B5-%D1%80%D0%BE%D0%BA%D0%B0%D0%B4%D0%B8-%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE", "text": "По-голямата част от министрите при управленията на Борисов са се разделяли с поста си за някакъв по-голям проблем, докато   подаде оставка заради натрупани във времето неща. Това заяви социологът Евелина Славкова в ефира на Нова телевизия по повод поисканата и приетата оставка на   вчера.      По думите Петков е експерт, той има проблеми с комуникацията. \"Борисов заемаше неговата роля и обясняваше на обществото какво се прави в социалното министерство. Премиерът трябва да направи повече рокади в рамките на правителството, за да тушира напрежението в обществото. Другата област, която е много напрегната, е здравеопазването. Проблемите трябва да се решават с много тежки реформи, а никой не обича да прави такива\", смята още тя.Социологът прогнозира, че на поста на Петков ще седне политическо лице, което може да не е тясно свързано с ГЕРБ, но да умее да комуникира.", "date": "2019.11.30", "title": "Борисов трябва да направи повече рокади в правителството"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/402797-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D1%82%D0%BE%D0%BB-%D1%82%D0%B0%D0%BA%D1%81%D0%B8%D1%82%D0%B5-%D0%BE%D1%81%D0%BA%D1%8A%D0%BF%D1%8F%D0%B2%D0%B0%D1%82-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BF%D1%80%D0%BE%D0%B4%D1%83%D0%BA%D1%82%D0%B8-%D1%81-%D0%B4%D0%BE-2-%D1%81%D1%82", "text": "ТОЛ таксите ще имат минимално въздействие върху цените на основните хранителни стоки. Максималното поскъпване е до 2 ст. за кг/л при брашното, хляба, прясното и киселото мляко и безалкохолните. Така че въвеждането на тола за тежкотоварния трафик над 3,5 тона няма да се отрази съществено върху разходите на домакинствата. Това показва анализ на екип на Световната банка, която е консултант на Агенция \"Пътна инфраструктура\" при въвеждане на новата система за електронно таксуване при използване на републиканските пътища. Анализът е изготвен по искане на възложителя и целта му е да се вземе информирано решение при определяне на тарифите, така че едновременно да се постигне баланс между интересите на държавата и превозвачите, но и да се защитят потребителите. Eкспертите на Световната банка са направили изчисления за 19 групи стоки, които присъстват всеки ден на трапезата на българина. Сметките са на база тарифите, които вече са обявени за обществено обсъждане и предлагания обхват на платената пътна мрежа от 6050 км. За стоките са използвани осреднени цени на Националния статистически институт. Според изследването максималното увеличение в различните групи ще е от 0,05% при прясната и замразената риба до близо 4% при безалкохолните напитки. В абсолютно изражение това е най-много 2 ст./кг/л. Експертите отбелязват, че очакваното поскъпване при отделните продукти е различно в зависимост от тяхната цена, разстояние на превоз, тегло и обем. Колкото повече се преработва един продукт, толкова повече поскъпва, защото транспортните разходи се увеличават. Има значение също дали стоката е от внос или е местно производство. Средната цена на килограм ориз например по данни на НСИ е 2,33 лв. с ДДС. При средна дължина на превоз от 189 км за транспортиране на този продукт, текущите средни разходи с винетка са 32,38 лв. на тон. При въвеждане на тол таксуване се очаква да нараснат на 34,64 лв./тон, което е увеличение на транспортните разходи със 7%. Но тъй като делът на тези разходи при ориза е малък (1,8%), отражението върху крайната цена на единица продукция би било най-много 0,17% или 0,004 лв./кг. Трябва да се има предвид, че един камион превозва не 1 кг ориз, а няколко тона според вместимостта на превозното средство. И така тол таксата, която е малка част от транспортния разход /основната част е горивото/, разпределени върху целия товар, води до минимално оскъпяване. Това показва, че всяко говорене за по-драстично повишение на цените на стоките заради тол таксите ще е спекулативно. Минимално е увеличението и на хляба. При средната цена на килограм от 1,41 лв. и средна дължина на превоз от 347 км за транспортиране на този продукт, текущите средни разходи с винетка са 83,21 лв. на тон. При въвеждане на тол таксуване се очаква да нараснат на 92,31 лв./т, което е увеличение на транспортните разходи със 10,9%. При хляба делът на тези разходи е по-голям отколкото при ориза (7,8%), защото продуктът минава през повече етапи на преработка и в него са калкулирани транспортните разходи и за суровините. Но тъй като тол таксата се преразпределя върху целия товар в един камион, то увеличението в крайната цена на единица продукция би било най-много - 1,67 % или 0,023 лв./кг. Какво е отражението върху цената на млякото? При средната цена на литър от 1,52 лв. и средна дължина на превоз от 347 км за транспортиране на този продукт, текущите средни разходи с винетка са 83,21 лв. на 1000 литра. При въвеждане на тол таксуване се очаква да нараснат на 92,31 лв./т, което е увеличение на транспортните разходи със средно 10,9%, тъй като млякото се транспортира на по-дълги разстояния от ориза. Но изчисленията показват, че максималното увеличение на литър мляко в резултат от въвеждане на тол таксите би било най-много 1,54 % или 0,023 лв./л. Важен факт е, че при обхват на платената мрежа от 6050 км, 14 хиляди километра републикански пътища ще бъдат освободени от пътни такси. Това означава, че за превозните средства над 3,5 т, които се движат по тях, транспортните разходи даже ще намалеят. Затова автоматичното пренасяне на размера на тол таксата върху търговските стоки не може и не трябва да послужи за оправдание за увеличението на цените на хранителните продукти. Според анализаторите спирачка за спекулативното повишаване на цените на транспортните услуги е и изключително силната конкуренция в бранша. В момента на българския пазар оперират много чужди компании, които работят с дългосрочни контракти с вносителите и големите търговски вериги. Повечето от транспортните фирмите познават работата с тол такси и знаят как да ги калкулират в цените на транспортните си услуги. В по-различна ситуация ще бъдат малките местни компании, които имат по 1-2 камиона. Но и при тях спирачка за неконтролираното и драстично повишаване на тарифите за превоз ще е голямата конкуренция. Това се доказва и от практиката в държави, където се прилага тол при движение по пътната мрежа. При въвеждане на тол таксите в Германия например са очаквали цените на стоките да се повишат със 7-9%, но крайният резултат от реалното поскъпване заради въвеждането им е било 0,15%. По искане на АПИ екипът на Световната банка анализира и отражението на тол таксите върху цените на автобусните билети. Той е на база предположението, че превозвачите ще прехвърлят изцяло върху цената на билетите разходите си за преминаване от винетка към тол такса. Проучването показва, че дори в този случай повишението би трябвало да е между 5 и 96 ст. Оценката показва, че при късите автобусни линии като Плевен-Ловеч или Пловдив-Пазарджик тол тарифите ще доведат до поскъпване на билетите между 5 и 15 стотинки. При маршрути със средна или по-голяма дължина поскъпването ще е с 5-6%, но не повече от 96 ст. Разликите идват от дължината на маршрутите и каква част от тях е по платената мрежа. Зависят също от натоварването и емисионния клас на автобуса. Така билетът от София до Перник например ще поевтинее с 2,2%, тъй като делът на таксуваната мрежа по този маршрут е само 30%. Малко по-голямо е увеличението при по-дългите разстояния. В момента средната цена на билета от София до Русе например е около 21,84 лв. При средна заетост от 20 човека в автобус, цената на винетката на един пътник е 13 ст. Тол таксата на пътник по този маршрут с дължина 316,12 км е 63 ст. и при положение, че мрежата с тол таксуване е 85% от целия маршрут, цената на билета ще се повиши на 22,44 лв. или увеличението ще е с около 60 ст.", "date": "2019.11.30", "title": "Световната банка: ТОЛ таксите оскъпяват хранителните продукти с до 2 ст."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402798-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D0%BA%D0%BE%D0%B2,-%D0%B1%D1%81%D0%BF-%E2%80%9E%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%B5-%D1%82%D0%B5%D0%B6%D0%BA%D0%B8%D1%8F%D1%82-%D0%BF%D1%80%D0%BE%D0%B1%D0%BB%D0%B5%D0%BC-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9D", "text": "„Социалната политика е тежкият проблем в България\". Това каза в интервю за предаването „Денят започва с Георги Любенов\" по БНТ Михаил Миков от БСП. Думите му са по повод оставката на социалния министър Бисер Петков, поискана и дадена вчера. „Социалните разходи от БВП, като съотношение, ние сме далеч под средното на Европа\", допълни той. Според Миков, едно дясно управление няма как да даде повече за социални дейности. Освобождаването на министър Бисер Петков той определи като \"изпускане на пара\". По темата за назначаването на Иван Гешев за нов главен прокурор, Миков коментира, че президентът Румен Радев подписа указа за назначаването на Иван Гешев. Той е на мнение, че трябва време, за да се видят действията на новия главен прокурор, да се види до колко ще има промени във функционирането на прокуратурата. „С интерес ще следя действията, става въпрос за действия, които са свързани с една сфера, която ни наблюдава светът и Европа, борба с престъпността и корупцията\", изтъкна социалистът. Според Миков, по отношение на съдебната власт ние постоянно правим промени, очаквайки, че промените сами по себе си променят нещо. „Усещането за справедливост е много тънка работа. Но в едно общество, раздирано от дълбоки неравенства, трудно се постига справедливост, дори и когато става въпрос за законосъобразни решения\", подчерта той. По въпроса за предложението, Сотир Цацаров да оглави КПКОНПИ, Михаил Миков изрази мнение, че не бива да се забравя, че той има, освен седемте години начело на прокуратурата, и дълга съдийска кариера, свързана с гражданското право.", "date": "2019.11.30", "title": "Михаил Миков, БСП: „Социалната политика е тежкият проблем в България”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402799-%D1%80%D0%BE%D1%81%D0%B5%D0%BD-%D1%86%D0%B0%D0%BD%D0%BA%D0%BE%D0%B2-%D0%B1%D0%B0%D1%89%D0%B0-%D0%BC%D0%B8-%D1%81%D0%B8-%D0%BE%D1%82%D0%B8%D0%B4%D0%B5-%D1%89%D0%B0%D1%81%D1%82%D0%BB%D0%B8%D0%B2-%D0%BD%D0%B5-%D1%83%D1%81%D0%BF%D1%8F%D1%85-%D0%B4%D0%B0-%D0%BC%D1%83-%D0%BA%D0%B0%D0%B6%D0%B0-%D1%81%D0%B1%D0%BE%D0%B3%D0%BE%D0%BC,-%D0%B1%D0%BE%D1%81", "text": "  Ние бяхме повече като приятели. Като баща никога не се е държал, а като истински приятели - с напътствия между по-малък и по-голям. Останаха малко хора като Ламбо. От него се научаваш на професионализъм. \"Откакто започна да преподава във НАТФИЗ, му викат \"Мастър\", което адски го мразя, защото от английски думата значи и господар, не само учител. А той не беше господар - беше много добър човек. Аз му викам \"Бос\" от малък. Той много обичаше филма \"Кръстникът\", там тази реплика съществуваше. Но така стана \"бос\" и само аз му викам така\". Това заяви доведеният син на Стефан Данаилов - Росен Цанков пред bTV за починалия голям актьор. \"За мен има два вида хора на света - Стефан Данаилов и останалите. Той ме е научил на всичко\", добави той.  Данаилов го съветвал \"никога да не сяда на една маса, на която не може да плати цялата сметка\", както и да работи до 30-35 години здраво, да прави кариера и след това да мисли за пари, за да се види първо какво може. Цанков разкри, че актьорът много обичал да дава съвети. \"Той знаеше какво ти е състоянието. Даже не казваш въпроса и ти казва \"направи това и това\". Беше много интуитивен и чувствителен човек. Плачеше на филми, книги\", коментира Росен Цанков.  \"Той ми помогна за най-важното - да оцелея. Бях 3 месеца в реанимация, интубиран, в полукома. И тогава бяха лошите времена за него, когато всички го плюеха и псуваха по улиците - \"червен боклук\" и т.н. Тогава се оказа, че трябва да се намери едно лекарство. Той отиде и тропна на вратата на фирмата и каза \"вижте, синът ми умира, искаме това лекарство\" и те пратиха специален самолет за 4 флакончета от този медикамент. Тогава беше нещо страшно и това ми спаси живота\", каза още доведеният син на актьора. \"Ние бяхме повече като приятели. Като баща никога не се е държал, а като истински приятели - с напътствия между по-малък и по-голям. Единственото бащинско, което направи, беше когато се напих за първи път в живота и си повърнах в куфара. Тогава дойде и ми удари един шамар и ми каза никога да не правя това повече в живота си\", разказа Цанков.  Той разкри, че е ходел със Стефан Данаилов на снимачната площадка.  \"Останаха малко хора като Ламбо. От него се научаваш на професионализъм. Той беше нареден преди операторите. Беше готов, облечен и чакаше. Нямаше такова нещо \"аз не си знам текста\", всичко беше топ. Когато нещо не му влизаше в устата от сценария, късаше листа и казваше \"ще го кажа, както аз реша\" и режисьорът - \"добре, Ламбо\", сподели Цанков.  \"Срина се след смъртта на майка. Първата година беше много тежка. Но той има такъв дух, че се вдигна. Имаше воля за живот. Тогава е и първият рак. Много се смях, защото 2017 г. той вече пуши, пие. Казвах му \"Бос, ти го караш ракът като хрема\". Това показваха и изследванията досега до 2019 г. Имаше страхотен дух да живее, винаги да има хора около него. В началото беше сам, но го превъзмогна и това\", добави той.  Мисли, че доведеният му баща си е отишъл щастлив.  \"Изобщо не очаквах да се случи това. Не успях да му кажа \"Сбогом, Бос!\", сподели през сълзи Росен Цанков.      ", "date": "2019.11.30", "title": "Росен Цанков: Баща ми си отиде щастлив! Не успях да му кажа \"Сбогом, Бос!\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402800-%D0%B4%D0%B6%D0%B5%D0%B9%D0%BC%D1%81-%D0%BF%D0%B0%D1%80%D0%B4%D1%8E-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B4%D0%B0%D0%BB%D0%B5%D1%87-%D0%BE%D1%82-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B2%D0%B8%D0%B7%D0%B8%D1%82%D0%B5-%D0%B7%D0%B0-%D1%81%D0%B0%D1%89", "text": "\"Правителството ефективно балансира между руското влияние и участието в трансатлантическото партньорство със западните демокрации. Трудна е ситуацията. В края на краищата Русия има грамадно влияние в страната ви\", заяви дипломатът България е далеч от отмяната на визите за САЩ. Това заяви в предаването \"Събота 150\" Джеймс Пардю, посланик на Съединените щати у нас в периода 2002-2005 година. Той коментира и доста критичната си статия - и за Тръмп, и за българските управляващи, която публикува в навечерието на срещата в Белия дом между премиера Борисов и президента Тръмп. В нея той констатира, че България продължава да бъде пропита от корупция, както и че българските медии в огромната си част са вече покорени и компрометирани.   каза Пардю.  , заяви още бившият американски посланик.  - Думите \"корупция\" и \"свобода на медиите\" като че едва се промъкнаха в съвместното изявление на президента Тръмп и премиера Борисов - с две изречения. Едната още да се бори, другата още да се пази. Как ще коментирате? - Бих искал на борбата с корупцията и на свободата на медиите да беше наблегнато в началото на това изявление, а не в края, и то на някакви си 4 реда. Не знам дали статията ми има нещо общо или не, но ми се ще Съединените щати и Европейският съюз да влияят повече на България за решаване на тези проблеми. А те са сериозни! Корупцията е най-голямата заплаха за демокрацията. И България има много да наваксва.  Във всяка страна има някакво ниво на корупция. Но в повечето развити демокрации държавници се пращат в затвора или поне се уволняват. Дори в администрацията на Доналд Тръмп вече няколко ръководители бяха освободени от постовете им за поведение, което може и да е свързано с корупция. Петима или шестима от най-близките му хора са вече в затвора или очакват присъди. В България това рядко се случва.  А и трябва да се съгласите, че в момента България е еднопартийна държава, няма ефективна опозиция. И че дългосрочен ефект от такова управление може да е корупцията.  - Към края на мандата си у нас бяхте препоръчали Европейският съюз да упражни повече натиск по отношение на корупцията с възможност да отложи присъединяването на България. Европа направи компромис тогава. А сега и Съединените щати са готови да направят същото... - Разочарован бях през 2004-а и 2005-а, че Европейският съюз не използва позицията, в която беше, за да постигне голям напредък в България в битката срещу корупцията. Ако бяха по-твърди по този въпрос, България щеше да е много по-напреднала в развитието си. Защото корупцията пречи на икономическото развитие, гони младите хора от страната, какви ли не проблеми създава!  Смятам, че Европа още може да направи много. Разочарован съм, че Съединените щати не оказват натиск. Но корупцията не е точно водеща тема в дневния ред на Доналд Тръмп.  - Доналд Тръмп е обещал да се занимае с въпроса за падането на визите за българите, съобщи Бойко Борисов. На каква база би било взето такова решение. Възможно ли е то да не зависи от процента на отказите за издаване на виза? - Решението ще бъде съобразно критериите. Същевременно ще е и политическо. Но ако се върнете чак до 2000 година, ще видите, че всички президенти оттогава са казвали, че ще разгледат въпроса. Мога обаче да ви кажа, че България е далеч от отмяна на визите, тъкмо заради проблемите, за които говоря.  В общите изявления след такива срещи винаги обръщайте внимание на глаголите. \"Възнамеряват\" и \"планират\" да направят нещо. Или \"ще\" направят нещо. На мен по-скоро ми изглежда като дългосрочно обещание, отколкото като незабавни действия за отмяна на визите. Българите не бива да чакат със затаен дъх, освен ако не бъде постигнат голям напредък по изпълнението на критериите.  - Виждате ли тогава нещо съществено като резултат от тази среща? - Мисля, че до голяма степен тя беше в отговор на покупката на изтребителите Ф-16. Тръмп действа така - направи нещо за мен и аз ще направя нещо за теб. Така Борисов получи среща в Белия дом и съвместно изявление. Но тези изявления са пълни с общи приказки. Но едно нещо в това специално ми се струва значимо - предложението на България за координационен център за НАТО във Варна.  Но това май е всичко. Целта беше най-вече Борисов да се покаже в Овалния кабинет с президента на Съединените щати. В това няма нищо лошо. Всъщност е много добре, че България говори с Вашингтон директно на най-високо ниво.  - В определен смисъл изявлението на Тръмп и Борисов имаше за адресат Русия - и в отбранителната, и в енергийната му част. За мерките срещу зловредното влияние също. Виждате ли в това ясен избор на български премиер между Русия и Запада? - Правителството ви ефективно балансира между руското влияние и участието ви в трансатлантическото партньорство със западните демокрации. Трудна е ситуацията за България. В края на краищата Русия има грамадно влияние в страната ви, най-вече чрез енергетиката.  Казвам това не като някой, който не харесва Русия. Ясно ми е, че тя е велика държава. Имам проблем не с Русия като страна, или като народ, а с ръководството в Кремъл, което изглежда твърдо решено да подпкопае демокрацията в Европа и в Съединените щати.  Но нека отбележа нещо друго. Съединените щати изпратиха много способен дипломат за свой посланик в София. Според мен България има голям късмет, че посланик Херо Мустафа е в София. Тя има огромен дипломатически опит. Работила е на някои много трудни места. Разполага с всички качества, за да бъде много добър посланик в България. Първокласен дипломат е!   \r\n  ", "date": "2019.11.30", "title": "Джеймс Пардю: България е далеч от отмяна на визите за САЩ"}
{"url": "http://www.classa.bg/%D1%81%D0%B2%D1%8F%D1%82/item/402792-%D0%B7%D0%B0%D0%BF%D0%BE%D1%87%D0%B2%D0%B0-%D0%BB%D0%B8-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D1%81%D1%80%D0%B0%D0%B6%D0%B5%D0%BD%D0%B8%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D1%81%D0%B8%D1%80%D0%B8%D1%8F", "text": "Дамаск реши да нанесе удари върху петролните обекти в северната част на страната, които бяха присвоени от кюрдите и техните американски съюзници. Операцията е насочена към предотвратяване на контрабандата на нефт през Турция. В тази връзка руското външно министерство вече изрази позицията си. Каква позиция изтъкна Лавров? И защо така и не се стигна до споразумение с кюрдите? Осемгодишната сирийска криза започна поради иранския нефтопровод, който трябваше да бъде прокаран през сирийска територия до средиземноморското пристанище в Тартус. Това заяви сирийският президент Башар Асад в интервю за англоезичен руски канал. Изглежда, че днес конфликтът е в нова фаза, а причината все още е същата — сирийският петрол и опитите да го откраднат и изнесат. Тези, които похарчиха милиарди за подготовката и въоръжаването на опозицията, за да предотвратят изграждането на иранския газопровод през сирийска територия, сега искат да откраднат нефта от находищата му на източния бряг на Ефрат и да го транспортират до Турция. Ислямска държава действа по абсолютно същия начин — транспортира нефта през Турция и Иракски Кюрдистан, правейки печалба до 30 милиона долара на месец. Вчера сирийските власти взеха смело решение да започнат обстрели в редица центрове за преработка на петрол в райони, контролирани от Сирийските демократични сили (СДС), след като беше получена информация за контрабанда на нефт през Джараблус и Ербил до турските пристанища за по-нататъшна продажба на неизвестни купувачи. В същото време руският външен министър Сергей Лавров остро критикува кюрдските сили, които според него са нарушили обещанията си и са отказали споразумения и координация със сирийската държава след решението на Вашингтон да изтегли войските си от североизточна Сирия. Лавров беше прав, когато оцени позицията на кюрдите, а по-точно ръководството на автономните региони и Сирийските демократични сили, като опортюнистични. Изглежда, че чашата на търпението е преляла и Русия се е изморила от кюрдската игра в Сирия. Първоначално те се радваха на подкрепата на САЩ, а сега се противопоставят на Щатите, когато подкрепата спря и се направи изявление за напускането им от Сирия. Обстрелът на нефтените резервоари и нефтопреработващите заводи от страна на сирийската авиация отразява стремежа на сирийците да защитят сирийските ресурси и да предотвратят контрабандата им и продажбата на клиенти, включително на израелците. Никой няма да се изненада, ако започне война срещу американските войски, завзели нефтените и газови местонаходища. Подобно се случи в Ирак, тогава американците бяха принудени да напуснат страната. Нефтът е собственост на сирийската държава и на народа на Сирия във всичките му религиозни и етнически разновидности. Споменатите сили и техните лидери си играят с огъня, но рискуват не просто да си изгорят палците, а да «подпалят» всичките си кюрдски привърженици. Единственото, което те могат да направят — е да се върнат в обятията на сирийската държава в съответстие с договореносттите, постигнати под егидата на Русия. Петя Паликрушева", "date": "2019.11.30", "title": "Започва ли голямото сражение в северна Сирия?"}
{"url": "http://www.classa.bg/%D1%81%D0%B2%D1%8F%D1%82/item/402793-%D0%BC%D0%B0%D0%BA%D1%80%D0%BE%D0%BD-%D1%81%D0%BB%D0%BE%D0%B6%D0%B8-%D0%BA%D1%80%D0%B0%D0%B9-%D0%BD%D0%B0-%D0%BB%D0%B8%D1%86%D0%B5%D0%BC%D0%B5%D1%80%D0%B8%D0%B5%D1%82%D0%BE", "text": "Френският президент Еманюел Макрон призова лидерите на страните членки на НАТО да преразгледат стратегията на алианса. Макрон заяви, че НАТО трябва да се съсредоточи върху заплахата от тероризма, а не върху Русия. Той също така заяви, че не е съгласен Русия и Китай да бъдат обявени за врагове на НАТО. „НАТО е колективен алианс за отбрана. С какво и с кого се бори? Кой е нашият общ враг? Кои са нашите общи теми? Това са въпроси, които заслужават уточнение и са стратегически. Русия ли е днес нашият враг, както понякога чувам? Или Китай? Целта на НАТО е да ги обяви за врагове? Не съм съгласен! Нашият общ враг днес е тероризмът, който посегна на всяка от нашите страни“, каза Макрон. По-рано Макрон се отличи с комплименти, адресирани към Русия, наричайки я абсолютно „европейска страна“. „Ние вярваме в Европа, простираща се от Лисабон до Владивосток“, каза той. Припомняме, че Емануел Макрон заяви, че Европа е «на ръба на пропастта» и трябва да изгради отбранителни способности, без да разчита на САЩ. Макар Макрон да заяви, че диалогът с президента Путин трябва да бъде «ясен, силен и взискателен», неговите призиви за вкарването на Русия в зоната на сигурност на континента притесняват Великобритания, Германия и съюзниците, които замразиха отношенията с Русия след «анексията» на Крим през 2014 г. и подкрепата й за въстанието в източна Украйна. Столтенберг настоя, че въпреки разногласията в съюза относно финансирането и неотдавнашното настъпление на Турция в Сирия, основите на НАТО остават силни. „В несигурни времена ни трябват силни многонационални институции като НАТО“, каза той. Хайко Маас, германският министър на отбраната, предупреди вчера, че идеите на Макрон за НАТО рискуват да разцепят континента. „Менталните игри за разединение на американската и европейската сигурност предизвикват тревога и не само във връзка със собствената ни сигурност. Страхувам се, че те могат да разделят Европа“, каза той.  ", "date": "2019.11.30", "title": "Макрон сложи край на лицемерието"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402784-%D0%B8%D0%B2%D0%BE-%D1%85%D0%B0%D0%B4%D0%B6%D0%B8%D0%BC%D0%B8%D1%88%D0%B5%D0%B2,-%D0%B6%D0%B8%D0%B2%D0%BE%D1%82-%D0%B2-%D0%BA%D0%B0%D0%B2%D0%B8%D1%87%D0%BA%D0%B8%D1%82%D0%B5-%D0%BD%D0%B0-%D0%B4%D1%81-%E2%80%93-i-%D1%87%D0%B0%D1%81%D1%82", "text": "    „Площад Славейков“ не публикува текстове на автори, огласени от Комисията по досиетата като сътрудници на Държавна сигурност. При липсата на Закон за лустрацията, това е нашето лично усилие за изчистване на поне част от родната медийна среда. Разбира се, доносите на агентите на ДС не са авторски текстове, а документи. Те показват скритата истина за време, за което чуваме все повече неистини. Това е причината да публикуваме извадки от досието на агент „Невена“.      Иво Хаджимишев , един от най-добрите български фотографи, бе разкрит като нещатен сътрудник на Държавна сигурност. Разбрахме го с 27 години закъснение –  при проверка на Комисията по досиетата на журналисти от вестник „Сега” Хаджимишев е огласен като секретен агент на Второ главно управление   на ДС под псевдонима „НЕВЕНА” от 1975 г. Досието му се състои от осем тома   но не е приложена информация кога и как е бил вербуван. Затова пък има стотици собственоръчно написани агентурни сведения, документи и резолюции   от ръководилите го щатни служители на ДС. През юни 1990 г. е постъпило искане всички регистрационни картони за него „да бъдат заличени от всички картотеки”. Известният фотограф произхожда от семейство на творци и дипломати отпреди 9 септември 1944 г. Дядо му е посланик в няколко държави. Баща му е оперен режисьор, а майка му – сценограф. През 1975 г. Иво Хаджимишев завършва Колеж по изкуствата със специалност фотография във Великобритания. Същата година става член на британската Кралска фотографска асоциация. Между 1975 и 1989 г. Хаджимишиев работи като фоторедактор във в. „Поглед“ и сп. „Отечество“. Автор е на над 20 самостоятелни колекции от фотографии и фотоесета, представени предимно в чужбина: Англия, Австрия, Холандия, Франция, Италия и др. Потърсен за позиция след разкриването му, пред   Иво Хаджимишев казва:   „ ”.   Хаджимишев подчертава, че със своята дейност до промените не е навредил на нито един човек в страната и извън нея. В това уточнение има две съмнителни или поне неточни твърдения. Първото е, че по онова време „почти не е имало друг изход, ако искаш да се развиваш“. По-точно би било да се каже, че по онова време с помощта ДС е било по-лесно да направиш добра кариера, защото разполагаш със сериозни предимства пред всички, които не могат да разчитат на толкова мощна подкрепа. Второто е твърдението му, че не е навредил на никого. Най-вероятно никой не е разстрелян или прибран в затвора заради негово донесение. Но той просто няма как да знае до какво са довели неговите сведения за разказвачи на политически вицове, за хора, получили от чужбина телевизионни антени, за отношенията между служители в британското посолство у нас и в българското в Лондон, преводачи, преподаватели и най-различни фигури от българската култура, които харесват или не някого и нещо – и как са се отразили на живота им. Особено когато заради неговите информации ДС предлага следенето на някой, който дотогава не е влизал в полезрението им. Или когато някои от онези, за които е поръчано да дава сведения, по-късно умират мистериозно – например писателят  Георги Марков . В томовете срещаме още имената на  Стивън Рънсиман ,  Валери Петров, Николай Хайтов, Петър Увалиев, Невена Коканова, Миряна Башева, Людмила Живкова, Александър Фол, Любомир Левчев, Пантелей Зарев, Ст. Ц. Даскалов, Ангел Балевски, Тома Томов, Робърт Максуел…  Сред споменатите в сведенията, освен  родителите  му   и  тъстът  му, присъства и  съпругата  на Хаджимишев. Четеното дори на част на осемте тома   разбива упорито налаганите митове за ДС и неговите щатни и нещатни служители като бойци на Тихия фронт, защитавали България с тежък интелектуален труд и риск за живота си. В донесенията виждаме как агентът гради старателно личната си кариера, като засипва ДС със сведения, основани главно на разговори по време на вечеря, с дребни доноси, клюки и публична информация, размесени с предложения за организиране на пътувания, изложби и издаване на книги, от които най-голяма полза ще има самият той. ВГУ на ДС не се държи като контраразузнавателно звено, а по-скоро като отдел за връзки с чужбина в Министерството на културата, в който работят бивши ченгета, страдащи от параноя и шпиономания. Затова предпочитат да съберат информация за Британския музей, като влязат нощем през прозореца, вместо денем през официалния вход, където никой няма да ги спре и е безплатно.   *** (Отутук нататък н ,  а написаното от служителите на ДС е получерно .) „Невена“ е агентурният псевдоним на Иво Хаджимишев. Разказва за себе си в трето лице. „Невена“, една нейна позната, една нейна приятелка, Х, приятелка на Х – ПХ, са все Хаджимишев. За ДС той най-често е Източникът. Всички донесения на Хаджимишев започват с   Понякога вместо „позната“ пише „приятелка“. Но винаги това е самата „Невена“, която използва този странен, но не и необичаен за ДС похват по конспиративни съображения. За да стане още по-абсурдно, понякога в донесенията на „Невена“, освен нейната измислена позната, присъства и „Невена“ – а в някои случаи дори и Иво Хаджимишев – в своето агентурно, професионално и реално триединство. Едно от донесенията й завършва с предложение на водещия офицер – в отделни случаи на „Невена“ да бъдат възстановявани в подходяща форма направените разходи по наши мероприятия и оформяни с разписка за извършена работа на ДС. Следват откъси от различни сведения, писани от „Невена“.   ***   - к отдел  II, II  гл. у-ние ДС 17 и 18 април 1975 г. капитан Атанас Василев от отделение  IV ,  отдел  II , ВГУ                                                                 С В Е Д Е Н И Е   Относно характера на разговора между позната на източника и семейство  К.  (бел. ред. – К. е служител в британското посолство)   „ Невена“ се оплаква, че баща му има отказ на молба за изходна виза:   Н- к отдел  II, II  гл. у-ние ДС 17 и 18 април 1975 г. капитан Атанас Василев от отделение  IV ,  отдел  II , ВГУ                                                                 С В Е Д Е Н И Е   Относно характера на разговора между позната на източника и семейство  К.  (бел. ред. – К. е служител в британското посолство) „ Невена“ се оплаква, че баща му има отказ на молба за изходна виза: Вследствие на тази среща ДС възлага на агента следните „задачи“: В края на осемте страници, подписани от Невена, някой началник с нечетлив подпис е резюлирал:   *** В друго сведение Невена подхвърля на ДС идея за евентуално пътуване до Англия заедно с него за представяне на изложба и на актрисата Невена Коканова – реакция от страна на ДС няма. И докладва: „   *** На 23 май  – пише водещият офицер на Хаджимишев, –  е проведена среща с „Невена“. Източникът съобщи,  че е получил две покани за вечеря у  К.  (бел. ред. – служител в британското посолство)  на 29  май и за коктейл на  5 юни по случай рождения ден на кралицата.    ДС му дава следните указания: Следват извадки от агентурно сведение за вечерята у К.: „ “, „… “, “, „ “. „    В случай, че К се обади с цел покана,  да му откаже в тактична форма;    Да не праща баща си, докато е в Англия, на среща с Харпъм  (бел. ред. – директор на центъра „Великобритания – Източна Европа“ и бивш британски посланик в България)  Да обжалва отказа на изходната виза, като подаде документ за наличие на валута; Да ни информира за изказвания и слухове , дискредитиращи победата на Съветската армия над Германия.  Във връзка с писмото на Харпъм за популяризиране на английски автори у нас, да създава условия за среща с др. Живкова или Александър Фол, с които да се обсъди въпроса;  Да се отзове на вечерята у К.   Вследствие на тази среща ДС възлага на агента следните „задачи“:   В края на осемте страници, подписани от Невена, някой началник с нечетлив подпис е резюлирал: *** В друго сведение Невена подхвърля на ДС идея за евентуално пътуване до Англия заедно с него за представяне на изложба и на актрисата Невена Коканова – реакция от страна на ДС няма. И докладва: „ *** На 23 май  – пише водещият офицер на Хаджимишев, –  е проведена среща с „Невена“. Източникът съобщи,  че е получил две покани за вечеря у  К.  (бел. ред. – служител в британското посолство)  на 29  май и за коктейл на  5 юни по случай рождения ден на кралицата.  ДС му дава следните указания: Следват извадки от агентурно сведение за вечерята у К.: „ “, „… “, “, „ “. „ „ “   „ „ “. .“   В справката си след сведението ДС пише:    „Всички лица са известни с изключение на негъра и приятелката му“ , агент „Невена“ получава задачи:  „Да избягва контакти с У. , а при контактите си с К  и  Г да не ги информира по въпросите, които ги интересуват, а да създава условия те да му задават въпроси, от които да личи техния интерес и информацията, която ги интересува“. Сред предвидените от ДС мероприятия са:  „Да се изучи Г.  Й., с оглед евентуалнво оперативно изпозване по обект Гепард, да се установи и изучи негъра и приятелката му“.   *** Бележка на ДС: „ В случай, че „Невена“ замине за Сибир, да се иска съдействие от КГБ за контролирането му.  Да се информира  VI  у- ние за интересите на  У. Да се сравнят данните, които дава „Невена“ за вечерята, с останалите източници “. Там, разбира се е имало и други агенти на ДС.   *** В друго донесение от 20 август „Невена“ докладва за вечеря със западен посланик – според ДС става дума за търговски аташе, за когото имат информация, че е кадрови разузнавач – и на която били поканени и родителите му, но не могли да отидат. В  края на сведението си „Невена“ споделя, че когато „ *** Пред септември 1975 г. в България пристига Майкъл Холман, преподавател в университета в Лийдс, преводач на английски на „Диви разкази“ на Хайтов. Преди издаването на книгата в Англия през 1976 г., той се отправя на обиколка из Родопите заедно с Хайтов, който му е издействал граничен лист за посещение на първа гранична зона – и с „Невена“. Обиколката приключва и на 2 септември 1975 г. „Невена“ предава в ДС сведение „относно поведението и обстановката около английския гражданин Холман, пребивавал из Родопския край“. “, пише „Невена“.   *** Хаджимишев включва в сведенията и баща си: 29 септември 1975   *** На 10 ноември 1975 „Невена“ информира устно водещия офицер,  че Соня Увалиева е посетила дома му в негово отсъствие, б аща му получил писмо от Морис Уисман  (бел. ред. – директор на операта в Брюксел) , който останал доволен от работата на Невена и смятал да я покани пак. Съобщава и че за Лондон, освен писателя Хайтов, ще пътува  и младата поетеса Миряна Башева . „Невена“ получава задачи: „… да обръща внимание на английските журналисти, като събира информация за тях и евентуалните им интереси към нашата страна“, „… да обръща внимание на поведението на нашите граждани и изменниците на Родината“ и „да информира за характера на разговора с неговата позната във Виена“. 11 ноември 1975   *** 8-14 декември 1975    ", "date": "2019.11.30", "title": "Иво Хаджимишев, живот в кавичките на ДС – I част"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402785-standard-poor-s-%D0%BF%D0%BE%D0%B2%D0%B8%D1%88%D0%B8-%D0%BA%D1%80%D0%B5%D0%B4%D0%B8%D1%82%D0%BD%D0%B8%D1%8F-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Meждyнapoднaтa peйтингoвa aгeнция Standard & Poor's повиши кредитния рейтинг на България с положителна перспектива. Това съобщиха от Министерството на финансите. Повишението на рейтинга е в резултат на устойчивото развитие на икономиката на България, без натрупване на макроикономически дисбаланси. Фискалните и външните баланси са силни, а напредъкът по присъединяването на България към Механизма на валутния курс II е стабилен. Според рейтинговата агенция страната ни е изпълнила своите ангажименти по Плана за действие за присъединяване към валутно-курсовия механизъм ERM II и Банковия съюз, но също така агенцията отбелязва, че окончателното решение за това не е изцяло под неин контрол. Анализаторите от Standard & Poor's очакват, че прогресивно укрепващата фискална и външна позиция на България ще продължи, като страната ще се развива устойчиво в условия на по-слаба външна икономическа среда. В социалната мрежа Facebook министър-председателя Бойко Борисов определи повишения кредитен рейтинг на България като „поредната добра експертна оценка за политиките, които провеждаме в сферите на икономиката и финансите\".", "date": "2019.11.30", "title": "Standard & Poor's повиши кредитния рейтинг на България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402786-%D0%B3%D1%80%D0%B8%D1%88%D0%BE-%D0%BF%D0%BE%D0%B4%D0%BB%D1%83%D0%B4%D0%B8-%D1%84%D0%B5%D0%BD%D0%BA%D0%B8%D1%82%D0%B5-%D1%81", "text": "Най-добрият български тенисист Григор Димитров подлуди фенките си с поредица от снимки на профила си „Инстаграм“. Гришо зарадва почитателките си, публикувайки фотоси, на които е гол да кръста. Още повече, че те са направени в снежни условия.   Димитров в момента води високопланинска подготовка със специализирания кондиционен треньор Себастиан Дюран. Освен това българинът е публикувал и няколко сторита от заниманията си, на които тича по снежните пътеки и дори няколко пъти опитва да се пързаля върху утъпкания сняг. След това Григор Димитров се отдава на почивка с чаша горещ шоколад.   Една от разголените снимки, която е събрала над 30 000 харесвания, Гришо е придружил с цитат от писателката Никита Гил: „Имаме калций в костите си, желязо във вените си, азот в мозъка си. 93% звезден прах, с души от пламъци, ние сме просто звезди с човешки имена.“                    ", "date": "2019.11.30", "title": "Гришо подлуди фенките с..."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402787-%D0%B5%D0%B2%D0%B5%D0%BB%D0%B8%D0%BD%D0%B0-%D1%81%D0%BB%D0%B0%D0%B2%D0%BA%D0%BE%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D0%B5-%D0%B8%D0%B7%D0%BD%D0%B5%D0%BD%D0%B0%D0%B4%D0%B0,-%D1%82%D0%BE%D0%B2%D0%B0-%D0%B5-%D0%BD%D0%BE%D0%B2-%D0%B6%D0%B0%D0%BD%D1%80-%D0%B2-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2", "text": "Оставката на Бисер Петков е повече изненада, това е нов жанр в управлението на Борисов. Обикновено оставките са свързани с обществени скандали. Тук има нов детайл – за натрупани във времето проблеми, макар че виждаме повече натрупани проблеми в системата на здравеопазването. Това коментира в ефира на Нова ТВ социологът Евелина Славкова, агенция \"Тренд\".     Контекста на тази оставка е чисто комуникационен. Петков не можеше да се справи комуникационно в публичното пространство, защото той е експерт, а не толкова политик. Борисов изземаше функцията да обяснява проблемите в публичното пространство, защото това не можеше да направи Бисер Петков. Дали се тушира нещо по-голямо – може би беше опит. Но смятам, че Борисов трябва да направи по-генерални стъпки, по-сериозни уволнения – повече вокали в рамките на правителството, например, аргументира позицията си Славкова.    По думите вече има натрупани много проблеми в социалната и здравната сфера. Обществото е недоволно и това трябва да се тушира. Очевидно е необходимо да се попадне на точния човек, който е способен да прави реформи. Затова счита, че ще се търси такова лице, което да може да комуникира проблемите в социалната сфера и да обясни точно как ще се решават те. Но има и други министри, които не могат да комуникират с обществото и не могат да обясняват проблемите. Ще трябва много сериозно отношение на правителството към необходимите реформи, които трябва да се направят в здравеопазването и социалната сфера, категорична е Евелина Славкова.", "date": "2019.11.30", "title": "Евелина Славкова: Оставката на Бисер Петков е изненада, това е нов жанр в управлението на Борисов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402788-%D0%BA%D0%B0%D0%BA-%D1%80%D1%83%D0%B6%D0%B0-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%B8%D0%B7%D0%BC%D0%B0%D0%BC%D0%B8-%D1%81%D0%B2%D0%B5%D1%82%D0%B0-%D0%B8-%D1%81%D0%BB%D0%B5%D0%B4-%D1%82%D0%BE%D0%B2%D0%B0-%D0%B8%D0%B7%D1%87%D0%B5%D0%B7%D0%BD%D0%B0", "text": "Засякоха криптокралицата Ружа Игнатова на модно парти в Букурещ. Издирваната от ФБР българка била с променена външност след пластична операция.   Издирваната от ФБР българка Ружа Игнатова свободно циркулира из Балканския полуостров с чужда самоличност и с изцяло променено лице след пластична операция. До този извод стигна британският журналист Джейми Бартлет, който посвети няколко месеца на специално разследване за Би Би Си. Създателката на измамническата пирамида One Coin e в неизвестност от есента на 2017 г., а нейният брат Константин Игнатов, арестуван през март т.г., сключи споразумение с властите, като се признa зa винoвeн пo някoлкo oбвинeния, включитeлнo зa прaнe нa пaри и измaмa.     Лятната вила на Ружа Игнатова в Созопол е на 2 етажа с едноетажна пристройка, открит бар, огромен басейн и с изглед към морето. На грандиозното парти след окончателното й завършване през лятото на 2017 г. богаташката привиква от Холивуд певицата Биби Рекса, чийто хонорар достига 1 милион долара.      Тръгвайки по следите на криптокралицата, Джейми Бартлет идва и в Созопол, където седмици преди да потъне вдън земя, Игнатова вдига чутовно парти в чест на новопостроената си къща. Привилегията да разгледат лятната резиденция на милиардерката получават близо 80 души – както някои родни ВИП персони, така и нейни партньори в пирамидата за продажбата на измамническата криптовалута уанкойн, в която потънаха над 4 милиарда евро на лековерни инвеститори от цял свят. На същото парти рамо до рамо с Игнатова за снимки позира и Себастиан Грийнуд, съоснователя на One Coin, който бе арестуван в Тайланд през миналата година. Сред гостите на грандиозното парти са Евгени Минчев и Асдис Ран, а от Щатите пристигна американската певица Биби Рекса.      Бърза справка на ПИК в агенцията, която движи изявите на 30-годишната изпълнителка, показа, че хонорарът й варира от 500 000 до 1 милион долара, като крайната цена зависи от местоположението на събитието, продължителността на ангажимента и др. Разследването на Бартлет го отвежда в съседните ни Гърция и Румъния. Към Атина води последната следа, свързана с Ружа Милионерката. Според данни на ФБР тя е напуснала България на 25 октомври 2017 г. с полет на „Райънеър“ от София до Атина. След което следите й се губят… Съдействие в разследването на Бартлет оказва частният детектив Алън Маклийн. Именно негови колеги от Атина се добират до доказателства, че въпреки подозренията, че е убита, най-издирваната българка е жива и здрава и пилее парите на милионите измамени от нея и кликата й хора. Според британския журналист съществуват и снимки на Ружа Игнатова, заснети в няколко скъпи ресторанта в гръцката столица. Пред детективите техните сервитьори потвърждават, че криптокралицата е била техен клиент по-рано през годината. Малко по-късно човекът на Би Би Си се натъква и на друга следа, която го отвежда към Букурещ. Там Бартлет посещава конкурс за красота. “Мъжете пиеха шампанско направо от бутилките, а всички ни гледаха по начин, който ни караше да се чувстваме много неудобно. По-късно разбрахме, че д-р Ружа Игнатова също е била там, на същото събитие, точно под носовете ни… Но променена с пластична операция, за да не бъде разпознаваема”, пише Джейми Бартлет в разследването си “Как Ружа Игнатова измами света и след това изчезна”,   на сайта на Би Би Си.  ", "date": "2019.11.30", "title": "Как Ружа Игнатова измами света и след това изчезна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402789-%D0%BA%D0%B0%D0%BA-%D0%BA%D0%BE%D0%BD%D0%BE%D0%BF%D1%8A%D1%82-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%BA%D0%BE%D1%80%D0%BF%D0%BE%D1%80%D0%B0%D1%82%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0", "text": "Бел.ред. Коноп, канабис и марихуана са наз \r\n\t \r\n\t \r\n        ", "date": "2019.11.30", "title": "Как конопът заплашва корпоратокрацията"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402790-%D0%BD%D1%8F%D0%BC%D0%B0-%D1%82%D0%B0%D0%BA%D0%B0%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B7%D0%BD%D0%B0%D1%87%D0%B5%D0%BB%D0%BE-%D0%BD%D1%8F%D0%BC%D0%B0-%D1%82%D0%B0%D0%BA%D0%B0%D0%B2%D0%B0-%D1%85%D1%83%D0%B1%D0%B0%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "Няма такава хубава държава – така трябвало да се разбира посланието на партията на шоумена Слави Трифонов. Това обявиха адвокатите му пред Софийския градски съд (СГС), който днес заседава по искането за регистрация на партия „Няма такава държава“, предаде lex.bg. Представителите на Трифонов, който е избран за председател на формацията, направиха специален коментар за името.  , заяви един от адвокатите. Той посочи, че формацията е изпълнила всички изисквания за регистрация и не нарушава нито едно изискване на Конституцията и Закона за политическите партии (ЗПП). Конституцията забранява образуването на политически партии на етническа, расова или верска основа, както и партии, които си поставят за цел насилствено завземане на държавната власт. А ЗПП посочва, че те не могат да използват в символите си герба или знамето на България или друга държава, както и че не могат да накърняват общочовешките ценности и да противоречат на добрите нрави. Именно символът на „Няма такава държава“ е другият въпрос, по който има дискусия. Той представлява ръка, на която са нанесени три цветни ивици – бяла, зелена и червена, както в българския флаг. Според адвокатите на „Няма такава държава“ обаче това не е българското знаме. Позовавайки се на Закона за държавния печат и националното знаме, те посочиха, че за българския флаг има строги изисквания – да е с правоъгълна форма, да има определена наситеност на цветовете и др. А символът на партията е с „разтекли се цветове, с друга наситеност и няма правоъгълна форма“. Прокуратурата подкрепи регистрацията на „Няма такава държава“. Като представителят ѝ Милен Ютеров заяви, че формацията е изпълнила изискванията на Закона за политическите партии. Съдия Татяна Костадинова обяви, че ще се произнесе дали организацията да бъде вписана в регистъра на партиите в 14-дневния законов срок.  ", "date": "2019.11.30", "title": "Няма такава държава значело: Няма такава хубава държава"}
{"url": "http://www.classa.bg/%D1%81%D0%B2%D1%8F%D1%82/item/402791-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D0%B4%D0%B0-%D0%BE%D1%86%D0%B5%D0%BB%D0%B5%D0%B5%D1%88", "text": "Сцена, достойна за перото на Данте: на кръстовище в Мексико полицаи неспирно надуват свирки, вдигнали ръце към небето, за да спрат автомобилния поток. Напразно. Десетки и десетки коли профучават безцеремонно край тях. А от перпендикулярната улица се задават други. За секунди на булевард „Чапултепек“ в центъра на мексиканската столица настава хаос. „Ужас – подхвърля трийсетгодишният Рубен Еспосито, свил глава в раменете си, – никой не спира заради никого. Който може, той минава.“ Приятелката му Рехина Сератос потвърждава: „Полицаите се чудят кого да пуснат по-напред (. . .) Ясно е, че трябва да си нащрек. Шофьорите минават на червено и не зачитат пешеходните пътеки“. На няколко крачки от тях коли се засичат, карат на зиг-заг и минават на косъм от някой смел минувач – макар и в правото си, пешеходците, щат не щат, тичат от страх да не ги сгазят.     После се удрят десетки спирачки и всичко потъва в оглушителна какофония от клаксони и скърцане на гуми по асфалта, който на места е разбит. Безбройните велосипедисти отчаяно се опитват да оцелеят, също като хората с електрически тротинетки и ховърборди.     Ден като всеки друг в Мексико. Сякаш по чудо в слънчевата ноемврийска утрин няма нито жертви, нито ранени. Застанали недалеч, други служители на реда наблюдават безучастно. На всички ще им се размине без акт. „Полицаите свирят, а на хората не им пука. Смятат, че държавните органи са корумпирани. Никой не ги брои за нищо“, споделя пред АФП пожелал анонимност висш общински служител. „Водачите най-често нямат представа защо им свирят“, добавя той. И с основание. В Мексико, както и в други щати от федерацията, шофьорските книжки не се издават задължително след изпит, а се купуват. Документ за самоличност, справка за местожителство и такса от 754 песос (35 евро) – това стига. Същото е с книжките за мотоциклет.   Друго обяснение за хаоса: вътрешното министерство изисква от полицаите да улесняват трафика, а не да защитават пешеходците и колоездачите. „Колелата и тротинетките ли? И те са като моторите. Същинско бедствие. Кога внимавам за тях, кога не“, признава почти без притеснение 59-годишният Хосе-Карлос Мендоса, докато измъчва своето такси шевролет, брутално давайки газ. А да не говорим колко време се губи. Телевизия „Имахен“, нарекла Мексико „града с най-лошото движение в света“, изчисли, че всеки шофьор губи дневно по 59 минути – или към две седмици за година.  Мрачна картина рисува в свой репортаж и мексикански архитект ютюбър с никнейм Sinueton и близо четвърт милион последователи. С всичките градове спални край столичния над 20-милионен град просто няма как да не караш кола, обяснява той. Лека-полека се вземат мерки. Камерите на частни компании, монтирани на някои кръстовища, за да се събират глоби, бяха заменени с тези на официалната програма „Фото-Сивикас 2019“. „Снимките дават възможност да налагаме санкции в общ интерес“, обяснява за АФП Надхели Бабинет от службата за градски транспорт в Мексико. През 2024 г. властите ще задействат план, предвиждащ по-добра защита за всички участници в движението без изключение, информираха мексикански медии. „В повечето случаи водачите нямат чувството, че постъпват зле – посочва Надхели Бабинет. – Свикнали са с представата, че имат абсолютна власт. Опитваме се да променим тази култура на улично движение.“ „Освен това в Мексико е прието да си мълчиш. Било за насилие срещу жени, било за кола, минала на червено, същото е. Очевидците не реагират никога. Страхуват се и не знаят как да реагират“, допълва служителката. Статистиката за пътните произшествия в Мексико е поучителна. Броят на инцидентите през 2018 г. в градски или крайградски зони възлиза на 365 167, малко по-малко в сравнение с 2017 г., сочат данни на Националния статистически институт. В тези произшествия са загинали 4227 души и са ранени 89 191 – също известен спад спрямо предходната година.  ", "date": "2019.11.30", "title": "Единственото предизвикателство по пътищата в Мексико: да оцелееш"}
{"url": "http://www.classa.bg/%D1%81%D0%B2%D1%8F%D1%82/item/402775-%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%BD%D0%BE%D0%B2-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D1%81-%D0%BD%D0%B0%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%B8%D1%8F", "text": "Турците взеха за заложници Източна Европа. Така ръководството на НАТО реагира на съобщенията за явното нежелание на Анкара да подкрепя плановете на НАТО за защита на Полша и балтийските държави от „руската атака“. В самия военен блок това решение на Анкара вече беше наречено разрушително за съюза. Москва обаче не трябва да се радва на кризата в НАТО или да се ласкае от появата на политически съюзник там. Турция отказа да подкрепи плана на НАТО за защита на балтийските държави и Полша, \"в случай на руска атака\". Турските власти \"държат източноевропейците за заложници, блокирайки одобряването на това военно планиране, докато не им се направят отстъпки\", съобщи висш източник в Алианса.     Според източник Анкара е поставила на НАТО тежко условие: да признае кюрдските Сили за народна самоотбрана (YPG), действащи в Северна Сирия, за терористи. Имайте предвид, че доскоро YPG се радваше на подкрепа от Съединените щати. Друг източник нарече поведението на турската страна „разрушително“ за съюза. Турската делегация в НАТО, както и Министерството на отбраната и турското външно министерство все още не са коментирали получената информация. Коментирайки позицията на Турция, прессекретарят на НАТО Оана Лунгеску увери, че позицията на Алианса „да гарантира сигурността и защитата на всички съюзници остава непроменена“. Очевидно е обаче, че западните партньори на Турция в Алианса се притесняват дали страната, която има втората по големина армия в блока след американската, ще остане в НАТО. И така, онзи ден Ангела Меркел каза: необходимо е да се положат всички усилия, за да се запази Турция в НАТО, тъй като тя има геостратегическо значение. В Сената на САЩ, припомняме, вече биха алармата: Турция вече е пресякла червената линия, когато започна да изпитва зенитните системи С-400, закупени от Русия. Сенаторът-демократ Кристофър Ван Холен призова администрацията на Доналд Тръмп да наложи санкции срещу Турция, а Държавният департамент да повдигне въпрос с Анкара относно нейните „нови нарушения“ в Сирия и „нападения срещу кюрдите“. Подобни изявления от Вашингтон прозвучаха, след като турският лидер Реджеп Тайип Ердоган не стигна до сделка с Тръмп: 100 милиарда долара в замяна за изоставянето на С-400. От друга страна, Ердоган не е правил гръмки заявления по адрес на НАТО, подобни на тези, които наскоро направи президентът на Франция Еманюел Макрон, който постави на Алианса диагноза „мозъчна смърт“. Нещо повече, наскоро президентът на Турция обеща да уреди противоречията си с другите страни от НАТО по повод използването на С-400. Съвсем друг въпрос е, че Анкара не се интересува от „защитата на Прибалтика и Полша от Русия“, защото Турция играе собствена игра в рамките на Алианса, отбелязват експертите. „Като начало, Турция смята за нужно да си изясни ситуацията. Властите на страната вярват, че Русия няма намерение да напада никого. Доказателство за това е фактът, че в украинската криза тя подкрепя териториалната цялост на Украйна, но не се присъедини към санкциите срещу Русия“, заяви турският политолог Исмаил Тогрул. „Преди това имаше криза в отношенията между Русия и Турция. Сега ситуацията е друга“, констатира събеседникът. „Официално турската страна не казва нищо по този въпрос, но дори и така, позицията на Турция се обяснява с факта, че съюзниците от НАТО не са я подкрепили по време на военната операция „Източник на мира“ (в северната част на Сирия), а напротив – проявиха агресия“, добави турският експерт. Според Исмаил Тогрул „основната задача на Ердоган е защитата и сигурността на съюзниците в НАТО не само от фиктивни сценарии, но преди всичко от терористи“. „Турция се бори не с кюрдите като цяло, а с конкретни терористични групи“, подчерта събеседникът. „Тук става дума за позицията на Турция по отношение на собствената ѝ сигурност. Тя се интересува от отношението на НАТО с групировки, които в Турция се смятат за терористични организации и НАТО не я подкрепя по този въпрос. Турция отдавна отстъпва по тези въпроси, но колкото повече прави отстъпки, толкова повече членове на НАТО не се отчитат пред самата Турция“. Както е известно, целта на Анкара е да създаде буферна зона по границата си със Северна Сирия, където да спира кюрдските формирования. „Но в НАТО критикуват плановете на Турция и дори я заплашват със санкции“, заяви директорът по научно-развойната дейност на Фонда за развитие и поддръжка на клуб „Валдай“ Фьодор Лукянов. Сбъскала се с такова противодействие от съюзниците в Алианса, Турция е решила да се възползва от наличните си инструменти, добавя експертът. Такъв инструмент е и блокирането на плановете на НАТО за „защита на Прибалтика и Полша от Русия“. Още повече, както отбелязва Лукянов, „чувствата на другите страни, особено малките, не са интересни на Анкара“. Експертът също така вярва, че Турция не възприема Русия като заплаха. В същото време Лукянов смята, че не трябва да се очаква никаква негативна реакция във връзка с този епизод от страна на НАТО. „И без това постоянно упрекват Турция, че е забравила съюзническите си задължения и не действа в духа на солидарността. Но практиката показа, че президентът Реджеп Таийп Ердоган не може да бъде впечатлен от такава критика“, счита експертът. „Защото Ердоган ще продължи да настоява на своето“. Лукянов прогнозира, че в крайна сметка ще бъде намерен компромис. „НАТО ще смекчи позицията си по отношение на Кюрдистан, а в отговор Турция ще подкрепи плана на НАТО за защита на Полша и балтийските страни от „руската заплаха“. „Това е символично действие за Турция“, добавя събеседникът. „Турция има съвсем различни приоритети и нейният светоглед по отношение на сигурността е съвсем друг. За нея е важно какво се случва в Близкия Изток, Средния Изток и конкретно, в Сирия. Там най-важният партньор на Турция е Русия. Това не радва много турците и те с удоволствие биха минали и без нея. Всичко останало е второстепенно и на Турция не ѝ трябва да жертва взаимодействието си с Русия, за да подкрепи формално страховете на съюзниците си. Мисля, че Ердоган използва това като разменна монета, за да постигне своите цели“, смята Лукянов. Също така той припомни, че ако се погледне многовековната история на отношенията между Турция и Русия, то те са много сложни по-скоро негативни. „Взаимодействието, което съществува сега, не се основава на дълбоко доверие, а на разбирането както в Русия, така и в Турция, че двете държави няма да получат нищо в Сирия една без друга. Това е солидна основа за взаимодействие“, пояснява експертът.  ", "date": "2019.11.30", "title": "Турция започна нов конфликт с НАТО заради Русия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402776-%D0%B1%D0%B1-%D0%B8-%D1%82%D1%80%D1%8A%D0%BC%D0%BF", "text": "В края на посещението си Бойко помолил Тръмп да общуват вече без посредници. Дали най-сетне е схванал отровната роля на местните лекета, които от три десетилетия изкривяват българската картина –  и без друго порядъчно замърсена     Добре, че Тръмп не е видял пристигането на Бойко Борисов и делегацията му. Иначе щеше да си каже: Този пич с дънките ли е купил осем самолета, много е разхвърлян, да не направи някоя дивотия с тях.  Каракачанов е пичът с дънките, които едва укротяват корема му – така той сякаш дава знак и на генералите да качат по двайсет кила над нормата.  С кореми ли ще биете врага, по дяволите?    С това кратко наблюдение, някой по-нервен коментатор може да приключи с посещението на ББ при Тръмп.  Но ние да продължаваме, отвън, откъм дънките - навътре – и да си кажем, че, например, „стратегическото ни партньорство“ с американците ще изглежда поне външно по-прилично, когато след Бойко от самолета слязат петима юнаци, пипнати с вкус, а не сякаш са някаква банда, която отива да обира казино в Лас Вегас.      Защо се мотат по дънки, какво се крие зад тази привидно незначителна дреболия? Дали така не пренасят тукашната си разхвърляност и небрежност, където завърнат. И американците ли ще спечелят с шкембетата си?    При почти тоталната нищета у нас, напълно в реда на нещата е Властниците ни да са изтупани до съвършенство.  Иначе свръх-практичен човек като Тръмп би се запитал, къде отиват тогава париците на народа.    Но и той, при целия му опит в сделките, също не беше изпипан до край - оказа се, че не знае чия собственост е АЕЦ Белене, мислел, че е руска централа.  Хубаво щеше да бъде да си остане с това заблуждение, понеже види ли, че Путин има пръст в нещо, Тръмп гледа да не се завира много-много там. Сега научи истината и това може да сложи началото на безподобен караманьол: руски реактори, американско гориво и пр. – изобщо, всички условия централата да гръмне още преди да е открита.    От Меморандума, който бе подписан – ако ни е предаден достоверно – като цяло лъха на добронамереност, присъща на хартиите, които можеш да подпишеш със затворени очи, понеже не носиш никаква отговорност, можеш да ги подпишеш и по дънки.    В него нито една дума няма за руски газ - това изглежда странно, обаче вече се уточнихме, че Тръмп гледа да не си слага пръстчето там, където не трябва. Това е най-ценната поука от тази среща, сякаш.  Бойко го и каза съвсем ясно: в нито един момент от визитата не е ставало дума за трета страна. Само са си мислили за нея през цялото време.    Тръмп сякаш не знаеше, че са ни продали Ф-16 – или е забравил, понеже спомена Ф-35. А може би, като опитен бизнесмен е направил тънък намек, тъй че сложете настрана още 2-3 милиарда.    Бойко пък забрави заканата си да научи от Тръмп, как и за какво го е топил Цветанов. Срещата му в централата на Републиканския институт беше толкова скована, че сигурно е решил да не ги плаши повече с излишни въпроси.  И там се държа като домакин, както, впрочем, и в Белия дом - по някое време взе да насочва Тръмп, откъде да минат за по-напряко.  Дори посегна да го прегърне – и е напълно възможно точно в този момент американският президент от уплах да е забравил някои от сламките, които са му подготвили/прочели съветниците му.    Бившият американски посланик в София Пардю сравни Тръмп и Бойко, както винаги с деликатността на старшината от „Полицейска академия“. Той си е такъв - винаги, когато говори публично, се чува тропането на ботуши.  Според него, Тръмп и Борисов много си приличали – заслужава си да го цитираме точно:  „И сигурно отлично ще се разберат. И двамата залагат на национализма и на един определен, груб популизъм. И двамата не обичат свободните, независими и настъпателни медии. Според мен, Борисов е по-хитър и много по-успешен в своята инстинктивна политика у дома, отколкото Тръмп. Само дето ръководи по-малка държава.“    По-хитър от Тръмп и много по-успешен - такъв комплимент дори Бойко не е сънувал, а той има доста освободено въображение.    „Този човек няма умора… Цапардосаш го по главата, а той си продължава бодро напред. Дори не осъзнава, че е бил ударен… Беше си просто той – и сякаш нямаше какво да бъде добавяно към това…  Наясно ли бе, къде го бе поставила историята… Върховното му самодоволство бе заразително, животът му се струваше слънчев, беше оптимист – поне по отношение на себе си… Беше готов да ласкае, насочваше цялото си внимание към теб… Беше и невероятно енергичен – „Да го направим“, каквото и да е то, „Да го направим“… Имаше усет за слабостите на противниците му и за най-съкровените им желания… Беше рекламен агент на себе си… Той само искаше да бъде обичан… Търсеше медийната любов наред… Приемаше всичко лично… Решението му за всичко: минаване напряко… Част от електората няма да се оттегли от него, дори той да застреля човек на улицата… Иска най-вече да бъде харесван… Има фундаментална и остра нужда да бъде харесван и всичко за него е борба…“    Е, приличат ли си американският властелин и нашият човек? Можете сами да си отговорите. /Цитатите са от биография на Тръмп./    Все не ми излиза от ума, вече близо двайсетина години, един отговор на Бойко от първото ми интервю с него. Питах го – „Какво е Адът?“  „Не съм бил още там – беше отговорът му. – Може пък да е хубаво. Представи си, че тука е Адът!“    Като го гледам как се държи в Белия дом, този човек и в Ада ще се разпорежда свойски.    Може да го ненавиждате и в червата си, но трябва да признаете, че аранжира посещението си отлично – много изгодно за себе си и без видими поражения за страната ни.  Като оставим настрана срещата му с Тръмп на „четири очи“, която, всъщност, станала на „осем очи“ заради присъствието на вицепрезидента Пенс и на държавния секретар Помпео.  За нея ББ казал на журналистите, че „много го натискали, но той не им се дал“.  За какво са го натискали – някой ден можем да научим това от друг биограф на Тръмп.    Само едно нещо може да е помрачило настроението на „двойника“ на американския президент: истеричното кудкудякане на някои от придружаващите го журналистки – което сигурно е било непоносимо дори при неговият уникален апетит да бъде ухажван; някои от тях трябва да ги слушаш с противогаз.    Учудих се на едно твърдение на Елена Поптодорова, тя дори го повтори, за да се чуе отчетливо: докато ББ превземаше без усилия Белия дом на Тръмп, дамата ни убеждаваше, че в алъш-вериша с Вашингтон по-важната роля има посолството му в София.    Обяснението дойде от Бойко, но почти никой не му отдаде нужната тежест: в края на посещението си помолил Тръмп да общуват вече без посредници.  Дали най-сетне е схванал отровната роля на местните лекета, които от три десетилетия изкривяват българската картина – и без друго порядъчно замърсена.    Много неща у нас се тълкуват/изкористяват с дейното участие на тия донори на лъжата. Нелепо е американското посолство – при всичките му претенции – да се доверява на човек като Прокопиев, примерно, да приема за нещо нормално един нечист „приватизатор“ да им бъде съветник.    Всъщност, въпросното посолство има наивността да остави „българската истина“ да бъде приватизирана от един тип, който целият е овъртолен в разни далавери/съдебни дела.  Не искам да бъда прекалено неучтив, затова няма да попитам – защо го прави американското посолство?  Защо се оставя да бъде оплетено от отровната паяжина на типове, на които българското общество, в голямата си част, гледа с присмех, а дори и презира.    Що за дипломация/политика е да приемаш като свои довереници лица, които откровено сквернословят Българското?  Направете една тайна анкета, колко струват „вашите“ хора – и ще останете поразени от резултатите.    Когато фалшивият евреин Соломон Паси мърсува с православието, това отблъсква хиляди българи от вас – защото той се продава/афишира като главният местен американофил.  Хора като него отчуждиха мнозинството българи от ценностите ви, особено духовните, които бяха толкова търсени в годините на тоталитаризма.    Накарайте да ви преведат скверната фраза на Соломон „Майната му на православието“ – и решете най-после, приемливо ли е за вас, за ценностната ви система, да се обругава толкова цинично/дивашки една религия.  В края на краищата, вие не сте окупатори, а приятели – така поне твърдите. Но това ваше твърдение трябва да премине проверката и на въпросната ругатня.    Хайде, някой/Елена П. е „приватизирал“ едно кремче – „майната му“. Други ваши избраници обаче искат да присвоят отношенията ви с един народ.  И, в края на краищата, ако това ви се вижда нормално, окичете Соломон с едно медалче за проявена храброст в тила на Врага, който по една случайност е собствената му страна.", "date": "2019.11.30", "title": "Добре, че Тръмп не е видял пристигането на Бойко Борисов и делегацията му"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402777-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D1%82%D0%B5%D0%B6%D1%8A%D0%BA-%D0%BF%D1%80%D0%BE%D0%B1%D0%BB%D0%B5%D0%BC-%D1%82%D0%B5%D0%B7%D0%B8-%D0%B4%D1%83%D0%BC%D0%B8-%D0%BD%D0%B0-%D1%85%D0%B5%D1%80%D0%BE-%D0%BC%D1%83%D1%81%D1%82%D0%B0%D1%84%D0%B0-%D0%BA%D0%B0%D0%B7%D0%B2%D0%B0%D1%82-%D0%B2%D1%81%D0%B8%D1%87%D0%BA%D0%BE", "text": "Това изявление на американската посланичка Херо Мустафа казва много за състоянието на България.  Казва всъщност всичко.         САЩ имат готовност да санкционират корумпирани български официални лица (държавни служители, депутати, висши съдии и др.) и техните семейства. Това стана ясно от днешната реч на американската посланичка Херо Мустафа пред Атлантическия клуб. По нейните думи, за тази цел ще се използват инструменти, „които имат зъби” - например раздел 7031C от американската Разпоредба за правата на човека и противодействие на клептокрацията. Съгласно американското законодателство: „в случаи, когато държавният секретар разполага с достоверна информация, че чуждестранните служители са били замесени в значителна корупция или грубо нарушение на правата на човека, тези лица и членовете на техните семейства не могат да влизат в Съединените щати”.     „Подобни твърди мерки ще бъдат в полза на България в дългосрочен план, тъй като стриктното придържане към върховенството на закона е неразривно свързано с политическото и икономическото процъфтяване на България\", каза още посланичката, а в допълнение подчерта (за втори път в рамките на броени дни), че независимите медии са задължително условие за развитието на силна демокрация. Поредният категоричен сигнал Второ, думите на г-жа Мустафа подсказват нещо много важно - в България очевидно липсва политическа воля за справяне с метастазите на корупцията. Българските власти са показали, че не могат (или не желаят) да се излекуват. Няма защо да се чака България да повтори чудото на барон Мюнхаузен, който сам се изтеглил за косите си от блатото. Ще попитате: Какъв е интересът на САЩ да ни помагат? Не ни трябва опекун - ще се подразнят „патриотите”. Затова да припомним: на първо място САЩ са значим инвеститор в България, а всички нормални инвеститори се нуждаят от прозрачни, стабилни процедури за правене на бизнес. Няма сериозен инвеститор, който да предпочете да дава пари под масата, да се ослушва и трепери за съдбата на своите начинания, вместо да си върти спокойно бизнеса в среда, в която върховенството на правото се спазва. И още нещо много важно: корупцията и дефектите във функционирането на институциите компрометират националната сигурност. Когато те са налице, а държавността е „пропукана”, политическата система става уязвима за всякакви негативни външнополитически въздействия. За една натовска държава далеч по-опасни от руските хибридни атаки са опортюнистичните троянски коне в управлението, които се ръководят от сребролюбието си. Според Марк Галеоти, известен изследовател на Русия, най-голямата опасност за Балканите се крие не в руските танкове или в дезинформацията, а в собствената им корупция - и в схемите, чрез които Русия се опитва да се възползва от тази корупция. Или както отбелязва той проникновено: „корупцията е най-могъщият съюзник на Русия\". САЩ навярно  вече имат списък Политическата корупция, зависимостта на медиите и клиентелизмът в съдебната система в България никога не са били тайна за Вашингтон. В доклади на организации и институции, базирани в САЩ, тази тема е анализирана многократно. Но това публично „дърпане на уши”, което наблюдаваме през последните дни, може да означава само едно: във Вашингтон явно са си дали сметка, че ситуацията в България не само не върви към подобрение, а дори се влошава. Как да тълкуваме тази новина? На първо място това е поредният категоричен сигнал, че България има системен,   с корупцията по високите етажи на властта. Стана вече традиция политици от управляващата коалиция и близки до тях анализатори да омаловажават данните на организации като Transparency International, според които България е най-корумпираната страна в ЕС. Днешното изявление обаче идва от много висока инстанция. Това не е доклад на „някаква неправителствена организация” (впрочем, Херо Мустафа неслучайно каза, че много цени „контактите на посолството с неправителствените организации, отдаващи усилията си за развитие на човешкия капитал и прокарване на правосъдни реформи”), а официалната позиция на правителството на САЩ. От което следва, че всякакви оправдания и увъртания, целящи да оспорят данните за размерите на корупцията в България, губят своята сила - окончателно и безвъзвратно. И последно: след като се обявява готовност за наказателни мерки, САЩ вероятно вече имат списък с лица, които ще попаднат под техните удари. Предстои да видим кои са те. Не е изключено едно от тях да е с инициалите ДП - онази мистична абревиатура, която помним от прословутото изгубено тефтерче.", "date": "2019.11.30", "title": "България има тежък проблем. Тези думи на Херо Мустафа казват всичко."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402778-%D1%82%D1%83%D0%BA-%D0%BB%D0%B5%D0%BA%D1%83%D0%B2%D0%B0%D0%BC%D0%B5-%D1%81-%D1%88%D0%B0%D0%BC%D0%B0%D1%80%D0%B8", "text": "4 часа през нощта. 50-годишен пациент в хирургичното отделение на софийската окръжна болница \"Св. Анна\" трябва на следващия ден да претърпи операция. Толкова много му се пуши обаче, че откача и тръгва да бие лекари и медицински сестри наред в 4 часа посред нощ. Преди да го спрат да си запали, той дори се бил подготвил, като сложил гумени ръкавици на камерите. За тази част със скриването от камерите той впоследствие признава. За боя - не. По думите му едната от медицинските сестри сама се свряла в ъгъла шокирана, без да я е удрял.     Ами да, те медицинските сестри обикновено така си правят... свират се в ъгъла, без да има повод за това. Както и да гледаме на тази ситуация, разиграла се в нощта на четвъртък срещу петък, тя звучи безумно нелепо. Чак би било комично, ако не беше толкова реалистична и позната като сюжет - \"пациент бие лекари\". Дивият запад, ама по български... Но не е смешно. Отчайващо е, защото това е поредният случай, в който някой си позволява да напада медицински лица, защото нещо не му е кеф. Лекарите и медицинските сестри са едни от най-уязвимите на публични критики (и не само) професии, при които грешката на единици най-често означават клеймо върху всички - цели болници и дори целия бранш. Не е като да няма поводи за гняв срещу лекари и болници - в медиите виждаме достатъчно случаи на немарливост, небрежност или дори костващ животи цинизъм, които завършват фатално. Само преди дни видяхме подобен пример за това с починалото дете. Значи ли това, че всички лекари са такива? Доверието в медицинските институции - местата, където отиваме най-уязвими и най-изплашени - е опасно ниско - опасно както за пациентите, така и за лекарите. В първия случай ставаме свидетели на това как все повече хора прибягват към самолечение с всевъзможни рецепти от баба и от интернет, докато във втория просто наблюдаваме как бият лекари и медицински лица. Защото, дори да оставим настрана проблемите в махалите и балканския скандалджийски манталитет на някои пациенти, пак стигаме до казуса с доверието. Много са причините да се стопи вярата в лекарите - от затягащото се убеждение, че те \"тровят с хапчета и медикаменти, за да ти вземат парите\", до примерите за професионално прегорели медици, които от всичко видяно в работата са загубили човешкото си отношение. В ръцете на държавата е само единият край на този проблем - поведението на лекарите и пресичането на вътрешното схемаджийство, в което на гърба на пациента се изкарват някакви пари в повече. За това се изисква повече контрол, повече прозрачност и отчетност - и преди всичко - реформа на системата, която гледа на пациента като на клиент. Не трябва да забравяме и условията на труд, в които са принудени на даботят медиците. При изключително високите нива на стрес и отговорност, те карат безкрайни смени на работа заради недостиг на персонал или на финансиране. Ниското заплащане на медицинските сестри често ги принуждава да работят на две места, за да покриват разходите си. В част от случаите, когато обществото вини лекарите, дори те нямат вина, защото не определят нито легловата база в лечебното заведение, нито определят правилата на бюрокрацията. Но ако това е една безумно тежка реформа, която изисква желязна политическа воля, то други мерки, които поне да гарантират сигурността на лекарите все пак може да бъдат приети. Парламентът в петък прие на първо четене промените в Закона за МВР, в които, освен всичко друго, е заложено, че всеки, който вдигне ръка срещу полицай или пожарникар, ще бъде глобяван. Предвидената глоба е 2000 лв. - не много, но определено не и малко. Подобно решение лесно може да бъде приложено и спрямо лекарите. Не толкова заради самата глоба, колкото за да се усети ясно и по джоба, че всяко агресивно действие ще бъде наказвано. Без отлагане, без точещи се дела с години - сигурна глоба, която те удря директно в бюджета. А каквото и да си говорим, там боли. Да, това само няма да реши проблемите на здравеопазването, но със сигурност ще повлияе положително върху поне един от тях. А пък кой знае, току-виж повлияе и върху целия този манталитет, който казва на някакви хора, че е в рамките на допустимото да се развилнеят и да правят проблеми, просто защото така им е скимнало. Просто защото някой не им е дал да пушат в болница.    ", "date": "2019.11.30", "title": "Тук лекуваме с шамари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402779-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%BE-%D0%B0%D1%80%D1%85%D0%B8%D1%82%D0%B5%D0%BA%D1%82%D1%83%D1%80%D0%BD%D0%BE-%D1%81%D1%82%D1%83%D0%B4%D0%B8%D0%BE-%D1%89%D0%B5-%D0%BE%D0%B1%D0%BD%D0%BE%D0%B2%D1%8F%D0%B2%D0%B0-%D0%BF%D0%BB%D0%BE%D1%89%D0%B0%D0%B4-%D1%81%D0%B2%D0%B5%D1%82%D0%B0-%D0%BD%D0%B5%D0%B4%D0%B5%D0%BB%D1%8F", "text": "Идейният проект на италианското архитектурно студио „Фуксас“ спечели конкурса за реконструкция на площад  „Света Неделя“ и прилежащите му публични пространства. Победителят в конкурса, който протече на два етапа, беше обявен от председателя на международното жури Малина Едрева.   След първата фаза на архитектурното състезание бяха класирани седем кандидати, които бяха поканени от Столична община да разработят идейни проекти. Проектът на „Студио Фуксас“ е бил оценен с 90 точки. На второ място остана обединение AI Architects LDD, CLAB Architettura, следвани от Консорциум OW/MA/CL, Студио Паола Вигано и Студио Вилмот.     „Мястото е изключително важно и през следващите години то трябва да свърже пешеходните пространства, които започват от площад „България“ през реконструирания бул. „Витоша“ до църквата „Света Неделя“, каза главният архитект на София Здравко Здравков, който е и възложител на конкурса. Според него писането на заданието е било сложно и внимателно дискутирано, тъй като правилното задание е можело да реши две трети от условията на конкурсната програма. Културната ценност на централния площад в столицата и уважението към нейната многопластовост са били водещи при вземането на решението от 15-членното жури, съобщи Малина Едрева. Мястото на хората и достъпността до средата също са били сред основните критерии при оценката на участниците в конкурса. Проектът на „Студио Фуксас“ предвижда площад „Света Неделя“ да бъде пешеходен, като се запазва само трамвайната линия. Част от площада ще бъде запазена за затревени площи, а вечерта ще бъде озаряван от десетки осветителни тела.     Арх. Здравков изрази надежда договорът с победителя в конкурса да бъде сключен догодина, а през 2021 г. да започне реалната работа по реновирането на площада, като очакванията му са реализацията на проекта да завърши за четири години. Особено мнение Арх. Борислав Игнатов, председател на Камарата на архитектите в България и член на международното жури, се обяви против проекта на италианското архитектурно студио. Той каза пред журналисти, че спечелилият проект има сериозни проблеми с пешеходната комуникация. „Подлезът, който излиза от метрото на станция „Сердика“, е неглижиран, все едно не съществува и едва ли не се затваря. На мястото на най-оживения трафик в момента, се оформят изкуствени зелени зони, които са много формалистични и създават лабиринт на движение. Отгоре може да изглежда интересно, но използването ще бъде проблем“, посочи арх. Игнатов.     Той има забележки и към самата процедура по избор на проектанти на знакови места в столицата. „Камарата на архитектите в България изрази ясна позиция, че такъв тип важни конкурси трябва да бъдат отворени за участие за цялата международна професионална общност, а не да са с дискриминационни условия от самото начало, изискващи определен оборот и определено портфолио. Много по-добре е в конкурс от такъв калибър да участват сто, двеста, триста проекта, които да идват от цял свят, отколкото да има 15 допуснати кандидати, а три или четири от избраните седем финалисти да са с груби грешки в проектите си“, каза арх. Игнатов. Според него ресурсът, който е отишъл за организацията на такъв конкурс заедно с участието на журито и наградния фонд, е можел да бъде използван много по-добре за открит международен конкурс каквато е европейската и световната практика. Победителят Начело на архитектурно студио „Фуксас“ стоят арх. Масимилиано Фуксас и съпругата му Дориана. Студиото има офиси в Рим, Париж и Шънджън. Разнообразните му проекти включват обновяване на градски пространства, музеи, културни центрове, летища, офиси.     Сред по-големите му проекти са централата и научно-развойният център на Ferrari в Маранело, кулите-близнаци във Виена, Armani Ginza Tower в Токио и Armani Fifth Avenue в Ню Йорк, както и международното летище в Шънджън. „Студио Фуксас“ има проекти на всички континенти и е носител на множество международни награди.  ", "date": "2019.11.30", "title": "Италианско архитектурно студио ще обновява площад \"Света Неделя\""}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/402780-%D0%BF%D0%B0%D0%BA-%D0%B7%D0%B0-%D0%BB%D1%8A%D0%B6%D0%B8%D1%82%D0%B5-%D0%B8-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "Страните, ратифицирали Конвенцията, трябва да приемат родените като мъже, един ден да се трансформират като жени и както и жени в мъже и да разрешават еднополови хомосексуални двойки  да осиновяват деца.       „   Това пише в своя статия за „24 часа“ Пламена Томева, която изброява  Твърденията на авторката почиват на волна интерпрецаия по темата, без за се основават на контретните текстове на Конвенция и Обяснителния доклад към нея, който е съществен за прилагането й.    (ИК), която под благовидния предлог за борбата срещу насилието над жени и деца всъщност прокарва норми, които влизат в противоречие с българската Конституция и традиционни норми за отношение към семейство, родители, деца.  Той се отвори отново обаче след вчерашното незаконодателно решение на Европарламента, според което всички държави от ЕС незабавно и без отлагане трябва да ратифицират Конвенцията. В резолюцията се призовава насилието над жени да бъде включено в каталога на признатите от ЕС престъпления.  Не вярвам това да стане в обозримо бъдеще.  И понеже в текста на Пламена Томева се говори за  Томева цитира и  пише Томева.   са изброени основните човешки права на жените: „сигурност, свобода, достойнство, физическа и емоционална неприкосновеност“. Да ви липсва някое едно от най-важните права на жената и основна функция на традиционното семейство? Майчинството?! Да, за правото на жената да има майчинство и за неговата защита няма нито ред – нито в Конвенцията, нито в Обяснителния доклад.   Цели, дефиниции, равенство и недискриминация, общи задължения , член 3 – Определения, точка 43 – Определението за „пол“ казва: „Терминът „пол“, използван в тази дефиниция, не е предназначен да замести термините „жени“ и „мъже“, които се използват в Конвенцията“. И се обяснява, че „съществуват и социално конструирани роли, поведения, дейности и характеристики на пола, които определено общество смята за подходящи за жените и за мъжете“. Нещо повече – подчертано е, че „член 12 (1) формулира изкореняването на предразсъдъците, обичаите традициите и другите практики, основани на стериотипните роли на половете…“.  Още в член 3, ал.\"в\" Конвенцията дава следното определение, което е фундаментът на документа: \"пол\" означава социално изградена роля, поведение, дейности и характеристики, които определено общество смята за подходящи за жените и мъжете\".  Според джендър-идеологията на Джудит Бътлър, която е втъкана във философията на Истанбулската конвенция „децата не се зачеват, а се „проектират” („designed”) и се отглеждат с помощта на всякакви технически възможности като даряване на семенна течност, сурогатно майчинство, изкуствена утроба и генна манипулация“  ,   от страните, по-специално мерките за защита на правата на жертвите, трябва да бъде осигурено без всякаква дискриминация, основана на пол, социален пол, раса, цвят на кожата, език, религия, политически или други убеждения...\".   в „услугите за подкрепа да бъдат включени и: гейовете, лесбийките, бисексуалните, транссексуалните, трансвестити, травестити и други групи от хора, които не отговарят на това, което обществото е определило като принадлежащо към категорията на „мъжете“ или „жените“.“   – ако мъже: гейове или жени-лесбийки поискат да влязат в брачно съжителство и ние им го откажем, това ще е форма на дискриминация, за което на България ще бъде търсена съответната съдебна отговорност.   защото ще поиска от нашето законодателство да разреши например на една жена, определила се като \"мъж\", да сключи брак с друга жена на базата само на личното ѝ самоопределение. Така фактически ще се стигне и до промяна на Конституцията.  – то има за цел да осигури защита срещу насилие не просто и не само на жените, като биологичен пол, но и на „жените“, които всъщност са родени като мъже, но са заявили, че се чувстват като жени и този социален статут им е официално признат. Това ще им даде право да осиновяват деца   които са я ратифицирали, да внедрят нейните постулати на всички нива в образователната система. Ако в българските училища децата започнат да се обучават по джендър-доктрината как момиченца могат да станат момченцаи обратното, нормалните хора ще започнат да изтеглят децата си от училище.   Подминават се обаче задълженията, които би трябвало да поемем, ако я ратифицираме.  Конвенцията изисква в училищата да се разяснява на учениците, че е възможно да са родени в грешното тяло и ако имат такова усещане открито да го заявяват. А пък държавите, според препоръката CM/Rec(2010)5 на Комитета на министрите за борба с дискриминацията заради сексуална ориентация и джендърна идентичност (чл.18), трябва да отменят всяко законодателство, което ограничава допустимата възраст за еднополови сексуални актове, а еднополовите бракове да имат еднакви права с разнополовите (чл.23 и чл.24).  , което означава, че авторите на Конвенцията правят ясно разграничение между пол и „социален пол“, което трябва да залегне в българското законодателство. И естествено и в българската Конституция.  Ратифицирането на Истанбулската конвенция ще задължава страната ни да защищава от ненасилие не просто и не само жените като биологичен пол, но и т.н. „социален“ женски пол (мъже определили се като жени), което на практика ще означава и признаване на този вид пол.  Е, кой въвежда в заблуждение? Припомням всичко това, за да не си мисли някой, че \"тъмни сили\" отново искат да изкривят истината?", "date": "2019.11.30", "title": "Пак за лъжите и манипулациите около Истанбулската конвенция"}
{"url": "http://www.classa.bg/%D1%81%D0%B2%D1%8F%D1%82/item/402781-%D1%83%D1%8E%D1%82%D0%BD%D0%BE-%D0%BB%D0%B8-%D0%B2%D0%B8-%D0%B5-%D0%B7%D0%B0%D0%B4-%D0%B6%D0%B5%D0%BB%D1%8F%D0%B7%D0%BD%D0%B0%D1%82%D0%B0-%D0%B7%D0%B0%D0%B2%D0%B5%D1%81%D0%B0", "text": "Две скорошни новини ни водят до мисли за желязната завеса, която беше внимателно издигната около нас от англосаксонците: решението на НКО WADA за налагане на санкции на руските спортисти и присъдата на шведския съд в област Свеа, който отказа на “Газпром” обжалването на решението на Стокхолмския арбитраж в спора с украинския “Нафтогаз”. Честно казано, не се почувствах много удобно - бях успях да отвикна. Въпреки това, този коментар е за онези, които вярват, че и в двата случая бихме могли да преиграем ситуацията в наша полза, ако се опитаме. Да добавим тук Украйна, с която всъщност започна всичко. Всъщност мнозина все още вярват, че през 2014 г. не сме били достатъчно агресивни и решителни. Трябвало е да се окупира Нова Русия. В този случай не говоря за това дали е необходимо да се изпращат войски в Украйна или не. Сталин най-вероятно би. Но Путин не е Сталин и времето е различно.     Президентът на Руската федерация ясно направи изводи от опита на бившите руски владетели; той предпочита да действа по икономически методи, а не да се бори. Ето защо Путин не започна да урежда нещата с Украйна на бойното поле, а да инвестира гигантски средства в изграждането на Кримския мост. Ако той изпълняваше зловещите милитаристични планове, за които непрекъснато е обвиняван, тогава нямаше да има мост (защо напразно да се харчат гигантски пари?), тъй като към Крим би бил положен традиционния сухопътен коридор от север. Очевидно е, че Путин е миролюбив. И никога няма да започне първи война. С никого. За мен обаче е очевидно друго: няма да можем да спечелим никъде, където не контролираме политическата ситуация - нито в Хага, нито в Страсбург, нито в шведския район Свеа. Още повече да докажем нещо в Торонто, където се намира централата на неправителствената организации WADA. Разбира се, Кремъл е добре запознат с това. Трябва да разстройвам диванните експерти: има само един надежден начин да накараме Запада да се отнася обективно с нас - това е войната. Не хибридната или информационна, не санкционната или търговска, а реалната, с милиони жертви. Напомням, че Путин се опитва я да избегне с всички сили. И всеки нормален човек е в състояние да го разбере. Ето защо в стара Европа се изграждат морски газопроводи, заобикалящи страните, които англосаксонците насочват срещу нас. Изглежда, че както в старите времена сънуват кошмара за руско-германски съюз, макар и крехък, дори не икономически, а просто взаимноизгоден. Зад желязната завеса, разбира се, е неуютно. Но имайте предвид, сега тя не е толкова непроницаема и гъста, както беше по време на съветската епоха. И англосаксонците вече не се радват на безспорен авторитет, както преди 70 години. Не само ние, но и останалият свят не им вярва. Това се забелязва. Така , въпреки редица условия, съм доста оптимистичен. Само не бързайте. Но не бива да разчитате на факта, че ситуацията може да бъде бързо коригирана с мирни средства. Няма да стане бързо. Или не с мирни средства. Какво избирате?    ", "date": "2019.11.30", "title": "Уютно ли ви е зад желязната завеса?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402782-%D0%BC%D0%BE%D1%80%D0%B0%D0%BB%D0%BD%D0%B8%D1%8F%D1%82-%D1%80%D0%B0%D0%B7%D0%BF%D0%B0%D0%B4-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0,-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B8-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE", "text": "У нас немалко се говори през последните години за разпада, унищожаването, разграбването на селското стопанство, индустрията, образованието и здравеопазването.  Не по-малки са обаче духовният и моралният разпад в резултат на реставрацията на капитализма след 1989 г. Морален разпад на политиката, семейството, училището. Знаменитият немски философ Имануил Кант пръв употребява през XVIII век фразата „ радикално зло “, имайки предвид поставянето на своя личен интерес над интереса на другите, свеждането на останалите хора до манипулирани обекти, използвани за твоите собствени цели . Да прескача граници и да върши всякакви престъпления,  да катурва стени и да бастисва страни под предлог че носи „свобода“ и „демокрация“. Както писа в ранните етапи на нашенския първи капитализъм в края на XIX век Петко Р. Славейков,  . Капитализмът ражда милиони такива диванета, превръщащи се в скитници, клошари, излишни хора. Ражда морал, психика и политика, които генерират Кантовото радикално зло.     Ето някои от  проявите на моралната деградация, до която ни доведе този все по-несправедлив, разделящ обществото и противопоставящ хората олигархичен неолиберален капитализъм от Америка до България . .  В САЩ милиардерът Доналд Тръмп е сменял шест пъти своята политическа принадлежност. През 1987 г. се регистрира като републиканец, през 1999 става член на Партията на независимостта в Ню Йорк, през 2001 г. е демократ, през 2009 г. – републиканец, през 2011 г. се обявява за „независим“, през 2012 г. отново се връща в Републиканската партия. Очертаващият се като негов основен конкурент в изборите през следващата година милиардер Майк Блумбърг е правел същото.      До 2001 г. е демократ, после, за да го изберат за кмет на Ню Йорк, става републиканец, след това отива на избори като „независим кандидат“, а сега отново е демократ, който се бори срещу републиканеца Тръмп. Няма морал, няма принципи, има пари. Всичко е пазар, политически пазар, и на него идейното пребоядисване носи печалби. Това добре го знаят бизнесмените Тръмп и Блумбърг, както и техните последователи и почитатели на „евроатлантическите ценности“ у нас. Следвайки модела на новия „голям брат“, много от лидерите на партии у нас са служили на други партии преди това. Същото е с немалко политици в парламента, преминали през повече от една партия според ситуацията и перспективите да се настанят на добра властова позиция. Преходът към капитализъм в България дойде неочаквано не в резултат на вътрешнополитически, а на геополитически причини, свързани със съветската перестройка и дейността на Горбачов, довел източноевропейския социализъм до делегитимация и разпад. Забраната на КПСС и въвеждането на олигархичен неолиберален капитализъм в Русия се извърши от Борис Елцин, който от 1961 г. е партиен работник, прославял е комунизма почти четири десетилетия и така се е докопал до член на Политбюро на комунистическата партия в СССР. И у нас противниците на системата и водещите фигури в реставрацията на капитализма  в голямата си част бяха нагаждачи, деца на хора с власт, членове на БКП, дори комсомолски и партийни секретари. Като истински морални хамелеони те бързо промениха позициите си, самопредставиха се за „демократи“ и „дисиденти“, от русофили станаха върли поддръжници на евроатлантическите ценности, обърнаха се за помощ към нови геополитически сили, побързаха да се възползват от ситуацията, за да се настанят сред новите политически елити и да получат власт и собственост. Моралното и политическото хамелеонство е типична черта на 30-годишния преход към неолиберален капитализъм в България. Бивши членове на БКП  громят „комунизма“. Привилегировано учили в СССР станаха върли русофоби и евроатлантици. Затова т. нар. елити служеха в огромната си част не на страната, а на себе си, водеха битки за власт, разделиха политическото пространство на 400 партии и превърнаха политиката в келепир, в клиентелистко сборище от нагаждачи, които българите все повече ненавиждат.  Моралната деградация на елитите доведе до процеси на деградация на обществото като цяло. Десетки други просто се продават в чужбина, както са продавали и купували някога роби. 58,6 %  от българските деца през 2018 г. са родени извънбрачно. В това отношение изпреварваме много САЩ, където всяко четвърто дете е извънбрачно, макар че това там е 14 пъти повече в сравнение със 70-те години, преди Рейгън да постави началото на неолибералната вълна, премазала и унищожаваща през последните три десетилетия и нас. В Германия една трета от децата са извънбрачно родени и това е два пъти повече в сравнение с преди три десетилетия. България е на едно от водещите места в света по дял на децата, изоставяни от родителите си и осиновявани у нас или в чужбина.Никога в историята ни  толкова много новородени деца не са се оказвали излишни за родителите си. В същото време неолибералите агресивно налагат своите „европейски“ ценности и ентусиазирано ни обясняват как щели да се преборят с домашното насилие чрез Истанбулската конвенция. А с това не правят нищо друго, освен идеологически да се опитат да прикрият много по-базисните системни причини за насилието, което цари у нас и по света. Да прикрият бедността,  класовото неравенство и експлоатацията, милиардите кражби на собственост, принадлежала на всички българи. Да прикрият как неолибералният капитализъм се тресе от Америка до България. С ревове „времето е наше“ реставраторите на капитализма, самоназоваващи се „демократи“, осъществиха демографски геноцид и превърнаха България в най-бързо изчезващата страна в света. За да скрият това, извършиха чудовищни манипулации с учебниците по история. Промиването на мозъците на младото поколение с неолиберални лъжи и помия са небивали. Променят учебниците, за да обясняват какво било насилието в „онова общество“. Обясняват го на деца, живеещи в агресия, каквато не е имало никога преди това в българското училище . Тези дни  излезе информация от първото национално представително изследване на синдрома „прегаряне“ (бърнаут), проведено сред 3000 педагози в страната по идея на синдиката „Образование“, Министерството на образованието и науката и Пловдивския университет. Резултатите  показват, че е страшно да си учител в българско училище днес. 9 от 10 учители са мъчени от хроничен стрес и 50 % от причините са поради агресията сред децата, а другите 50 % – поради тяхната апатия към знанието, на което трябва да бъдат научени. Страхът от насилие е довел до това, че голяма част от училищата са натъпкани с камери, входовете им – с охрана и технически устройства, ограничаващи влизането на външни лица. По времето на турското робство, описано от Вазов в „Под игото“, в българско училище не е имало такава охрана, такъв контрол и такъв страх. Ако  сред децата има агресия, ако и родителите им са така агресивни, какво да говорим за по-голямата реалност край тях, която ги е направила такива. Дали манипулирането на учебниците за миналото може да замъгли днешните реалности на българското капиталистическо общество, в което има няколко пъти повече полицаи и охранители, отколкото по времето на социализма? Защо  това, което дава като дял от БВП за полиция българската държава, днес е повече, отколкото по времето на социализма? И защо това, което дава за образование, е по-малко? От тук не следва ли, че днес насилието е повече, а знанието има по-малко значение? А ако насилието е много по-голямо, коя е тогава престъпната система, или „престъпният режим“, както обичат да се изразяват нашите либерали? Не е ли това системата, която те наложиха, маскирайки я като „демокрация“?  ", "date": "2019.11.30", "title": "Моралният разпад на политиката, семейството и училището"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402783-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B8%D1%81%D0%BA%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B2%D0%B8%D0%BD%D0%B5%D1%82%D0%BD%D0%B8%D1%82%D0%B5-%D1%82%D0%B0%D0%BA%D1%81%D0%B8", "text": "Върховната административна прокуратура (ВАП) поиска от Върховния административен съд (ВАС) да отмени цялата тарифа за таксите за винетки, събирани от Агенция пътна инфраструктура (АПИ) От прокуратурата всъщност поискаха отмяна на цялата тарифа за таксите, събирани от АПИ. Новината обявиха от правния сайт  . Според обвинението при приемането на тарифата не са спазени всички законови изисквания. Съдът е счел протеста на прокуратурата за основателен и вече е нарочено дело за 14 април 2020 г. Към днешна дата цената на винетка за автомобил за 1 година е 97 лева. На месечната е 30 лева. За ТИР-ове и автобуси цената на месечната винетка е от 80 до 174 лв., в зависимост от екологичния компонент.     През 2019 г. най-голямата промяна при пътните такси беше, че електронната винетка замени хартиената. Към средата на септември приходите от електронните винетки възлизаха на над 320 млн. лева Самите винетни такси са регламентирани в Закона за пътищата, но цената за различните видове се определя именно в Тарифата за таксите на АПИ. Именно за тази отмяна настоява прокуратурата. От държавното обвинение са установили, че тарифата е издадена без мотиви, които би трябвало да са налице при внасянето на проекта за нея.    ", "date": "2019.11.30", "title": "Прокуратурата поиска отмяна на винетните такси"}
{"url": "http://www.classa.bg/%D1%81%D0%B2%D1%8F%D1%82/item/402764-%D0%BA%D0%B0%D0%BA-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B0%D0%B1%D0%BE%D1%82%D0%B8%D1%80%D0%B0%D1%82-%D0%BD%D0%BE%D0%B2%D0%B8%D1%8F-%D0%BA%D0%BC%D0%B5%D1%82-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB", "text": "Хората на Ердоган загубиха Истанбул, но са се вкопчили с всички сили в добре напълнената градска хазна. С всевъзможни трикове се опитват да запазят старата си власт и да саботират кмета Екрем Имамоглу.       Социалдемократът Екрем Имамоглу от опозиционната Републиканска народна партия (РНП) не извоюва лесно победата си в кметските избори на Истанбул. Управляващата Партия на справедливостта и развитието (ПСР) се постара да му попречи всячески по време на предизборната кампания. Но това не затъмни изгряващата политическа звезда. Пет месеца след като извоюва триумфален успех на изборите, пътят на Екрем Имамоглу си остава доста трънлив. Ислямско-консервативната управляваща партия се опитва да задържи влиянието си над голямата метрополия и да създава колкото може повече проблеми на новия кмет. Имамоглу иска да разшири градската инфраструктура и най-вече мрежата на метрото. За целта се нуждае от финансови помощи, възлизащи на около 3,5 милиарда евро. Събирането им обаче се оказа трудно, тъй като държавните банки - сред които Вакъф Банк, Зираат Банк или Халкбанк - спъват работата на Имамоглу още откакто е дошъл на власт: \"Виждаме, че държавните банки се държат много дистанцирано спрямо истанбулската градска управа\", казва той.     Банките се крепят на държавен фонд, председателстван от турския президент Ердоган и от неговия зет - финансовия министър Берат Албайрак. „В момента вратите на държавните банки са плътно затворени, дори и най-делничните нужди не могат да се покрият с държавни кредити\", оплаква се кметът. Спасение от чужбина Затова градските власти в Истанбул са принудени да търсят кредити от чужбина. В последните седмици Имамоглу посети Париж, Лондон и Берлин, търсейки инвестиции. Обиколката му бе много успешна: най-вече френските финансови институти се съгласиха да финансират инфраструктурни проекти в Истанбул. Френската агенция за развитие, например, ще вложи 86 милиона евро. А Дойче Банк ще се включи със 110 милиона евро. Турското правителство реагира жлъчно: вътрешният министър Сюлейман Сойлу нарече Имамоглу \"тъпак\", който с пътуването си в чужбина злепоставял Турция. Турското правителство създава затруднение на кмета и в друга сфера: ислямско-консервативната градска администрация, управлявала Истанбул в продължение на 25 години, поддържа система от връзки, която крепи правителството на Ердоган. Тази система облагодетелства бизнесмени от големите холдинги при получаването на обществени поръчки или пък създава за тях специални изключения в законите. В замяна на това бизнесмените оказват поддръжка на Партията на справедливостта и развитието по най-различни начини - медийните концерни, например, поместват угодни на правителството статии. Екрем Имамоглу обяви, че ще сложи край на това: \"Оттук нататък се прекратяват привилегиите за избрани фондации, довереници и общини - привилегиите ще са вече за цял Истанбул\". По време на предизборната си кампания социалдемократът обеща на мястото на шуробаджанащината да се установи прозрачност. Борбата за градската хазна Но както изглежда, ПСР се опитва и след загубата на кметския пост да се възползва от добре напълнената истанбулска хазна. Турското министерство на околната среда и урбанизацията е предложило законопроект за създаването на т.нар. \"Босфорска управа\". Новата администрация щяла да се грижи за културното и природно наследство в четири от разположените около протока райони и да насърчава тяхното развитие. За зоната ще отговаря секретариат, зависим от турския президент. По този начин управлението на тези четири района на практика ще бъдат отнети от Имамоглу. Зоната се смята за една от най-предпочитаните и скъпите в Истанбул. Критиците на проекта предполагат, че тази инициатива цели да привлече благосклонни към правителството инвеститори, за да може Ердоган да запази своята система на привилегии. \"Ще стигнем до съда\" Дните на клиентелизмът в истанбулската политика далеч не са преброени. Това си личи и от обществената поръчка за наемането на историческите жп-гари Хайдарпаша и Сиркеджи. Двете сгради разполагат с огромни складови помещения, които Имамоглу искаше да използва за културни прояви, предоставяйки ги на разположение на населението. Но предложението на истанбулските градски власти бе отхвърлено. Вместо това бе предпочетен един 33-годишен инвеститор, бивш член на градската управа и бивш председател на фондация, тясно свързана със семейството на Ердоган. \"Нашите предложения за Хайдарпаша и Сиркеджи бяха отхвърлени неправомерно\", възмущава се кметът и казва: \"Ще подадем жалба и ще водим дело пред съда\". Екрем Имамоглу е перспективен кандидат и за президентския пост. Критици смятат, че турското правителство нарочно затруднява работата му като  кмет, за да развали репутацията му преди изборите през 2023 година. Но Имамоглу изглежда подготвен за това: \"Кметските избори бяха изключително трудни. С опита, който събрах, вече нищо не може да ме уплаши\", заяви той пред американската телевизия \"Блумбърг\". \"В Истанбул в продължение на 25 години управляваха едни и същи хора. Те явно не искат да се откажат от старите си навици - но ние ще им противопоставим демократичните принципи\".", "date": "2019.11.30", "title": "Как хората на Ердоган саботират новия кмет на Истанбул"}
{"url": "http://www.classa.bg/%D1%81%D0%B2%D1%8F%D1%82/item/402765-%D0%BF%D0%B8%D1%82%D1%8A%D1%80-%D1%88%D0%B8%D1%84-%E2%80%9E-%D1%81%D0%B0%D1%89-%D0%B2%D1%8A%D1%80%D0%B2%D1%8F%D1%82-%D0%BA%D1%8A%D0%BC-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0,-%D0%BF%D0%BE-%D0%BB%D0%BE%D1%88%D0%B0,-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D1%82%D0%B0%D0%B7%D0%B8-%D0%BF%D1%80%D0%B5%D0%B7-2008-%D0%B3-%E2%80%9C", "text": "Президентът на САЩ Доналд Тръмп заяви, че споразумение между Вашингтон и Пекин вече е по-вероятно, след телефонен разговор между преговарящите на двете страни във вторник. Питър Шиф от Euro Pacific Capital говори за възможността за постигане на предварителна сделка по време на търговската война, която продължава 16 месеца. „Не мисля, че Тръмп се опитва да сключи сделка\", казва ветеранът брокер и обясни, че „Тръмп просто иска борсата да се покачи\". \"Докато фондовата борса върви нагоре, той не би могъл да се интересува по-малко от сделка с Китай\", продължава Шиф, който предполага, че \"ако фондовата борса започне да танцува, той може да почувства някакъв натиск за реално постигане на сделка\" Шиф посочи „печатането на пари ще продължи, доколкото виждам, и това е, което движи акциите и ще продължи да ги движи, докато нещо не доведе до промени\". Друг проблем, според Шиф, е, че американският потребител е затънал в дългове, а „единствената причина, поради която той би могъл да харчи, е, че Фед поддържа достатъчно ниски лихвени проценти\".   Той обяснява, че кредитът продължава да тече въпреки липсата на законни спестявания за финансирането му. \"И така, цялата тази къща от карти ще се разпадне и потребителят ще бъде точно в центъра на това.\" \"Всички тези фактори в комбинация означават, че САЩ се насочват към по-лоша икономическа катастрофа от тази, която имахме през 2008 г.\", според експертното мнение на Шиф.", "date": "2019.11.30", "title": "Питър Шиф: „ САЩ вървят към икономическа катастрофа, по-лоша, отколкото тази през 2008 г.“"}
{"url": "http://www.classa.bg/%D1%81%D0%B2%D1%8F%D1%82/item/402766-%D0%B2-%E2%80%9E%D0%BC%D0%BE%D0%B7%D1%8A%D1%87%D0%BD%D0%B0-%D1%81%D0%BC%D1%8A%D1%80%D1%82%E2%80%9C-%D0%BD%D0%B0-70-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%82%D0%BE-%D1%81%D0%B5-%D0%B3%D0%BE%D1%82%D0%B2%D0%B8-%D0%B4%D0%B0-%D0%BF%D0%BE%D1%82%D1%8A%D1%80%D1%81%D0%B8-%D0%BF%D0%BE%D0%BC%D0%BE%D1%89-%D0%BE%D1%82-%E2%80%9E%D1%83%D1%87%D0%B5%D0%BD%D0%B8%D1%82%D0%B5-%D0%B3%D0%BB%D0%B0%D0%B2%D0%B8%E2%80%9C", "text": "Очаква се НАТО да поиска група „мъдреци“ да помогне за реформиране на алианса, след като американският президент постави под съмнение неговото значение, а френският президент Еманюел Макрон заяви, че алиансът умирал.На срещата на върха в Лондон на 4 декември, на която ще се отбележи 70-ата годишнина на НАТО, лидерите на 29-те страни членки ще се опитат да демонстрират единство, но са изправени пред въпроса за бъдещето на водения от САЩ алианс.     Европейските съюзници на Вашингтон и Канада не са сигурни какво да очакват от Тръмп, след като на срещата на върха на пакта през юли 2018 г. той разкритикува Германия и заговори за напускането му, преди да го похвали и да си припише заслугите за обещаните реформи. След това Макрон също даде израз на неудовлетворението си от това, което френски дипломати наричат липса на координация в НАТО на политическо ниво и неуспех да се справи с темите табу. По думите на Макрон пактът „се намира в мозъчна смърт“. Това бе казано след изтеглянето на американските войски от Сирия, подтикнало Турция да предприеме операция срещу кюрдските милиции в Северна Сирия, които смята за терористи, въпреки че именно те помогнаха на Вашингтон да разгроми „Ислямска държава“ (ИД). Съюзниците на Анкара в НАТО се опасяват, че операцията ще подкопае усилията в борбата с екстремистите от ИД. В отговор на опасенията за бъдещето на пакта срещата на върха вероятно ще приеме френско-германското предложение за сформиране на група от авторитетни имена под ръководството на генералния секретар на НАТО Йенс Столтенберг, казаха дипломати. „Съветът на мъдреците“ ще докладват резултатите от работата си в края на 2021 г., когато пактът трябва да проведе следващата си среща на върха, като подготвят почвата за реформи. „Опитваме се да канализираме токовия удар (от коментарите на Макрон), за да структурираме политически дебат“, каза високопоставен френски дипломат, участващ в дискусиите. Целта е да се осигури „нов баланс в трансатлантическия алианс“, в който, и Европа го признава, Вашингтон поема твърде голямо бреме, каза дипломатът. Групата вероятно ще бъде малка. В нея ще влизат и по-възрастни държавници и личности, които могат да предложат по-радикални идеи. Като жест към Тръмп се очаква на срещата да се постигне сделка съюзниците на САЩ да поемат повече от текущите разходи на пакта, и да от 2021 г. се намали размерът на годишната вноска на Вашингтон за финансиране на централата и персонала на НАТО. Лидерите са готови също да удовлетворят искането на САЩ европейските съюзници да имат в пакта повече батальони, кораби и самолети, които да са в бойна готовност, като средство за възпиране срещу потенциална атака на Русия.   „Разбира се, никой на знае какво ще каже Тръмп“, заяви високопоставен европейски дипломат в НАТО и добави: „Но сега не знаем и какво ще кажат Макрон или (турският президент Тайип) Ердоган“. Еднодневната среща на върха, която ще се състои в луксозен голф клуб, ще бъде необичайно кратка, за да няма големи възможности за дипломатически спорове, макар че Великобритания, която се готви да напусне ЕС, гори от желание да организира едно образцово събитие. НАТО бе създадена през 1949 г., за да се противопостави на заплахата от комунистическия Съветски съюз, но откри нови цели след анексията на Крим от Русия през 2014 г. Сега пактът е подложен на натиск да помогне за решаване на някои от най-заплетените кризи в света, освен това Вашингтон настоява алиансът да определи позицията си към Китай, който се превръща във все по-голяма военна сила. „Напрежението в системата е голямо“, каза норвежкият подполковник Стайн Грьонгста пред Ройтерс по време на тренировка на норвежки войници, които ще помагат в обучението на местните правителствени войски в Ирак под егидата на НАТО. „За армията е трудно едновременно да осигурява отбрана на територията, обучение и международни операции“, каза той. Това е чувствителен въпрос за Германия, която е най-голямата икономика в Европа, но трябва да разчита на остаряло въоръжение и възнамерява да изпълни целта на НАТО за минималните отбранителни разходи едва през 2031 г. „Но въпросът все още е дали политиците са готови да похарчат толкова много пари“, каза пред Ройтерс източник от германската армия.    ", "date": "2019.11.30", "title": "В „мозъчна смърт“ на 70 години? НАТО се готви да потърси помощ от „учените глави“"}
{"url": "http://www.classa.bg/%D1%81%D0%B2%D1%8F%D1%82/item/402767-%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D0%B2-%D0%BF%D0%B0%D1%80%D0%B8%D0%B6,-%D0%B7%D0%B0-%D0%B4%D0%B0-%D0%BE%D0%B1%D1%81%D1%8A%D0%B4%D0%B8-%D1%81-%D0%BC%D0%B0%D0%BA%D1%80%D0%BE%D0%BD-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BD%D0%B0%D1%82%D0%BE", "text": "Шефът на НАТО Йенс Столтенберг се срещна в Париж в четвъртък с френския президент Еманюел Макрон, чиято неотдавнашна публична критика разтърси военния съюз, съобщава АП. Разговорите бяха насочени към подготовката на срещата на върха на НАТО в Лондон следващата седмица.   Кабинетът на Макрон заяви, че френският президент настоява за повече единство и координация в рамките на алианса и за необходимостта Европа да поеме повече отговорности по сигурността.   Френският президент открито съжалява за липсата на американско ръководство и изрази загриженост за Турция, която нахлу в Северна Сирия, без да предупреди своите съюзници.   Германският канцлер Ангела Меркел заяви, че днес НАТО е поне толкова важно, колкото беше по време на Студената война.", "date": "2019.11.30", "title": "Столтенберг в Париж, за да обсъди с Макрон бъдещето на НАТО"}
{"url": "http://www.classa.bg/%D1%81%D0%B2%D1%8F%D1%82/item/402769-washington-post-%D0%BD%D0%BE%D0%B2%D0%B0%D1%82%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D1%89%D0%B5-%D0%B7%D0%B0%D0%B2%D0%B0%D1%80%D0%B8-%D1%81%D0%B0%D1%89-%D0%BD%D0%B5%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B8", "text": "В края на годината изтича \"ядреният ултиматум\", който севернокорейският лидер Ким Чен Ун постави пред САЩ и, както изглежда, Вашингтон не е готов за нова криза, пише The Washington Post. Това се доказва от начина, по който ръководителят на Белия дом Доналд Тръмп се отнася към съюзниците си в региона. Вместо да укрепва съюзите, от които зависи цялостната сигурност, той изисква пари от партньорите. Северна Корея обяви, че до края на годината ще се оттегли от ядрените преговори със САЩ и ще продължи да организира провокации, изостряйки конфликта, пише The Washington Post. На Корейския полуостров идва нова криза и ако съдим по начина, по който Вашингтон се отнася със своите съюзници в региона, тя ще изненада американските власти, предупреждава авторът.     Този месец американският министър на отбраната Марк Еспер прекара седмица в Азия, продължава изданието. Той пристигна там, за да осигури на партньорите си подкрепа, както и да укрепи връзката, от която зависи цялостната сигурност. Но с действията си ръководителят на Белия дом Доналд Тръмп изложи тези отношения на големи и неоправдани рискове, посочва авторът. Американският президент поиска Сеул да плати пет пъти повече за американския контингент, базиран в неговата страна. За президента на Южна Корея Мун Джей Ин, това е обида, която той няма да търпи, според The Washington Post. Освен това Вашингтон отложи съвместните военни учения със Сеул, които вече се провеждат в по-малък мащаб. САЩ направиха такава стъпка, за да насърчат севернокорейския лидер Ким Чен Ън да се върне към ядрените преговори, без да му оставят никакви извинения. Но вместо това ръководителят на Пхенян провежда военни маневри в собствената си страна. Освен това Тръмп оказва натиск върху Япония, настоявайки Токио да увеличи разходите за поддържане на американските войници в своята страна. Но той повдига тази тема в най-неподходящия момент и по този начин играе н страната на Китай и Северна Корея, опитвайки се да отслаби съюзите на САЩ с другите държави в региона. „   “, заключава The Washington Post.  ", "date": "2019.11.30", "title": "Washington Post: Новата корейска криза ще завари САЩ неподготвени"}
{"url": "http://www.classa.bg/%D1%81%D0%B2%D1%8F%D1%82/item/402768-%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D0%BA%D0%BB%D0%B5%D0%B9%D0%BC%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D0%BD%D0%BA%D0%B0%D1%80%D0%B0-%D0%B2-%D1%81%D0%B8%D1%80%D0%B8%D1%8F,-%D1%82%D1%83%D1%80%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%B3%D0%BE-%D0%BD%D0%B0%D1%80%D0%B5%D1%87%D0%B5-%E2%80%9E%D1%81%D0%BF%D0%BE%D0%BD%D1%81%D0%BE%D1%80-%D0%BD%D0%B0-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0%E2%80%9C", "text": "Френският президент и турският външен министър си хвърлиха остри словесни удари заради военното нахлуване на Анкара в Сирия, което заби клин между членовете на НАТО.   Френският президент Еманюел Макрон предупреди Турция в четвъртък, че отчуждава съюзниците си и не трябва да разчита на подкрепата на мултинационалния съюз, докато провежда широко осъжданите военни операции срещу кюрдите в северна Сирия като „свършен факт\". Мевлут Чавушоглу бързо реагира, заклеймявайки Маркон за предишните му срещи с кюрдски представители. \"Той вече е спонсор на терористичната организация и постоянно им домакинства в Елисейския дворец. Ако той казва, че терористичната организация е негов съюзник... наистина няма какво повече да се каже\", каза Чавушоглу пред журналисти в парламента. Той продължи с още атаки срещу външната политика на Макрон, казвайки \"В момента в Европа има празнота, той се опитва да стане нейният лидер, но той не може да бъде лидер на Европа, извъртайки се по този начин\", натърти Чавушоглу. Акцията на Анкара „Източник на мир\", която започна в началото на октомври, бе насочена срещу кюрдските сили в Северна Сирия, които тя счита за \"терористи\". Въпреки че Турция настоя, че операцията е необходима за безопасното завръщане на сирийските бежанци в родината им, нахлуването бе осъдено от съюзниците в НАТО. Подкрепяните от Турция сили също бяха обвинени в тежки злоупотреби и военни престъпления по време на операцията. В разгара на операцията, Макрон беше домакин на Джихан Ахмед, говорител на сирийските демократични сили (SDF), ръководени от кюрдските войски, за да покаже подкрепата на Франция към тях в борбата им срещу Ислямска държава в Сирия. Разгневена от липсата на подкрепа от алианса за нейните операции в Сирия, според съобщенията Турция, втората по големина сила в НАТО, няма да подкрепи предложението на Алианса за отбрана за Полша и Прибалтика. Новият военен план на блока срещу това, което се твърди, че представлява заплаха от Русия, се нуждае от единодушно одобрение от всички държави-членки", "date": "2019.11.30", "title": "Макрон заклейми операцията на Анкара в Сирия, турският министър-председател го нарече „спонсор на тероризма“"}
{"url": "http://www.classa.bg/%D1%81%D0%B2%D1%8F%D1%82/item/402770-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%E2%80%9E%D0%BC%D0%BE%D0%B6%D0%B5%D1%82%D0%B5-%D0%BB%D0%B8-%D0%B4%D0%B0-%D1%81%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5-%D0%BD%D0%B0%D1%88%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%B4%D0%B0-%D0%B4%D0%BE%D0%B9%D0%B4%D0%B0%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B1%D0%B5%D0%B7-%D0%BF%D0%BE%D0%BA%D0%B0%D0%BD%D0%B0%E2%80%9C", "text": "Няма голяма разлика между подпомагането на тероризма на сирийска земя и изпращането на войски там без официално одобрение от правителството й, заяви Башар Асад, като порица ролята на Франция в гражданската война на Сирия.   \" Сирия е изминала дълъг път към побеждаването на голяма част от терористичната бунт на своя почва, но ядки на съпротива продължават да съществуват, тъй като джихадистите получават подкрепа от Турция и западните страни \", каза Башар Асад пред списание Paris Match, посочвайки \"САЩ, Великобритания и особено Франция.\" Франция се присъедини към ръководената от САЩ коалиция срещу ИД, осигурявайки въздушна подкрепа и с разполагане на специални сили в Сирия. Но за Асад, „френската намеса се превърна в окупация тъй като Париж - подобно на основния си съюзник от НАТО Вашингтон - не успя да осигури разрешение на Дамаск за мисията\". „Откровено ли мислите, че можем да изпратим сирийски сили за борба с тероризма във Франция, без да бъдем поканени от френското правителство? Международното право управлява поведението на държавите в света, а не техните намерения.\", продължи Асад. „Сега, когато чуждестранните сили дойдоха в Сирия, без да бъдат поканени от легитимното правителство, това се нарича окупация\", настоя сирийският президент и добави, „няма голяма разлика между подкрепата на тероризма и разполагането на военните за окупация на една суверенна държава.\" Озаглавено „Операция Шаммал\", френското разгръщане беше официално с цел да извърши разузнавателни полети и да помогне на кюрдските и арабските бойци в Сирия. В най-пиковите периоди активите на Франция в Близкия изток включваха ударната група на самолетоносача Шарл де Гол, изтребителна ескадрила, както и няколко морски единици на земята. Интервюто стана в условията на напредъка на сирийската армия в северната провинция Идлиб. Сега войските се опитват да се преборят по пътя към последните държани от военни градове по стратегическата магистрала Дамаск-Алепо. Докато боевете продължават, Асад каза, че Сирия може да се справи с войната без никаква подкрепа от Запада. \"Ние можем да управляваме собствените си дела. Но искаме да се върнем към световния ред, който вече не се спазва, защото цари хаос\", завърши той.", "date": "2019.11.30", "title": "Башар Асад: „Можете ли да си представите нашите войски да дойдат във Франция без покана?“"}
{"url": "http://www.classa.bg/%D1%81%D0%B2%D1%8F%D1%82/item/402771-%D1%89%D0%B5-%D0%B7%D0%B0%D0%BC%D0%B5%D0%BD%D0%B8-%D0%BB%D0%B8-%D0%B1%D0%BB%D0%BE%D0%BA%D1%87%D0%B5%D0%B9%D0%BD-%D0%B7%D0%BB%D0%B0%D1%82%D0%BE%D1%82%D0%BE", "text": "Все повече компании използват блокчейн технологиите в дейността си и скоро можем да видим повече положителни ефекти за крайните потребители. Това стана ясно по време на панел \"Блокчейн и криптовалути\", който беше и последният в рамките на  Investor Finance Forum.  Според панелистите блокчейн дава възможност да не се доверяваме само на една институция, а сами да отговаряме за финансовите си средства, но много хора се интересуват от това как да правят пари на момента и как технологията да се използва в ежедневието.  Блокчейн е нещо като счетоводна книга, в която са записани самите стойности на криптовалутите. В момента започваме да забелязваме централизирана употреба на блокчейн само между две държави, посочиха участниците в дискусията. Все повече банки и други институции започват да проявяват интерес към блокчейн и криптовалути. Обсъжда се дори идеята централните банки да започнат да въвеждат такива технологии в практиката си. Предстои да видим дали ще се създаде нов криптопроект или отново система за централизирани разплащания. По отношение на регулацията за предотвратяване на прането на пари Николай Тодоров, основател и главен изпълнителен директор на LimeChain отбеляза, че това е един от най- сигурните начини да се проследи източникът на парите, като изследователите дори твърдят, че след четири трансакции може с абсолютна сигурност да се потвърди кой криптоадрес на кого принадлежи. Но все пак системата е още в самото си начало и Владислав Драмалиев, директор и основател на фондация \"Битхоуп\" прогнозира, че поради големия интерес от всякакви институции до около 10 години потребителите ще използват приложения, за които дори няма да знаят че са децентрализирани. На въпрос от публиката дали може блокчейн да замени традиционни „котви“ като златото участниците в дискусията отвърнаха, че е по-вероятно тези инструменти да продължат да съществуват заедно заради различните интересни на инвеститорите.  Как борави обикновеният човек с криптовалутите? Блокчейнът все още е много бавна технология, когато се използва за трансакции. Криптовалутата може да се разгледа като файл, който може да бъде прехвърлен от един контрагент на друг с гаранцията, че няма да бъде копиран. Разликата с финтех портфейлите, е че сумите, които виждаме изписани в едно финтех приложение, са притежание на някой посредник, който осигуряват достъп, докато при криптовалутите няма посредник.   ", "date": "2019.11.30", "title": "Ще замени ли блокчейн златото?"}
{"url": "http://www.classa.bg/%D1%81%D0%B2%D1%8F%D1%82/item/402772-%D1%81%D0%BA%D0%BE%D1%82%D0%BB%D0%B0%D0%BD%D0%B4-%D1%8F%D1%80%D0%B4-%D0%BF%D1%80%D0%B8%D0%BD%D1%83%D0%B4%D0%B5%D0%BD-%D0%B4%D0%B0-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D0%BF%D1%80%D0%B5%D0%BA%D1%80%D0%B0%D1%82%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D1%81%D0%B5%D0%BA%D1%81-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B5%D0%BF%D1%89%D0%B0%D0%B9%D0%BD-%D0%B8-%D0%BF%D1%80%D0%B8%D0%BD%D1%86-%D0%B0%D0%BD%D0%B4%D1%80%D1%8E", "text": "Полицията трябваше да даде обяснение защо е спряла да разследва твърденията за сексуален трафик срещу Джефри Епщайн, след като жената, която твърди, че е била принудена да прави секс с херцога на Йорк, обвини полицията в корупция. Вирджиния Джуфре е порулярна с прословутата снимка на принц Андрю с ръка около голата й талия, а Епщайн и приятелката на херцога, Гислейн Максуел са на заден план. Тийнейджърка по онова време, тя твърди, че е правила секс с кралската особа поне три пъти през 2001 г. След около 14 години тя внесе историята си в столичната полицейска служба, само за да види как разследването отпадна доста бързо. „В началото Скотланд Ярд ми каза, че ще извършат криминалистична проверка на къщата на Гислейн Максуел в Лондон - следващото нещо, което чух, точно както и от ФБР, че не им е позволено да продължат разследването. Корупцията е в най-високите нива на правителството\", написа Джуфре в Twitter тази седмица. В четвъртък от полицията потвърдиха, че наистина са започнали проучване, интервюирали са Джуфре, получили съвет от прокуратурата на Короната и са решили, че случаят е извън тяхната юрисдикция, за да продължат пълното наказателно разследване. „Ето защо заключихме, че MPS (Столична полицейска служба) не е подходящият орган за провеждане на разследвания при тези обстоятелства.\" „Беше ясно, че всяко разследване на трафика на хора ще бъде до голяма степен фокусирано върху дейности и взаимоотношения извън Обединеното кралство\", заяви командирът по специализирана престъпност Алекс Мъри, отбелязвайки, че Скотланд Ярд отново е преразгледал позицията си през 2019 г. и тя остава непроменена. Междувременно Джуфре повтори обвиненията си срещу принц Андрю в интервю за Би Би Си, тъй като херцогът на Йорк се сблъсква с нарастваща реакция вследствие на собственото му интервю пред Newsnight за приятелството му с американския финансист. „Той знае какво се е случило, аз знам какво се е случило и само един от нас казва истината.\" твърдо заяви Джуфре. Ще се наеме ли някой орган да разследва и извади на бял свят истината?", "date": "2019.11.30", "title": "Скотланд Ярд принуден да обясни защо прекрати разследването за секс трафик на Епщайн и принц Андрю"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402754-%D1%81%D0%B5%D0%BB%D0%B5%D0%BD%D0%B0-%D0%B3%D0%BE%D0%BC%D0%B5%D1%81-%D1%88%D0%BE%D0%BA%D0%B8%D1%80%D0%B0", "text": "27-годишната актриса, певица и продуцент Селена Гомес за първи път от 2017 година насам се появи на Американските музикални награди.   Певицата шокира и привлече погледите с пошло  , което дори не беше правилният размер. Любимата на младото поколение бивша изгора на Джъстин Бийбър бе заложила на електрикова мини  , с която успя да слиса репортери, гости и звезди. й е дело на „Версаче”, но слава Богу преди края на вечерта тя сложи и втори   – класическа и дълга  , с която излезе на сцената за да изпее хитовете си Lose you to love me и  Look at her now       След края на първото изпълнение обаче Селена захвърли   и се премени по  , обсипано с камъни. От него си личеше, че коремчето на певицата видимо се е уголемило, а излишните килограми са се залепили почти навсякъде по тялото й.         Цепката на електриковия й  бе излишна според повечето модни критици и по чудо не се е видяло нещо, което не трябва. Е, ако Гомес е целяла провокация, определено се е справила със задачата.       По-късно Селена публикува кадър в Инстаграм от събитието и написа „Хубаво е отново да съм тук. Щастлива съм”.", "date": "2019.11.30", "title": "Селена Гомес шокира"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402755-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BC%D0%BE%D0%BD%D0%B8%D0%BA%D0%B0-%D0%B1%D0%B5%D0%BB%D1%83%D1%87%D0%B8", "text": "Феновете на турските сериали у нас със сигурност помнят Нургюл Йешилчай с ролята ѝ на Гюлсерен от сериала \"Твоят мой живот\". Още тогава някак си естествено всички я оприличиха на турската Моника Белучи. И има защо. Каналът  \"Уеб Цитати\" във vbox7 разказва:     Нургюл е на 43 години и може да сложи в малкия си джоб повечето нейни по-млади колежки, просто защото изглежда страхотно и годините не ѝ личат изобщо.     Турският \"Sabah\" отбелязва, че в последно време синеоката актриса е свалила доста килограми и изглежда и още по-свежа. Именно диетата ѝ стана повод за много въпроси на последователите ѝ в Instagram, които са над 2 млн.     Разбира се, Нургюл я разкрива. \"Сутрин смесвам в чаша вода сока на един лимон, чаена лъжица ябълков оцет, куркума, черен пипер и нарязан суров джинджифил\", пише актрисата.    Всъщност тя нарича тази напитка дори \"вълшебна формула\", която забързва метаболизма и гори мазнините Пред други турски издания Нургюл е признавала, че обожава да яде шоколад и това е единствената храна, с която не е готова да се раздели. Затова залага на малки количества.     След като изпие вълшебната напитка, Нургюл залага на богата закуска. През деня консумира салати и плодове. Протеинът си го набавя от печено пилешко месо или риба.  През деня пие много кафета и чай. Всеки ден спортува. Споделя също, че обича лешници и орехи.", "date": "2019.11.30", "title": "Турската Моника Белучи"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402756-%D1%82%D0%B5-%D1%81%D0%B0-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D1%81%D0%B5%D0%BA%D1%81%D0%B8-%D0%B8-%D0%B4%D0%BE%D0%B1%D1%80%D0%B8-%D1%81-%D0%BA%D1%80%D0%B0%D0%BA%D0%B0%D1%82%D0%B0", "text": "Най-популярният спорт в света е футболът и сред най-важните качества в него са бързината, атлетизмът и издръжливостта. На зеления терен обаче се изявяват и нежни и красиви жени, които също привличат погледите на запалянковците.   По принцип атлетичните момичета са много горещи, а има и футболистки, които не правят изключение и показват не само колко добри са с топката в краката си, но и радват мъжете, разпалвайки фантазиите им.   Хоуп Соло     Алекс Морган    Джули Ертц    Косоваре Аслани    Кристен Прес    Амандин Анри     Лорин Еселман    Кайли Кайл    Мелани Лойполц    Рейчъл Дейли    Сидни Леру    Тони Диган  ", "date": "2019.11.30", "title": "Те са изключително секси и добри с краката"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402757-%D0%BD%D0%B0%D0%B9-%D1%83%D0%BC%D0%BD%D0%BE%D1%82%D0%BE-%D0%B4%D0%B5%D1%82%D0%B5-%D0%B2-%D1%81%D0%B2%D0%B5%D1%82%D0%B0", "text": "Започва училище на 4 години, на 6 г. влиза в гимназия, а през март т.г. 9-годишният Лаурен Симон е приет в Техническия университет в Айндховен, където следващия месец му предстои да се дипломира като електроинженер. Звучи повече от невероятно, но именно такава е историята на ''малкия Айнщайн'', считан за най-умното дете в света. Симон притежава коефициент на интелгинтност от 145 и през следващия месец ще се дипломира като най-младия електроинженер в света, като за целта е посещавал индивидуални лекции в университета в холандския град.      ,,В понеделник ми предоставяха учебния план, във вторник ходех на стажове, сряда и четвъртък професорите ми преподаваха лекции и в петък полагах изпити'', разказва 9-годишното момче пред EFE, цитирано от ''El Pais''. В Холандия и родната му Белгия Симон вече е истинска звезда сред връстниците си и по-големите, а последователите му в една от социалните мрежи надхвърлят 46 хиляди души. По думите на майка му бурната медийна слава и ускорените академични уроци по никакъв начин не отнемат от детството му и допълва, че синът ѝ не смесва академичния си живот с личния му такъв. В свободното си време малкият гений разказва, че обича да се вижда с колегите си от университета, с които или гледат сериали, или играят на ''Minecraft''. Мечтата на 9-годишния ум е някой ден да създаде изкуствени органи, чрез които да удължи човешкия живот. В момента Симон работи по създаването на електронен чип, който да се поставя в мозъка.", "date": "2019.11.30", "title": "Най-умното дете в света"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402758-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-30-%D0%BD%D0%BE%D0%B5%D0%BC%D0%B2%D1%80%D0%B8", "text": "Очаква ви, голямо пазаруване, неочаквана победа и среща с бивш любим. Разбира се, всичко това няма да се случи в един час, но все пак ще ви изкара от равновесие. Бъдете по-тактични в личната сфера, за да не останете без любим човек. Ако сте насочени към свободата, то по-добре споделете това с избраника си. Очаква ви ден, изпълнен с ярки и интересни събития. Вярно е, че малко ще ви мъчи съвестта за някоя неприятна постъпка. Но ако осъзнаете вашата вина и се извините, тогава всичко ще е наред. Гордостта в този случай, няма да доведе до нищо. От финансова гледна точка, денят е печеливш. Ще може да си купите всичко, което искате. Ще трябва да се занимавате с не толкова важни въпроси, отколкото дълго отложени. Възможни са грешки и разочарования, но всичко, ще е по-ваша вина. Вероятно в професионалната сфера, ще намерите нов богат покровител. Това ще ви позволи, да правите планове, включително и финансови.   Трябва да станете по-активни не само в работата, но и в личния си живот. Не трябва да скачате от една връзка на друга, така няма да създадете силни взаимоотношения. Опитайте се да живеете с чувства, а не с похотливи желания. Възможни са битови проблеми, които ще ви накарат да си вземете почивен ден. Не е необходимо да викате някой на помощ, сами ще се справите. Отличен ден за среща със стари приятели. Не забравяйте да се обадите на близките си роднини и да планирате решението на домашните проблеми. Безпочвените преживявания на финансова основа, може да ви доведат до депресия. Опитайте се, да не нарушавате общоприетите норми, тогава всичко ще бъде наред. Не е препоръчително, днес да се заемате с нещо ново и необичайно. Ако започнете да насилвате събитията, ще се окажете в непроходима джунгла, освен това, финансова. Делата, свързани с рекламен бизнес и творчество, ще се развиват великолепно. В любовта, не трябва да се противопоставяте на интимните си желания. Още повече, че те са същите като на любимия ви. Трябва да свършите всичко сами, без да натоварвате никого с капризи и молби. Възможни са перспективни предложения и доходоносни сделки, които ще ви донесат големи печалби в близко бъдеще. Денят е потенциално опасен, за тези които се занимават с различни спортове, възможни са травми. Бъдете изключително предпазливи.   Очаква ви прекрасен и продуктивен ден. Всичко, което планирате да приложите на практика, ще се реализира отлично. Днес не е желателно да закъснявате, дори на обяд, още повече за разговор с шефа. Много ще зависи от вашата педантичност и концентрация. Един добър ден за тези, които тръгват на почивка. Пътуването, ще премине по най-добрия начин.   Трябва да намерите компромис с всеки, с когото ви срещне съдбата. Не критикувайте никого, освен ако сами не искате да попаднете в същото положение. Очаква ви успех, най-важното е, да не го изпуснете. Възможно е да има спорни въпроси по домакински и финансови теми. Ако не давате свобода на емоциите си, тогава всичко, ще бъде наред. Не се препоръчва, днес да вземате спонтанни решения, особено ако те засягат финансите. Дори личните ви симпатии или неприязън към някого, пазете за себе си. Има вероятност да загубите голяма сума пари. Но това няма да е кражба, а нещо по-фино, свързано с измама. Вечерта си легнете по-рано и не яжте преди лягане. Така широко, ще ви се усмихне любовта, че ще забравите се работата и финансовите проблеми. Истинските чувства, ще решат всичко. Господарският ви поглед на някои неща, ще помогне да станете \"генерал\" в семейството. Просто не показвайте твърде много, вашето превъзходство. В противен случай конфликтите с роднини, няма да могат да бъдат избегнати. Препоръчително е днес да бъдете изключително предпазливи не само на пътя и у дома, а във всичко останало. Когато говорите с другите, се опитайте, да се държите по-деликатно. В противен случай думите ви, ще се тълкуват по такъв начин, че ще последват поредица от слухове и обвинения. Последствията от вашите инвестиции, могат да се окажа непредсказуеми.", "date": "2019.11.30", "title": "Дневен хороскоп 30 ноември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402759-%D0%B7%D0%B0%D1%89%D0%BE-%D1%81%D0%B0%D0%BC%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%BC%D1%83%D0%B7%D0%B5%D0%B9-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0", "text": "Сред всички бивши соцстрани само България няма музей на комунизма. И няма и да има, защото колкото повече свикваме с хибридното си общество, толкова по-малко усещаме уродливостта му. Както беше и с комунизма.         Фактът, че само ние сред всички бивши соцстрани си нямаме Музей на комунизма, показва колко спешно се нуждаем от такъв. Когато бяха на власт, сините направиха две големи грешки, провеждайки символното освобождаване от комунизма. Първата е, че не демонтираха  . А втората - че взривиха мавзолея. Ако съветският  войник беше изчезнал. Ако мавзолеят не беше взривен. Ако съветският войник с шмайзер в ръка беше изчезнал от небето над София, това щеше да бъде категоричен знак за край на руското влияние и на зависимостта от комунизма, който бе внесен в страната и превърнат в държавна идеология именно под това влияние. Фактът, че паметникът си стои и до днес, е знак за обратното: че влиянието продължава. Защото работата на паметниците е не само да пазят паметта на нацията, но и да символизират ценностната ѝ ориентация.     Мавзолеят на Георги Димитров можеше да загуби ролята си на комунистически монумент и без да бъде разрушаван. Достатъчно щеше да е да бъде прекръстен на Музей на комунизма. Още повече, че щеше да получи наготово първия си уникален експонат - системата за поддържане на мумията (каквато имаха още само Русия и Северна Корея). Към нея можеше да се прибавят други емблематични образци на бившия режим. Включително можеше на трибуната отвън да се поставят восъчни или пластмасови фигури на членовете на Политбюро на ЦК на БКП начело с Тодор Живков, които оттам посрещаха задължителните тогава манифестации на „работниците, селяните и интелигенцията”. Позицията към тоталитарното наследство се изразява по-убедително със символната му трансформация, отколкото с физическото му унищожаване. Защото в първия случай тя е подложена на съвременна интерпретация, а във втория е сведена до еднократен заличаващ жест, след който не остава „текст”, адресиран към идващите поколения. Не напразно е толкова непреклонна реакцията на руските власти и на местните им адепти срещу всеки опит за влагането на нова символика в Паметника на Съветската армия с изрисуването на графити в подножието му. И не напразно това се прави от млади хора, които дори само с летящите си скейтбордовете пародират революционния патос на камъка и бронза. Проблемът обаче е, че в неговата цялост (почти 50 метра височина) този паметник едва ли може да бъде подложен на интерпретация, която да го лиши от заложеното му послание - на подчинение пред Големия брат. И това пролича добре в намерението на арх. Игнатов до го скрие в гигантска могила, което щеше да замени идеологическата агресия в центъра на София с естетическа. Другояче стояха нещата с мавзолея - пространственият му образ и мащаб позволяваха да се изпълни със съдържание, което да опровергае първоначалния му замисъл. С почти комичната си препратка към мумиите и пирамидите той сякаш сам се беше превърнал в музей на комунизма, в музей на тоталитарната власт с нейната претенция за вечност. \" Като толкова искате Музей на комунизма, съберете пари и си го направете \" Фактът, че сините не осъзнаха поднесената им „на тепсия” възможност, а се отдадоха на несръчно бомбаджийство (едва разрушиха сградата през 1999), като че ли ни обрече никога да нямаме Музей на комунизма. На червените ли да разчитаме да подредят собствената си история в експозиция, която да разкрива репресивните им практики? През 2010 година по предложение на инициативна група, в която имах привилегията да участвам, първият кабинет на Борисов гласува решение сградата на Музея на МВР (зад Съдебната палата) „да се отдаде за целите на Музей на комунизма”. Но нищо не последва. Божидар Димитров, тогава министър без портфейл, ми каза приблизително следното: Вие, антикомунистите, като толкова искате Музей на комунизма, съберете пари и си го направете. Та се наложи да го попитам: Почитателите на траките ли събират пари, за да им направят музей? Резултатът: в сградата зад Съдебната палата продължава да се помещава Музеят на МВР. А България продължава да е единствената държава от бившия съветски блок, която си няма Музей на комунизма (и в Албания вече има - в центъра на Тирана, в един от хилядите бункери, построени от Енвер Ходжа). Впрочем, отговор на въпроса защо си нямаме Музей на комунизма се съдържа в експозиция на Музея на МВР. От пресцентъра на ведомството съобщават, че „посетителите могат да видят документи и фотоси, които отразяват важни събития от дейността на министерството от неговото основаване до наши дни”. Това се нарича исторически континуитет - няма цезура между преди и след 10 ноември, за три десетилетия успяхме да изградим хибридно общество, което безконфликтно съчетава елементи на комунизъм и демокрация. За него Музеят на комунизма е неканен гост, защото се противопоставя на любимата му мантра: Не прокарвай разделителни линии! А музеят не само ги прокарва, но и ти напомня, че ако не ги виждаш, де факто си съучастник в престъпление. Не позволява на забравата да замаже разделителната линия между виновни и жертви през комунизмаНе позволява да се стигне до онова състояние, при което всичко е приемливо - и да си бил доносник вчера, и да откраднеш милиони днес, и да биеш жена си и вчера, и днес. Нормализиране на злото Нашият музей, ако все пак някой ден се роди, трябва да бъде строг, сърдит дори. И в никакъв случай не бива да прилича на Музея на ГДР в Берлин, в който главен герой е трабантът. За разлика от нас, източногерманците могат да си го позволят - защото се вляха в една стара демокрация и заживяха според нейните правила. Нашият музей не бива да е и като Дома на терора в Будапеща, който представя равнопоставено фашизма и комунизма. А между тях има съществена разлика. Само за няколко години фашизмът отне живота на милиони и набързо разкри чудовищното си лице, докато комунизмът се точи с десетилетия в мирно време, през което хората се опитваха да живеят нормално в един ненормален свят - и така нормализираха злото. Домът на терора върши работа на унгарския национализъм, олицетворяван политически от Орбан, който има за цел да представи унгарската нация като невинен потърпевш на чужди окупации. Смисълът на този вид музеи обаче е точно обратният - да дават уроци по разпознаване и поемане на вини, да бъдат институции на символното възмездие. Що се отнася до България, Божидар Димитров може да спи спокойно вечния си сън - няма да имаме Музей на комунизма, защото колкото повече свикваме с хибридното си общество, толкова по-малко усещаме уродливостта му. Както беше и с комунизма.  ", "date": "2019.11.30", "title": "Защо само България няма музей на комунизма?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402760-%D1%81%D0%B2-%D0%B2%D1%81%D0%B5%D1%85%D0%B2%D0%B0%D0%BB%D0%B5%D0%BD-%D0%B0%D0%BF%D0%BE%D1%81%D1%82%D0%BE%D0%BB-%D0%B0%D0%BD%D0%B4%D1%80%D0%B5%D0%B9-%D0%BF%D1%8A%D1%80%D0%B2%D0%BE%D0%B7%D0%B2%D0%B0%D0%BD%D0%B8", "text": "  Св. ап. Андрей се нарича Първозвани, понеже пръв от апостолите бил повикан да тръгне след Христа. От ранни години той жадувал за божествената истина и когато Йоан Кръстител се явил от Юдея, той станал един от неговите ученици. Андрей стоял на брега на Йордан, когато Йоан Предтеча, посочвайки на народа минаващия Иисус, казал: \"Ето Агнецът Божий!\" Като чул тези думи, Андрей тръгнал подир Спасителя и прекарал с Него целия ден. След това отишъл да намери брата си  , съобщил му радостната вест: \"Намерихме Месия\", и го довел при Христа. Двамата братя обаче продължавали своя предишен живот и се занимавали с риболовство. Те били родом от Витсаида . По-късно Спасителят ги видял на брега на Галилейското море и им казал: \"Вървете след Мене, и Аз ще ви направя ловци на човеци\". От тогава те навсякъде вървели подир Спасителя и били свидетели на Неговите чудеса, смърт и възкресение. Името на св. Андрей често се среща в Евангелието. За него се споменава в разказа за нахранване на народа с пет хляба ( ). Андрей с трима други апостоли разпитвал Господа за бъдещата съдба на Църквата и чул пророчеството за разрушаването на Йерусалим  и за свършека на света ( ). Той заедно с Филип казал на Иисус, че някои елини желаят да го видят, и чул думите на Спасителя: Дошъл е часът да се прослави Син Човешки ( ).   След  , когато апостолите отишли по разни страни да проповядват словото Божие, ап. Андрей се отправил към северните страни. През Гърция, Мала Азия, по нашите брегове на Черно море той стигнал до страната, обитавана от скитите. Тая страна, тогава дива и неизвестна, е сегашна Русия. Целият си живот апостолът посветил на проповед. С търпение понасял гонение от езичниците и навсякъде със своето слово, чудеса и примерен живот спечелвал нови последователи за Христа. В Понтийския град Синоп, близо до Черно море, където св. Андрей пристигнал със  , двамата Христови проповедници претърпели ужасно гонение от юдеите, които със злоба видели, че Христовото учение печели много последователи. Юдеите наклеветили апостолите пред властта, затворили ги в тъмница, били ги до смърт и ги хвърлили вън от градските порти. Но изцереният чрез чудесно явяване на Спасителя ап. Андрей се върнал в града, продължил проповедта и обърнал мнозина към Христа. Дори в VII век още посочвали в Синоп катедрата, от която проповядвал апостолът, и мраморната негова икона. Св. Андрей проповядвал усърдно и в другите градове на Понт и Гърция, изцерявал болни, прогонвал нечисти духове, убеждавал новообърнатите да бъдат милостиви към странниците и своите роби и да имат любов към всички. Св. апостоли, пръснати по цял свят да проповядват Евангелието, се събирали понякога в Йерусалим за празника Пасха. В тия радостни срещи те си съобщавали един на друг успеха на общото дело, в общата молитва придобивали нови сили за продължаване на трудовете и след това предприемали нови пътешествия. Заедно със   ап. Андрей посетил Ефес и след това прекарал две години в Никея, където извършил много чудеса и обърнал към Христа множество езичници. Кротостта и добродетелният живот на св. апостол привличали към него народа, който, като го слушал, се провиквал: \"Наистина ти си ученик и приятел на благия и милостивия Бог, и Той говори чрез твоите уста!\" Св. апостол обиколил с проповед градовете Ираклия, Халкидон и Трапезунд; посетил Армения и  . В последната страна и досега са запазени предания за неговото престояване там. По време на своите пътешествия св. апостол Андрей проникнал в планините на Осетия и Абхазия, проповядвал е Севастия (днешен Сухуми), обходил бреговете на Черно море и посетил Херсон Таврически (сегашния Кримски полуостров) . Там по това време имало богати гръцки колонии. А за страната, която лежала на север - за Русия, тогава се знаело малко. Племената, които я населявали, били известни под общото име скити. Първият руски летописец Нестор разказва по предание, запазило се до негово време, че св. апостол стигнал до река Днепър до мястото, където сега се намира Киев. Като се изкачил на един хълм, той забил кръст и казал на намиращите се с него ученици: \"На това място ще възсияе Божията благодат, ще се издигнат църкви на Христа и истинската светлина ще излезне от тук по цялата страна\". Сега на същия тоя хълм стои църквата на името на св. Андрей Първозвани. След това трудно пътешествие ап. Андрей посетил Синоп и градовете, които лежали близо до Черно море. Той посетил и гр. Византион (днешен Цариград) и там ръкоположил за пръв епископ  , един от 70-те Христови ученици. Обхождайки градовете на Гърция, той вече в преклонни години дошъл до гр. Патра, където трябвало да завърши неговият земен подвиг. Много от жителите на Патра, като чули евангелската проповед, оставяли идолите и се обръщали към истинския Бог. Между тях била жената на управителя, която апостолът изцерил от тежка болест, и братът на управителя – философът Стратоклий. Сам управителят Егеат по това време се намирал в Рим, където царувал жестокият Нерон (54-68 г.). След връщането си в Патра Егеат узнал, че новото учение бързо се разпространява из града, та дори проникнало и в семейството му. Пламнал от гняв, той започнал да принуждава повярвалите да пренесат жертва на боговете. Св. Андрей смело се застъпил за християните. Той казал на Егеат: \"Ти сам, съдия на човеците, би следвало да познаеш върховния Съдия, истинския Бог!\" Управителят започнал да хули Спасителя и Неговото учение. - За това лъжливо учение – казал той – юдеите разпнаха на кръст твоя учител Иисус. - О, да искаше ти да разбереш тайната на Кръста! – се провикнал Андрей. – Не против волята Си, а доброволно пострада на него нашият Спасител, за да изкупи своите люде. - Удивлявам се – казал управителят – как ти можеш да вярваш в един човек, който по какъвто и да било начин – доброволно или неволно – бил прикован на кръст! Ап. Андрей започнал да слави Господа и обявил на Егеат, че радостно ще приеме кръстна смърт за името Господне. - Поради своето безумие ти хвалиш кръста – казал Егеат – и поради дързостта си не се боиш от смъртта. - Не поради дързостта, а поради вярата не се боя от смъртта – отговорил Андрей. Управителят настоявал Андрей да се поклони на езическите богове и д извърши в тяхна чест жертвоприношение, като го заплашвал с кръстна смърт в случай на непослушание. Светият апостол останал непреклонен и Егеат заповядал да го затворят в тъмница. Християните като узнали за затварянето на своя любим учител, обкръжили тъмницата и искали да ги видят, но тъмничните врати били заключени. Ап. Андрей направил кръст и вратите се отворили пред християните. Те влезли, и св. апостол се молил заедно стях и беседвал с тях като поскал вино и хляб, той извършил  , причастил всички и след това ръкоположил Стратоклий за епископ. Християните били в голямо вълнение. Те искали да убият Егеат и насила да освободят ап. Андрей. Но той ги сдържал: \"Не обръшайте мира на нашия Господ Иисус в дяволски метеж! Не пречете на моето мъченичество, но сами бъдете готови да понесете изпитания и страдания като добри Христови войници\". Ап. Андрей прекарал цяла нощ в молитва и беседа с вярващите. След това благословил всички, разпуснал ги и с къстно знамение отново заключил тъничните врати. На другия ден Егеат започнал отново да убеждава Андрей да се отрече от Господа. След отказа му той заповядал жестоко да го бият, като продължавал в същото време да го заплашва с кръстна смърт. - Аз съм раб на кръста Христов – отговорил апостолът. - Аз повече я желая, отколкото се боя от кръстната смърт. Аз повече скърбя за твоята гибел, отколкото за своите страдания. Като не послушал кротките увещания на св. Андрей, Егеат го осъдил на кръстна смърт. Но за да продължи страданията му, заповядал не да го приковат, а да го привържат към кръста. Когато водели светеца на смърт, народът се трупал около него и викал: \"Какъв грях стори този праведник, този приятел Божий, та го водят на разпятие?\" Но Андрей успокоявал народа и с радост отивал на кръстна смърт. Привързали го към кръста. Няколко хиляди души се струпали около него, негодувайки срещу решението на управителя, и гръмогласно викали: \"Напразно страда този мъж!\" А апостолът се стараел да успокои вълнуващите се и продължавал да ги поучава на Божие слово. Егеат, уплашен от вълнението, се съгласил с желанието на народа и сам отишъл на мястото на наказанието, за да заповяда да снемат Андрей от кръста. Св. Андрей, като го видял, казал: \"Защо си дошъл, Егеате? Ако искаш да повярваш в Иисуса Христа, ще ти се отворят вратите на благодатта. Ако ли си дошъл да ме снемеш от кръста, то знай, че аз не желая това. Вече виждам моя Цар, вече Му се покланям, вече стоя пред Него. Но ми е жал за тебе. Погрижи се за своята душа, докато още не е късно!\" По заповедта на Егеат слугите започнали да отвързват апостола от кръста. Тогава св. Андрей, като вдигнал очи към небето, извикал: \"Не допускай, Господи, да ме снемат от кръста, и не ме лишавай от смърт, подобна на Твоята! Приеми ме с мир в Твоите вечни селения!\" Като казал това, апостолът предал Богу своя дух и лицето му просияло в небесна светлина. Християните погребали светия мъченик. След няколко дни Егеат се самоубил. Вдовицата и брат му до своята смърт посещавали гроба на апостола. Те служили усърдно на Бога и помагали на бедните. При император Констанций (337-361 г.) мощите на св. Андрей Първозвани били пренесени в Цариград и били поставени в църквата \"Св. Апостоли\". Но когато кръстоносците завладели Цариград те ги пренесли в италианския град Амалта. Това станало на 6 май 1208 г. Там те почиват и до сега. А честната глава на св. Андрей Първозвани била в Рим. През 1964 г. тя бе предадена от Римокатолическата църква на Цариградската патриаршия като дар в знак на възстановените добри отношения между двете свети църкви. Св. ап. Андрей се счита апостол на православните християни, зашото той е ръкоположил първият епископ в Цариград – апостол Стахий, а от Цариградската патриаршия са получили св. Кръщение и миропомазание православните славяни – българи, сърби, руси и други.", "date": "2019.11.30", "title": "Св. всехвален апостол Андрей Първозвани"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402761-30-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1406 г. - Григорий XII е избран за папа.     1700 г. - В битката при Нарва шведската армия, предвождана от крал Карл XII, побеждава значително по-многобройната руска армия на Петър Велики.   1789 г. - Генуа продава на Франция остров Корсика.   1829 г. - Съгласно решенията на Лондонската конференция Турция се задължава да даде пълна независимост на Гърция.   1853 г. - Руският военен флот унищожава турските военни кораби в морската битка при Синоп.   1919 г. - Приет е Закон за търговията със зърнени храни и с произведенията от тях, с който се установява държавен монопол върху износа на зърнени храни от България.   1922 г. - В състава на РСФСР е образувана Чеченска автономна област.   1936 г. - По време на пожар в Лондон изгаря построената през 1851 г. палата на Великото изложение, известна като Кристалната палата.   1938 г. - Правителството на Чехословакия капитулира и се съгласява да изпълни подписаното в Мюнхен съглашение между Хитлеристка Германия, Италия, Франция и Великобритания, което дава право на Германия да анексира Судетската област на Чехословакия, с 30% население от немски произход.   1939 г. - Зимната война: Червената армия нахлува във Финландия   1942 г. - Втората световна война: Провежда се морската битка при Тасафоранга между японските и американските военни флотове.   1944 г. - Втората световна война: С освобождаването на сръбския град Нови Пазар от Първа армия завършва първата фаза от участието на България във Втората световна война на страната на Антихитлеристката коалиция.   1956 г. - Американският телевизионен канал СBS за първи път използва видеокасета за излъчване на програма в ефир.   1962 г. - Бирманският политик У Тан е избран за генерален секретар на ООН.   1966 г. - Барбадос получава национална независимост от Великобритания.   1967 г. - Британският протекторат Южен Йемен обявява независимост.   1975 г. - Основана е Народно-революционната партия на Бенин.   1979 г. - Премиера на албума The Wall на Pink Floyd   1982 г. - Премиера на най-продавания албум за всички времена - Thriller на Майкъл Джексън.   1993 г. - Подписан е договор между Абхазия и Грузия за прекратяване на военния конфликт между двете държави.   1993 г. - Президентът Борис Елцин утвърждава новия герб на Русия.   1998 г. - 32-годишният Любчо Георгиевски става премиер на Македония.  ", "date": "2019.11.30", "title": "30 ноември, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/402762-%D0%B8%D0%BC%D0%BF%D0%B5%D1%80%D0%B8%D0%B0%D0%BB%D0%B8%D0%B7%D1%8A%D0%BC-%D0%B2-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D1%80%D1%83%D1%81%D0%B8%D1%8F-%D0%B7%D0%B0%D1%82%D1%8F%D0%B3%D0%B0-%D1%81-%D0%BD%D0%B0%D0%B5%D0%BC%D0%BD%D0%B8%D1%86%D0%B8-%D0%B8-%D0%B1%D0%B8%D0%B7%D0%BD%D0%B5%D1%81-%D1%85%D0%B2%D0%B0%D1%82%D0%BA%D0%B0%D1%82%D0%B0-%D1%81%D0%B8-%D0%B2%D1%8A%D1%80%D1%85%D1%83-%D0%BC%D0%BE%D0%B7%D0%B0%D0%BC%D0%B1%D0%B8%D0%BA", "text": "Русия продължава да затяга хватката си върху Африка с присъствие на терен на наемнически сили, свързани с Кремъл, в Мозамбик, където местните власти се борят срещу джихадистките групировки. Разследване на CNN показва как десетки наемници са изпратени, за да сътрудничат на местната армия, която има проблем с бунтовници в най-северната си провинция. Наемниците в тази богата на ресурси южноафриканска държава най-вероятно са свързани с Евгений Пригожин, петербургският олигарх, известен като Готвача на Путин, отговарящ за много от сенчестите операции на хибридна война на Кремъл. В момента има доказателства, че обхватът на Пригожин през свързани с него наемнически сили и различни бизнеси, се простира върху региона в Судан, Либия и Централноафриканската република. Смята се, че той финансира и отговаря за наемническата група \"Вагнер\", чийто бойци също са били разположени в Сирия, Венецуела и Източна Украйна. Самият бизнесмен отрича всякакви връзки с \"Вагнер\". Бързо разрастващият се бунт в Мозамбик застрашава сигурността на решаващите чуждестранни инвестиции в добива на природен газ (според оценките Мозамбик притежава находища, които могат да се оценят на стотици милиарди долари). Според редица източници на CNN именно за да бъдат предпазени руските бизнес интереси в региона, са били изпратени и наемниците, които да се бият срещу бунтовниците джихадисти. Самата руска намеса обаче не е започнала добре. Двама наемници на възраст 28 и 31 години, са били убити по време на сблъсъци с въстаниците, твърдят източниците. Има и няколко непотвърдени съобщения за допълнителни жертви. Евгений Шабаев, който действа като неофициален говорител на бойците на \"Вагнер\", коментира пред CNN, че телата на двамата мъже вече са върнати от Мозамбик в родния им регион на Владимир, източно от Москва. Ролята, която наемниците играят в страната - бойна или или само като обучители - все още не е съвсем ясна. CNN разполага със снимки, показващи руски изтребители и екипировка в пристанищния град Пемба. Източници от Мозамбик казаха за CNN, че наемниците също са базирани на север в крайбрежния град Мокимбоа да Прая и са участвали в няколко операции по северната граница с Танзания, където силите на ислямистките бунтовници нарастват. Отношенията между руските наемници и армията на Мозамбик обаче не са от най-добрите, коментират местни източници на американската телевизия. Според тях хората на \"Вагнер\" не са оборудвани подходящо за бой в джунглите, а напрежението спрямо военните на Мозамбик се засилва от недоволство, скандали и разминаване в очакванията и от двете страни. Един войник от Мозамбик, пожелал да запази анонимност, обяснява, че руснаците \"не правят нищо\", за да намалят ефекта от нападенията срещу силите на африканската държава. Междувременно мозамбикските войници отказват да участват в някои от ръководените от руснаците операции. Официален Кремъл отрича да има свои войски в страната. Дмитрий Песков, говорител на руския президент Владимир Путин, коментира пред репортери в началото на октомври, че \"що се отнася до Мозамбик, там няма руски войници\". Според CNN обаче всички свидетелства на терен говорят за нещо друго. Разгръщането на руските контрагенти в Мозамбик през септември се случи след посещение на президента на страната Филипе Нюси в Москва месец по-рано. Това беше и първото посещение на държавен глава на Мозамбик в руската столица от две десетилетия. По време на посещението президентите Путин и Нюси подписаха споразумения за минерални ресурси, енергия, отбрана и сигурност.       Малко след визитата в Мозамбик пристигат 160 наемници, според очевидец. Те идват в страната на 13 септември в руски самолет Антонов Ан-124, сочат данните на полета. 12 дни по-късно втори Антонов Ан-124 каца на летище Накала, носейки военна техника, включително хеликоптер Ми-17. Поне един от Ан-124, който лети до Мозамбик, е принадлежал на 224-та летателна част на руските военновъздушни сили. По-рано руското министерство на отбраната подписва договор с компания на Пригожин за използването на транспортни самолети на руските военновъздушните сили. Между август 2018 г. и февруари 2019 г. два самолета от 223-а въздушна летателна част са извършили поне девет полета до Хартум, след като Русия извърши в крайна сметка неуспешен план да задържи сваления президент на Судан Омар ал Башир. Русия вижда големи възможности в цяла Африка, тъй като военното присъствие на САЩ там е силно редуцирано, а местните правителства търсят отчаяна помощ за повишаване на сигурността. Москва подписа над 20 споразумения за отбрана с африканските правителства, а миналия месец Путин посрещна 43 държавни или правителствени ръководители от Африка на среща на върха в черноморския курорт Сочи. В замяна Кремъл получава стратегическо влияние и преференциален достъп до огромното природно богатство на континента - от газ до злато и всякакви други полезни изкопаеми. Друго разследване на CNN показва, че една от компаниите, свързвани с Пригожин - Lobaye Invest, получи няколко преференциални договора за експлоатации на мини за диаманти и злато. Сега има множество доказателства, ако не публично потвърждение, че Мозамбик се е превърнал в най-новия театър на действията на Пригожин в Африка. Подобно на други места, особено в Африка, компании, свързани с Пригожин, проведоха добре прикрити социални медийни кампании за установяване \"подходящи\" настроения в Мозамбик. Миналия месец Facebook изтри мрежа от потребителски профили, страници и групи, насочени активно към посяване на пропаганда в общо осем африкански държави. В съобщение на компанията се казва, че въпреки опитите на хората зад тези мрежи да прикрият своята идентичност и координация, нашето разследване свърза тези кампании с организации, свързани с руския бизнесмен Евгений Пригожин\". Профилите, насочени към Мозамбик, са подкрепяли президента Нюси на изборите за държавен глава в страната през миналия месец. Те са споделяли и анкети (публикуването на социологически данни по време на кампания е незаконно в Мозамбик), за която се твърди, че е извършена от друго образувание, свързано с Пригожин - Международния антикризисен център. Въпросната анкета предсказваше значителна победа за Нюси. Според Станфордската интернет обсерватория, която изследва дейността на руските агенти в социалните медии в Африка, общо четири акаунта във Facebook са били създадени в същия ден - 23 септември. Единият от тях е публикувал анкетата, а останалите три са действали в посока възхваляване на успехите на правителството срещу бунтовниците. Междувременно те критикуват и неговия опонент в президентската надпревара. Огромните неизползвани ресурси на Мозамбик, особено втечнен природен газ (ВПГ) и скъпоценни минерали, като злато, диаманти и рубини, правят страната привлекателна цел за външни инвестиции. Руският енергиен гигант Роснефт се състезава с други международни компании за частица от това, което може да се превърне в един от най-големите световни източници на природен газ. През август тя подписа споразумение с държавната енергийна компания на Мозамбик, за да помогне за разработването на газови находища в региона. Паралелно с това руският диамантен гигант Alrosa извършва геоложки проучвания в Мозамбик. Тези интереси на Русия в страната обаче имат нужда от силова подкрепа на фона на все по-силния бунт в северната част на страната. Някои експерти са на мнение, че няколко десетки руски наемници и зле екипираната и зле обучена армия на Мозамбик може да се окажат недостатъчни, за да се справят с този проблем. Бунтовниците вече заплашват енергийната инфраструктура, която се изгражда близо до границата с Танзания. През последните месеци е имало най-малко две атаки срещу превозни средства, превозващи работници от петролопровода. Причината за притесненията идва от това, че терористичната групировка \"Ислямска държава\" може да се присъедини към бунтовниците ислямисти от групата \"Алу Суна ва Джама\". Миналия месец един от онлайн бюлетините на групировката разглежда именно сблъсъка на армията на Мозамбик и руските наемници срещу мозамбикските джихадисти и техните позиции в Кабо Делгадо. \"Ислямска държава\" следи отблизо конфликта и изразява подкрепа за джихадистите. Доколко все пак групата е наистина е свързан с бунта, не е ясно. Според някои експерти става въпрос поне засега само за морална подкрепа в един чисто локален спор между стари и млади религиозни фигури. Този конфликт обаче става все по-сериозен, а бунтовниците стават все по-способни. Отговорът на службите за сигурност срещу бунтовниците е нестабилен и вариращ от провал в това да се действа, до прекомерна агресия, която навлиза в границите на нарушаването на човешките права. Междувременно силите за сигурност в Мозамбик не са обучени в контраекстремистки операции и им липсват необходимите дисциплина, оборудване и военно разузнаване за борба с бунтовниците. Така без по-всеобхватен подход за справяне с икономическите и социалните проблеми в Северен Мозамбик, тя смята, че бунтовниците ще се превърнат в утвърден и дългосрочен проблем на сигурността. Въпреки това руските наемници нямат право на грешка. Техните усилия към момента може и да не дават резултат поне към момента, но за Кремъл страната се е превърнала в стратегическа точка в кампанията за превръщане във водеща световна сила. Хватката на Москва е твърде силна, за да позволи едни бунтовнически части да му отнемат контрола върху една толкова важна стратегически държава в Африка.  ", "date": "2019.11.30", "title": "Империализъм в действие: Русия затяга с наемници и бизнес хватката си върху Мозамбик"}
{"url": "http://www.classa.bg/%D1%81%D0%B2%D1%8F%D1%82/item/402763-%D1%81%D0%B5%D0%BB%D1%8F%D0%BD%D0%B8,-%D1%83%D0%BF%D0%BB%D0%B0%D1%88%D0%B5%D0%BD%D0%B8-%D0%BE%D1%82-%D0%BE%D0%B3%D0%BD%D0%B5%D0%BD%D0%BE-%D0%BD%D0%BB%D0%BE-%D0%BD%D0%B0%D0%B4-%D1%80%D0%B0%D0%B7%D0%BE%D1%80%D0%B0%D0%BD%D0%BE%D1%82%D0%BE-%D0%BF%D0%BE%D0%BB%D0%B5", "text": "Странно явление беше заснето в Южна Русия в небето над разорано поле от двама стреснати очевидци. Те са убедени, че са свидетели на НЛО, но интернет, разбира се, беше разделен на две противоположни мнения.   Двамата спрели стария си автомобил съветско производство в селски район на Краснодарския край, за да разгледат по-отблизо ярко блестящия обект с овална форма, висящ неподвижно във въздуха. „Това е НЛО! Брат, излез от колата\", с треперещ глас казал на своя приятел заснемащият явлението оператор. След това той посочил, че обектът \"пламти\", въпреки че е облачен ден, без нито един слънчев лъч. И мнозина в интернет, които „искат да повярват\", са съгласни с него, коментирайки в YouTube, че със сигурност е извънземен обект. А специализираните канали се надпреварват да искат разрешение за публикуване на видеото. Но някои настояват, че това не е нищо извънземно, а абсолютно обикновено метеорологично явление. „Ето как изглежда дискът на изгряващото или залязващото слънце в пролуката между облаците\", обясни един от потребителите. Коментаторите също отбелязаха колата на приятелите, като казаха, че снимката на хора, които все още управляват ВАЗ-2106, който за пръв път е пуснат от производствената линия през 1976 г., е по-рядко и вълнуващо явление от всяко НЛО.", "date": "2019.11.30", "title": "Селяни, уплашени от огнено НЛО над разораното поле"}
