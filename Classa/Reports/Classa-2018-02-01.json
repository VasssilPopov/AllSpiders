{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378104-%D0%BE%D1%82%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%BE%D1%87%D1%82%D0%B8-50-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE", "text": "Правителството одобри допълнителни разходи и трансфери в размер на 49 007 600 за обезпечаване на Българското председателство на Съвета на Европейския съюз през 2018 г. Средствата са предвидени в централния бюджет, съобщават от пресслужбата на Министерския съвет след днешното му заседание.     От одобрените разходи 48 728,6 хил. лв. са разпределени по бюджетите на първостепенните разпоредители за дейности по провеждането на Българското председателство, а 279 000 – по бюджетите на общини за одобрените им проекти за инициативи, свързани с регионалното измерение на Председателството.   Основната част от дейностите са свързани с осигуряването на събитията от календара на Българското председателство, които ще се проведат в страната, както и за организиране на събития зад граница, за културната програма, за осигуряване на медийно покритие, публикации и реклама на събитията, за плащания по вече сключените през 2017 г. договори с изпълнители за осигуряване на отделните направления на подготовката – хотелско настаняване, храна, транспорт, превод, дейност на доброволците, функциониране на акредитационната система и др.", "date": "2018.02.01", "title": "Отпуснаха почти 50 милиона лева допълнително за европредседателството"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378108-%D0%BF%D0%BE%D0%BB%D1%88%D0%B0-%D0%BF%D1%80%D0%B8%D0%B5-%D1%81%D0%BF%D0%BE%D1%80%D0%B5%D0%BD-%D0%B7%D0%B0%D0%BA%D0%BE%D0%BD-%D0%B7%D0%B0-%D1%85%D0%BE%D0%BB%D0%BE%D0%BA%D0%BE%D1%81%D1%82%D0%B0", "text": "Полският Сенат одобри спорен закон за Холокоста, целящ да защити имиджа на страната, който предизвика недоволството на САЩ и Израел, предаде Франс прес. Горната камара на полския парламент одобри без промени закона, който вече е одобрен от долната камара. За да влезе в сила той трябва да бъде подписан и от президента Анджей Дуда. Държавният департамент на САЩ призова снощи Варшава да преразгледа закона, който забранява твърденията, че Полша носи отговорност за престъпления срещу човечеството, извършени от нацистите на полска територия през Втората световна война. Нарушителите могат да бъдат наказани с глоба и със затвор до три години. Управляващите във Варшава консерватори заявяват, че искат преди всичко да попречат на използването на израза \"полски лагери на смъртта\", когато става дума за концлагерите, създадени от нацистите на територията на Полша през Втората световна война. Вашингтон изрази притеснения относно последствията от този закон и предупреди, че той може да се отрази неблагоприятно на интересите и стратегическите взаимоотношения на Полша, включително със САЩ и Израел. Това ще е от полза само за нашите противници, подчерта говорителката на Държавния департамент Хедър Науърт. Израелски представители се опасяват, че текстът е опит да се отрече участието на някои поляци в изтребването на евреи, извършено от нацистите или дори създаване на възможността за преследване на оцелели в Холокоста, ако свидетелстват за участието на поляци във военни престъпления. В неделя израелският премиер Бенямин Нетаняху заяви: \"Няма да се примирим с това, че се изопачава истината и се пренаписва историята, или че се отрича Холокостът\", припомня АФП. Полският заместник министър на правосъдието Патрик Яки заяви вчера пред Сената, че израелската реакция се обяснява отчасти с вътрешнополитически причини.", "date": "2018.02.01", "title": "Полша прие спорен закон за Холокоста"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378109-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D0%B8%D1%82%D0%B5", "text": "Европейската комисия съобщи, че от днес въвежда нови правила за поведение на еврокомисарите с цел по-голяма прозрачност. Еврокомисарите трябва да пътуват по най-евтиния начин. На всеки два месеца ще бъдат представяни данни за разходите за пътуване на всеки еврокомисар. За първи път подобни данни ще бъдат разпространени следващия месец. Въвежда се удължаване на \"срока на охлаждане\" за еврокомисарите от 18 месеца, както бе досега, на две години. В този срок бившите еврокомисари трябва да съобщават на ЕК, преди да започнат нова работа, като подлежат на ограничения по отношение на някои дейности, като например лобирането. За бившите председатели на комисията този срок става три години. За първи път се дава определение на понятието \"конфликт на интереси\" и се въвежда принцип, че еврокомисарите не само следва да избягват конфликт на интереси, но и поведение, което може да бъде възприето като конфликт на интереси. Ако бивши еврокомисари възнамеряват да работят в области, свързани с предишната им дейност, първо трябва да се допитат до Етичната комисия на ЕК. Занапред решенията на ЕК и становищата на Етичната комисия по тези въпроси ще бъдат оповестявани. Въвеждат се по-строги правила за финансовите интереси на еврокомисарите и те ще трябва да заявяват инвестициите, които надвишават 10 000 евро, независимо дали е възможен конфликт на интереси. В случай на конфликт на интереси покрай дадено имущество на някой еврокомисар, председателят на ЕК ще има възможност да поиска освобождаването от това имущество или прехвърлянето му под доверително управление. Еврокомисарите следва да променят своите заявления в началото на всяка година. Прилагането на новите правила ще бъде подпомагано от новата независима етична комисия, която ще може да предоставя съвети и да отправя препоръки. В случай на нарушаване на правилата, което не изисква отнасянето на въпроса до Съда на ЕС, ЕК може да наложи порицание и да го оповести. Занапред еврокомисарите ще могат да участват в изборите за Европейски парламент, без да се налага да излизат в отпуск. Комисията ще представя годишни доклади за прилагането на тези правила.", "date": "2018.02.01", "title": "Нови правила за еврокомисарите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378100-%D0%B8-%D1%80%D0%B0%D1%8F%D1%82-%D0%B8-%D0%B0%D0%B4%D1%8A%D1%82-%D1%81%D0%B0-%D1%83%D1%81%D1%82%D1%80%D0%BE%D0%B5%D0%BD%D0%B8-%D0%BF%D0%BE-%D0%B5%D0%B4%D0%B8%D0%BD-%D0%B8-%D1%81%D1%8A%D1%89-%D0%BD%D0%B0%D1%87%D0%B8%D0%BD-%D1%80%D0%B0%D0%B7%D0%BB%D0%B8%D0%BA%D0%B0%D1%82%D0%B0-%D0%B5-%D0%B2%D1%8A%D1%82%D1%80%D0%B5-%D0%B2-%D0%BD%D0%B0%D1%81", "text": "    Един човек имал щастието да срещне Бог. Опитвайки се да научи най-важното нещо в живота си,  човекът го помолил:  – Господи,   бих искал да видя  .     Бог хванал човека за ръката и го повел към две врати. Отваряйки едната,  те видели голяма кръгла маса с огромна купа в центъра. Купата била пълна с храна, която ухаела много апетитно.   Около масата седели хора – те сякаш били без сили, болни или умирали от глад. Всеки имал в ръката си лъжица с дълга , много дълга дръжка. Те лесно можели да стигнат до храната, но не биха могли да поднесат лъжицата в устата си. Видът на тяхното нещастие бил просто изумителен.   – Ти току-що видя ада – казал Господ.   После  стигнали до втората врата. Когато тя се отворила,  видели огромна кръгла маса и същата голяма купа, пълна с вкусна храна. А хората около масата имали същите лъжици. Но всички изглеждали щастливи и сити.   – Не разбирам – казал човекът.  – Просто е – казал Господ. – Те са се научили да се хранят един друг. А другите, в предишната стая,  мислят само за себе си.   И Раят и Адът са устроени по един и същи начин. Разликата е вътре в нас.", "date": "2018.02.01", "title": "И Раят и Адът са устроени по един и същ начин. Разликата е вътре в нас"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378101-%D0%B7%D0%B0%D0%B4%D0%B0%D1%87%D0%B0%D1%82%D0%B0-%D1%87%D0%BE%D0%B2%D0%B5%D0%BA-%D0%B4%D0%B0-%D0%B1%D1%8A%D0%B4%D0%B5-%D1%89%D0%B0%D1%81%D1%82%D0%BB%D0%B8%D0%B2-%D0%BD%D0%B5-%D0%B5-%D0%B1%D0%B8%D0%BB%D0%B0-%D0%B2%D0%BA%D0%BB%D1%8E%D1%87%D0%B5%D0%BD%D0%B0-%D0%B2-%D0%BF%D0%BB%D0%B0%D0%BD%D0%B0-%D0%BD%D0%B0-%D1%81%D1%8A%D1%82%D0%B2%D0%BE%D1%80%D0%B5%D0%BD%D0%B8%D0%B5%D1%82%D0%BE", "text": "Ние не се избираме помежду си по случайност … Срещаме само тези, които вече съществуват в нашето  .   Мистерията на човешката душа се крие в психологическите драми от детството. Открийте тези драми и изцелението ще дойде само.     Човек никога от нищо не се отказва, той просто замества едно удоволствие с друго.   Колкото по-безупречен е човек отвън, толкова повече демони има вътре в него.   Масите никога не са имали жажда за истина. Те искат илюзии, без които не могат да живеят.   Идеална, вечна и без омраза любов съществува само между зависими и наркотици.   Първият човек, който е метнал проклятие вместо камък е създателят на цивилизацията. Първият признак на глупостта е пълната липса на срам.   Всеки човек има желания, за които не казва на другите, както и желания, за които той признава дори на себе си.   Повечето хора всъщност не искат свобода, защото тя предполага отговорност, а от отговорността  повечето хора се ужасяват.   Задачата човек да е щастлив не е била включена в плана на Сътворението.", "date": "2018.02.01", "title": "Задачата човек да бъде щастлив не е била включена в плана на Сътворението"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378102-%E2%80%9C%D0%B2%D0%B0%D1%88%D0%B8%D1%82%D0%B5-%D1%81%D1%82%D1%80%D0%B0%D0%B4%D0%B0%D0%BD%D0%B8%D1%8F-%D1%81%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BD%D0%B8-%D0%BE%D1%82-%D0%B2%D0%B0%D1%88%D0%B0%D1%82%D0%B0-%D1%81%D1%8A%D0%BF%D1%80%D0%BE%D1%82%D0%B8%D0%B2%D0%B0-%D1%81%D1%80%D0%B5%D1%89%D1%83-%D1%82%D0%BE%D0%B2%D0%B0,-%D0%BA%D0%BE%D0%B5%D1%82%D0%BE-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%E2%80%9D", "text": "    Понякога в живота на всеки от нас възникват трудни ситуации, с които е  много трудно да се справим. Някои се опитват да преодолеят проблемите, други се адаптират, а другите се самозатварят и депресират.         Вероятно ще ви бъде интересно да узнаете, че всякакви промени – това е взаимодействие между положителни и негативни периоди в живота, които закаляват  нашия характер и съзнание, пречиствайки нашите желания. Ето защо е важно да приемем ситуацията и да  преминем през нея с достойнство и благородство. В края на краищата постигането на целта е готовност за промени в живота.   Буда казва: “Вашите страдания са предизвикани  от вашата съпротива срещу това, което е”. Помислете върху  това за минута … То  означава, че страдание е възможно само тогава,  когато отказваме да приемем   случващото се с нас. Ако можете да промените нещо, предприемете действия. Но ако промените  са невъзможни, тогава имате две възможности: да приемете ситуацията и да се освободите от негативното или дълго  и страстно да страдате.   Често ставаме най-лошите врагове на самите себе си. Щастието действително зависи от гледната точка. Ако смятате, че нещо е проблем, тогава вашите емоции и мисли ще бъдат изпълнени с негативизъм. Помислете какви уроци можете да научите от ситуацията и тя внезапно ще престане да бъде проблем.   Вашият външен свят е отражение на вътрешния ви свят. Вероятно знаете хора, чийто живот е пълен с хаос и стрес. И не се ли случва това защото самите те са в напълно случайна подредба? Ние обичаме да мислим, че променящите се обстоятелства ни променят нас. Всъщност това работи в обратната посока: трябва да променим себе си, за да променим обстоятелствата.   Трябва просто да изключите думата “неуспех” от вашия речник. Всички велики хора са се проваляли отново и отново, преди да успеят. Изглежда, че Томас Едисън е казал това: “Аз не се провалих в изобретяването на крушката. Просто намерих 99 начина, по които тя не работи. Научете нещо от така наречените провали. Научете как да го направите по-добре следващия път.   Знам, понякога е трудно да се повярва в това. Но   е истина. Обикновено, когато погледнете назад към живота си, разбирате, че   добрите неща са се случвали, след като нещо не се е получило. Може би работата, на която не ви взеха, би ви отделила от семейството за разлика от тази, което получихте след това. Просто вярвайте, че всичко се случва точно както трябва.   Той никога няма да настъпи отново. Във всеки момент от живота има нещо ценно, не го оставяйте да отминава. Скоро всичко ще стане спомен. Може би един ден ще поискате дори и тези моменти, които сега не ви изглеждат щастливи.   Повечето хора живеят със “завързан ум”. Това означава, че те придават голямо значение на своите желания и ако не  получат замисленото, тогава техните емоции стават негативни. Вместо това опитайте да практикувате “обособен ум”: ако искате нещо, вие ще бъдете щастливи, независимо дали получавате това, което искате или не искате. Емоциите ви в това състояние остават неутрални или положителни.   Страхът може да бъде отличен учител. Преодоляването на страха често ви кара да се приближавате до победата. Например, когато бях в колежа, се боях да говоря публично. Затова сега ми се струва смешно, че не само говоря пред от група хора всеки ден, като учител, но също така преподавам изкуството на публичното говорене. За да се преодолее страхът, е необходима само практика. Страхът е само илюзия.   Вярвате или не, знам твърде много хора, които не си позволяват да се забавляват. Те дори не знаят как да бъдат щастливи. Някои от тях са толкова зависими от техните проблеми и вътрешен хаос, че нямат представа кои биха били те, без всичко това. Така че опитайте се да си позволите да бъдете щастливи. Нека да бъде малък момент, но е важно да се съсредоточим  върху радостите, а не върху трудностите.   Но ако сравнявате, то само тези, които са по-зле от вас. Безработен? Бъдете благодарни поне за това, че получаване обезщетения за безработица. Повечето от хората в света живеят в крайна бедност. Не изглеждате като Анджелина Джоли? Всъщност много малко изглеждат като нея. А вие, вероятно, сте много по-привлекателни от мнозинството. Концентрирайте се върху това.  ", "date": "2018.02.01", "title": "“Вашите страдания са предизвикани от вашата съпротива срещу това, което съществува”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378106-%D0%B4%D0%BD%D0%B5%D1%81-%E2%80%93-%D0%BE%D1%82%D0%BD%D0%BE%D0%B2%D0%BE-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85", "text": "На 1 февруари се очаква повишение на нивата на фини прахови частици във въздуха. При норма от 50 mg/m3 за 24 часа очакваното превишение ще е в границите 51 – 100mg/m3. Това съобщава Столична община на сайта си. За намаляване на замърсяването се призовават жителите и гостите на София да ограничат движението на собствените си автомобили и да използват градски транспорт. При ходене пеша да се избира маршрут, който не е покрай големите градски булеварди. Поради очакваните подходящи метеорологични условия Столична община възложи извънредно допълнително машинно метене и миене на улици.", "date": "2018.02.01", "title": "Днес – отново мръсен въздух"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378103-%D0%BF%D1%80%D0%BE%D0%BC%D0%B8%D0%B2%D0%B0%D1%82-%D1%81%D1%8A%D0%B7%D0%BD%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B0%D0%BB%D0%BA%D0%B8%D1%82%D0%B5-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%B1%D0%B8%D0%BE%D0%BB%D0%BE%D0%B3%D0%B8%D1%87%D0%BD%D0%B8%D1%82%D0%B5-%D0%B7%D0%B0%D0%BA%D0%BE%D0%BD%D0%B8-%D0%B4%D0%B5%D1%82%D1%81%D0%BA%D0%B0-%E2%80%9C%D0%B5%D0%BD%D1%86%D0%B8%D0%BA%D0%BB%D0%BE%D0%BF%D0%B5%D0%B4%D0%B8%D1%8F-%D0%B2-%D0%BA%D0%BE%D0%BC%D0%B8%D0%BA%D1%81%E2%80%9D-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%B7%D0%B8%D0%BA-%D1%85%D0%B2%D0%B0%D0%BB%D0%B8-%D1%85%D0%BE%D0%BC%D0%BE%D1%81%D0%B5%D0%BA%D1%81%D1%83%D0%B0%D0%BB%D0%B8%D0%B7%D0%BC%D0%B0-%D0%B8-%D0%BF%D1%80%D0%BE%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%BF%D0%BE%D0%BB%D0%B0-%D0%B3%D0%B0%D0%BB%D0%B5%D1%80%D0%B8%D1%8F", "text": "На българския книжен пазар се разпространява “Енциклопедия в комикс”, която директно възхвалява хомосексуализма, смяната на пола и съществуването на т.нар. “трети пол”, пише Блиц.бг. Наивни родители си мислят, че купуват специализирана литература за деца, издавана в милиони екземпляри, продавани в цял свят, както гласи рекламата, а всъщност дават в ръцете на следващите поколения опасно “оръжие” за унищожаване на ценностната система на подрастващите, а в крайна сметка и до ликвидиране на българската нация, изтъква изданието. И подчертава, че изпълнената с извратено съдържание книга показва анимирани деца, които водят диалози със себе си и собствените си родители, които фино натрапват “нормалността” на еднополовите отношения, смяната на пола и “третия пол”.       подчертава информационният сайт.   От всички българи зависи – ще позволим ли държава с над 1300 годишна история да бъде заличена от лобистите на еднополовите бракове, оплетени в мрежите на унищожителя на Европа – Джордж Сорос и неговите последователи – новите сектанти – „протестъри“, „зелени“, псевдолибералки и соросоиди, храненици на подсъдими олигарси и обвързани с хибридни политически формации.", "date": "2018.02.01", "title": "Промиват съзнанието на малките по отношение на биологичните закони! Детска “Енциклопедия в комикс” на български език хвали хомосексуализма и промяната на пола! (ГАЛЕРИЯ)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378105-%D0%B2%D0%B5%D1%81%D1%82%D0%BD%D0%B8%D0%BA-kathimerini,-%D0%BF%D0%BB%D0%B0%D1%88%D0%B8-%D0%B3%D1%8A%D1%80%D1%86%D0%B8%D1%82%D0%B5-%D1%81-%D0%B2%D0%B5%D0%BB%D0%B8%D0%BA%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%B8-%D0%B2%D0%B5%D0%BB%D0%B8%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Президентът на Гърция Прокопис Павлопулос изпрати послание към управляващите в съседна Македония. Пътят към членство в Европейския съюз и НАТО ще бъде затворен, докато Скопие продължава да показва признаци на териториални претенции към Гърция, отбелязва електронното издание Protothema.  Изказването Павлопулос направи по време на среща с израелския си колега Реувен Ревлин в понеделник, в рамките на която поиска подкрепата му по въпроси, свързани с гръцките национални интереси.  Вестник Kathimerini, в който се разглеждат възможни сценарии за бъдещето на Балканския полуостров в случай на провал на преговорите между Атина и Скопие за разрешаване на т.нар. спор за името на Македония.  „Какво получаваме, ако не приемем компромис за съставно име?”, питат от редакцията своите сънародници, след което привеждат и отговор: „Ще останем горди, че не сме продали името”. „И ако на срещата на върха на НАТО през юли съюзниците поканят Скопие да кандидатства за членство, ще наложим вето. Но докато празнуваме, американците и европейците ще преодолеят ветото и ще намерят начин да получат БЮРМ” в Алианса.  В този случай, Македония „отново би се обърнала към Международния съд в Хага, където Гърция вече беше осъдена през 2008 г. за предишното вето, но й бяха простени санкциите”.  След това – продължава Kathimerini, групата членки на НАТО ще внесат искане до ООН Македония най-накрая да бъде призната и там с конституционното й име, което би било „шамар“ за гърците.   В случай на провал на преговорите, има и по-лоши сценарии. „Правителството на Заев пада, страната се изолира, етническите сблъсъци между албанци и македонците се засилват, и се появяват центрофугични сили, които тласкат албанците към Тирана, а македонците към България“, предупреждават от редакцията.  „Стига се до развод между албанци и македонци (като между чехи и словаци)“, след което двата народа стават част от „съседните национални центрове“ и чрез тях влизат в ЕС и НАТО, пише още атинският вестник.  В този случай, „картата на Балканите ще се промени по нашите северни граници най-напред де факто, а после и де юре, и в зависимост от развитието, ще бъдат създадени Велика Албания и Велика България, а ние ще бързаме да „помогнем” на нашето (напълно измислено б.а.) малцинство от 700 000 (!) гърци в Бивша югославска република Македония, както бе казано на протеста в Солун миналата седмица“.  Така ще бъде „задействана верига, ефект на доминото, като кошмар”.  „Какво да правим тогава?”, питат от редакцията. „Ще започнем да ругаем чужденците, които са ни унищожили, ще търсим националните предатели и национално горди всички ще потънем в бездната. Звучи като всяване на страх? Може би, но само за тези, които не разбират какво се случва извън нашия дом”, е заключението на вестника.   Дали страховете на гърците имат основание? Те по-добре от нас познават историята и знаят, че българите и албанците са водещите народи при създаването на Куберова България.   “Днешните албанци са комбинация от пелазги, фригийци, тракийци, македонци, илирийци, мизи, лигури, смесени с българи, които се завръщат по родните земи, с алани и кавказки албанци, както показват и последните генни анализи.* Той се установява с голяма група българи в Панония, все още владяна от Аварския каганат в който водещи са били български военачалници и войски. Кубер да се заселва там и управлява области с голямо етническо разнообразие, от старо балканско население с християнска вяра, българи, албанци, гърци, траки и други племена.       Вътре в аварското държавно образувание се води перманентна война и Кубер има 5 или 6 поредни битки, докато трае похода му към Източната Римска империя.      Сключен е договор с Империята, това население да насели областите около днешните македонски градове Прилеп и Битоля. За прилепската и битолската област историците твърдят, че тогава са били буквално обезлюдени след годините нашествия.             Кубер води  независима политика и е напълно независим владетел. Това личи от опита за превземане на Солун през 680г., който византийците спасяват. За това свидетелства и печатът на Мавър – оловен печат, посветен на „архонта и патриций на керамисиани и българи“. Според проф. Васил Златарски около 687 г., някои от тях се преселват в земите на изток от Струма.               Кубер успява да разшири пределите на държавата си и да включи територии от днешните Албания и Гърция.Българите от Куберова България са оказали голяма подкрепа на хан Тервел в отношенията му с Византия.  Берсилия е древна сарматска държава, на чиято територия се намират крепостите Булгар-Балк, Беленгар, Семендар и други.  Много историци смятат, че Крумовата династия води началото си точно от Кубер от български родове от Македония,но все още има спорове дали да го примат за владетел от рода Дуло. Държавността, установена от Кубер в района, по всички немногобройни исторически факти продължава до окончателното обединение на сегашна Македония,(Куберова България), с България при Пресиян. Голяма част от родовете на местната аристокрация могат да бъдат проследени до десети век.           Археологическите проучвания в Македония показват основно  български артефакти от 6 и 7-ми век.. В 808 г. при управлението на кан Крум,най-вероятно потомък  на Куберовия клон на рода Дуло, българските войски достигат Сяр.  През 930 г. наследниците на Кубер се присъединяват към съзаклятието на Михаил, най-възрастният син на Симеон Велики срещу брат му Петър, но Михаил умира и голяма част от тях се мести в град Никопол, недалеч от Арта в днешната област Превеза в Южен Епир.             Съкровището от с. Врап и Ерзеке в днешна Албания, е българско и е доказано от епохата на Кубер. Находките и предметите в него приличат на другите български съкровища от Дунавска България и Стара Велика България, и с тези, свързани с Кубрат и Аспарух, съответно в украинските села Малая Перешчепина и Вознесенка, с Наги Сент Миклош българско златно съкровище, с Преславското златно съкровище и находки от района на Плиска-Мадара-Шумен и Добруджа.       *         Според автозомни анализи, които се считат за доста по-прецизни от тези на мт ДНК и Y-ДНК, днешните българи са тясно свързани с македонци, албанци, украйнци, гагаузи, румънци, жители на Северна Гърция,(които са погърчени насилствено българи), черногорци, сърби, косовари отколкото с останалите европейци.  Следва да отбележа също, че само около 2% от гените на българите са привнесени от района на Централна Азия,(Антропологични и генетични проучвания на българите- Уикипедия),за да опровергая окончателно всякакви татарски и други азиатски, антибългарски теории.     **    – От тук са вървели всички нападения на хуно-кутригурските орди и особено през голямото нашествие на хан Заверган в 558 г., когато той прехвърлил своята пехота и конница по замръзналия Дунав.       Едновременно с движението на Исперих и неговата орда от североизток навътре на Балканския полуостров с цел да се закрепи и да основе държава във владенията на империята е вървяло друго едно подобно движение от северозапад на полуострова почти със същата цел, в което главна роля играл така също един българин със своята дружина. Ние тук разбираме за българина Кубер, за когото вече по-горе споменахме, като го изтъкнахме за четвъртия син на Кубрат и който се бе поселил в Панония.  Наскоро след поселението му в Панония в аварската държава почнало едно силно брожение между потомците на многобройните ромейски граждани, откарани в разни времена в плен от аварите.  Според разказа в Чудесата на св. Димитър Солунски, тия пленници се смесили с българи, авари и други народности и тяхното поколение образувало „безброен и грамаден народ”, който чрез православната вяра и животворното кръщение възприел и пазил традициите и стремежите на своите родители.  След, като се освободил от хагана, Кубер с цялото население преминал Дунав, спуснал се на юг в пределите на Византийската империя и завзел Битолското поле, наричано тогава Керамисийско поле, дето е вече живяло в това време славянското племе драгувити, без да срещне някой отпор от страна на Византия, което се обяснява с това, че тъкмо тогава арабите обсаждали столицата на империята.             Кубер намерил за добре да влезе непосредно в споразумение с императора, за която цел изпратил пратеници да преговарят на следните условия: да му се разрешело да остане на завзетата територия „заедно с населението, което се намирало с него, като искал да бъде заповядано на близките драгувитски племена да му доставят припаси в достатъчно количество” . Условията на Кубер били приети, понеже цариградското правителство не е имало никаква възможност да води борба и не искало да въоръжава против себе си тоя неканен гост. Кубер останал с народа си на Керамисийското поле доста дълго време, защото новите поселенци получили името керамисийци, които се считали като отделно.                          ", "date": "2018.02.01", "title": "Вестник Kathimerini, плаши гърците с Велика Албания и Велика България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378107-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D0%B2-%D0%B1%D0%B5%D0%BB%D0%B3%D0%B8%D1%8F", "text": "Днес държавният глава Румен Радев r министър-председателят Бойко Борисов са на работно посещение в Брюксел. В рамките на визитата си президентът и премиерът ще бъдат приети от Негово Величество краля на Белгия Филип. Държавният глава Румен Радев ще разговаря и с представители на българската общност в Кралство Белгия. В срещата участие ще вземе и вицепрезидентът Илияна Йотова. Румен Радев, премиерът Бойко Борисов и вицепрезидентът ще присъстват на тържествен концерт, с който в Брюксел се отбелязва официално откриването на Българското председателство на Съвета на ЕС. Държавният глава ще отправи приветствие към гостите на спектакъла, който ще се състои в Центъра за изящни изкуства BOZAR.", "date": "2018.02.01", "title": "Президент и премиер в Белгия"}
{"url": "http://www.classa.bg/%D1%81%D0%B2%D1%8F%D1%82/item/378099-%D1%82%D0%BE%D0%B2%D0%B0-%D0%B5-%D0%BC%D0%BE%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B5%D1%87%D1%82%D0%B0-%D0%BA%D0%BB%D1%8E%D1%87%D0%BE%D0%B2%D0%B8%D1%82%D0%B5-%D0%BC%D0%BE%D0%BC%D0%B5%D0%BD%D1%82%D0%B8-%D0%B2-%D1%80%D0%B5%D1%87%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF", "text": "Президентът на САЩ, Доналд Тръмп, произнесе пред Конгреса първата си годишна реч за състоянието на Съюза, в която разказа за успехите на първата година от мандата си и определи посоката си Администрацията за следващите 12 месеца.   Под погледа на около 40 милиона зрители, президентът заяви, \"нашият съюз е силен, защото нашият народ е силен\" и призова Конгреса да изостави различията и да намери общ терен.   Президентът заяви, че след избирането му \"са създадени 2.4 милиона работни места\", включително 200 000 в промишления сектор. Тръмп посочи също така общото увеличение на заплатите.   \"Никога не е имало по-добро време да започнете да живеете американската мечта - каза Тръмп.   Президентът подчерта изпълнението на едно от обещанията си: фискалната реформа, одобрена от Сената в края на миналата година. Това са съкращения на корпоративните и индивидуалните данъчни ставки, което е най-значимото преразглеждане на данъчния кодекс на САЩ от десетилетия. Според президента новата данъчна реформа е облагодетелствала милиони американски данъкоплатци.   Тръмп се ангажира с разработването на имиграционни политики, \"насочени към най-добрия интерес на американските семейства и работници\". Президентът подчерта необходимостта от изграждане на скандалната гранична стена с Мексико, съжалявайки, че границата е останала отворена \"в продължение на десетилетия, позволявайки входа на наркотици и банди и загубата на заплати и живот.\"   В допълнение, президентът повдигна въпроса за т.нар \"мечтатели\", около 700,000 деца, доведени незаконно в Съединените щати, чието състояние е сега е критично, след заповедта на Тръмп за отмяна на програмата за действие (DACA), която досега им е предоставяла защита. \"Американците също са мечтатели \"- каза Тръмп.   Президентът обаче посочи, че предложението на правителството по въпроса за имиграцията е в полза на почти три пъти повече имигранти в сравнение с предишната администрация; на тези хора ще бъдат предложени начини за получаване на пълно гражданство \"ако отговарят на изискванията за образование, професионални качества и добър морален характер\".   Тръмп заяви, че САЩ понастоящем са изправени пред съперници като Русия и Китай, които предизвикват интересите им и \"заплашват американската икономика и ценности\". Във военната област президентът препоръча \"модернизиране и възстановяване\" на американския ядрен арсенал, за да се справя успешно с външни заплахи.   Що се отнася до Северна Корея, Тръмп предупреди, че нейното \"безразсъдно преследване\" на балистични ракети с ядрени способности, може много скоро да се превърне в заплаха за територията на САЩ.   Други въпроси на външната политика, свързани със Сирия, Иран, Куба и Венецуела, бяха разгледани в речта на президента на САЩ, следвайки същия ред, поддържан от администрацията на Тръмп през изминалата година.", "date": "2018.02.01", "title": "\"Това е моментът на американската мечта\": ключовите моменти в речта на Тръмп"}
{"url": "http://www.classa.bg/%D1%81%D0%B2%D1%8F%D1%82/item/378094-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%D1%81-%D1%80%D0%B0%D0%BA%D0%B5%D1%82%D0%B8-%D1%82%D0%BE%D0%BC%D0%B0%D1%85%D0%B0%D1%83%D0%BA-%D0%B2%D0%BB%D0%B5%D0%B7%D0%B5-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5", "text": "Разрушителят HMS Дънкан от Британския кралски флот и турската фрегата Газиантеп във вторник са навлезли във водите на Черно море, съобщава в Twitter военноморското съвместно командване на НАТО.   Британският разрушител, оборудван с ракети \"Томахоук\" и придружен от турския кораб, се отправят на север. И двата кораба са част от SNMG2, втората постоянна военноморска група на Алианса.   На 24 януари бе съобщено, че до Черно море е достигнал британският разузнавателен кораб Enterprise, който е флагман на Втората постоянна работна група на НАТО, придружен от турския миночистач Akcay.", "date": "2018.02.01", "title": "Британски разрушител с ракети \"Томахаук\" влезе в Черно море"}
{"url": "http://www.classa.bg/%D1%81%D0%B2%D1%8F%D1%82/item/378095-%D0%BA%D0%B0%D1%82%D0%B0%D1%80-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D0%BE-%D0%B3%D0%BE%D0%BB%D1%8F%D0%BC%D0%BE-%D0%B2%D0%BE%D0%B5%D0%BD%D0%BD%D0%BE-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%BD%D0%B0-%D1%81%D0%B0%D1%89-%D0%BD%D0%B0-%D0%BD%D0%B5%D0%B3%D0%BE%D0%B2%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F", "text": "Катар предложи на САЩ да разширят военното си присъствие на територията на страната на арабския полуостров, съгласно съвместно изявление за резултатите от първия тур на двустранния стратегически диалог.   \"САЩ приветстваха предложението на Катар да разширят критично важните съоръжения в американските военни бази в тази страна\", се казва в изявлението, разпространено от пресслужбата на Държавния департамент на САЩ.   Според доклада, по време на срещата, страните са обсъдили настоящата програма от споразумения в областта на отбраната между Вашингтон и Доха на обща стойност от 24 700 милиона долара. Посочва се, че представителите на Катар подчертават възможността за извършване на бъдещи сделки в рамките на тази програма, както и в рамките на търговските споразумения, чийто обем в близко бъдеще може да достигне няколко милиарда долара.", "date": "2018.02.01", "title": "Катар призова за по-голямо военно присъствие на САЩ на негова територия"}
{"url": "http://www.classa.bg/%D1%81%D0%B2%D1%8F%D1%82/item/378096-%D0%BA%D0%B8%D1%82%D0%B0%D0%B9-%D1%89%D0%B5-%D0%B8%D0%B7%D0%B3%D1%80%D0%B0%D0%B4%D0%B8-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D1%80%D0%BE%D0%B5%D0%BA%D1%82%D0%B8%D1%80%D0%B0%D0%BD-%D1%81%D0%B2%D1%80%D1%8A%D1%85%D0%B7%D0%B2%D1%83%D0%BA%D0%BE%D0%B2-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82", "text": "Китайските експерти по аеронавтика са решили да използват класическия дизайн на биплан в развитието на свръхзвуков пътнически самолет.   Според проучване, публикувано в списание \"Science China\", долните крила на самолета ще имат по-голяма площ от горните, като обтичането на двете двойки крила ще бъде малко. Въпреки това, според авторите на проекта, този проект ще позволи на самолета да поддържа голям вътрешен обем и в същото време да постигне доста приемливо въздушно съпротивление.   Дизайнерите обясняват, че по време на свръхзвуков полет, в долното крило се формират ударни вълни, които се изразяват в скок на налягането, плътността, температурата и скоростта на въздуха. Горното крило, от друга страна, лежи на ударната вълна, така че на него се генерира голяма подемна сила. Това ще позволи на самолета да използва по-малко гориво по време на полета.   Инженерите вече са тествали модела. Тестовете показват, че дизайнът на биплана е по-подходящ за хиперзвукови полети, отколкото този на моноплана.", "date": "2018.02.01", "title": "Китай ще изгради уникално проектиран свръхзвуков пътнически самолет"}
{"url": "http://www.classa.bg/%D1%81%D0%B2%D1%8F%D1%82/item/378097-iphone-x-%D1%81%D0%B2%D0%B0%D0%BB%D0%B8-%D0%B0%D0%BA%D1%86%D0%B8%D0%B8%D1%82%D0%B5-%D0%BD%D0%B0-apple-%D1%81-%D0%BD%D0%B0%D0%B4-18-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0", "text": "Компанията Apple Inc. ще намали наполовина обема на производство на смартфони iPhone X през първото тримесечие на тази година. От 40 милиона броя, програмирани през септември миналата година, когато кампанията стартира, бордът на директорите ги е намалил на 20 милиона. Съобщение от вестник \"Никей\", в което се включва и Ройтерс, обяснява решението с ниското търсене.   При появата на публикацията на този водещ финансов вестник в целия свят, акционерният капитал на Apple е загубил 18 375 000 от своята стойност на фондовия пазар (2.1%), най-лошата котировка от началото на годината. Отзвукът е излязъл отвъд собствените работи на компанията. Индексите Dow Jones и S & P 500 загубиха 2.1% след новината, а пазарите чакат Apple да публикува своя финансов отчет днес. Същевременно \"индексът на страха\" VIX (CBOE Volatility) се повиши с 2,76 пункта, т.е. с почти с 25%.", "date": "2018.02.01", "title": "IPhone X свали акциите на Apple  с над 18  милиарда долара"}
{"url": "http://www.classa.bg/%D1%81%D0%B2%D1%8F%D1%82/item/378098-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B4%D0%B8%D0%B0%D0%BB%D0%BE%D0%B3-%D0%BE%D0%B4%D0%BE%D0%B1%D1%80%D0%B8-%D1%82%D1%80%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B0-%D0%B2-%D1%81%D0%BE%D1%87%D0%B8", "text": "Руският външен министър Сергей Лавров каза, че Москва вярва, че провеждането на Националния конгрес за диалог в Сирия е успешно и се надява, че ООН ще предприеме стъпки за изпълнение на споразуменията, постигнати на форума. Окончателната декларация, приета на конгреса, се състои от 12 статии.   \"Само самите сирийци решават съдбата на страната си (...) Мисля, че тази първа стъпка, толкова важна, се оказа успешна. Сега очакваме резултатите от Организацията на обединените нации, основани на споразуменията, постигнати тук\", каза Лавров.   Участниците в Конгреса се споразумяха, че тяхната основна цел е да прекратят конфликта и да възстановят мира в Сирия и призоваха сирийците да помогнат да се възстанови статута на страната като достоен член на международната общност.   Специалният пратеник на президента на Русия за Сирия, Александър Лаврентиев, увери, че конгресът се провежда в работна и конструктивна среда. Според думите му делегатите са успяли да преодолеят различията си. \"Ние се опитахме да създадем списък с участници на Конгреса, за да се съберат под един покрив представители на всички слоеве от населението, представители на вътрешната и външна опозиция и на правителството. Тази цел постигнахме, защото на събитието участваха 1 393 делегати и повече от 50 наблюдатели \", каза Лаврентиев след форума.   \"Работата бе извършена по конструктивен начин (...) Ние сме благодарни на делегатите, които бяха много мотивирани от чувството си за отговорност и патриотизъм\", каза специалният пратеник, който също отбеляза \"нямаше напрегнат дебат между представителите на опозицията и правителството, тъй като успяха да намерят думи за комуникация и диалог\".   \"Ние сме одобрили три документа: окончателната декларация, речите на участниците и списъкът на кандидатите за Комисията по въпросите за свързани създаването на Конституцията на Сирия\", каза дипломатът. Този списък \"ще бъде предаден на специалния пратеник на генералния секретар на ООН за Сирия, Стафан де Мистура, след одобрението на последните имена\".   От своя страна Стафан де Мистура призна, че дискусията не е била лесна по време на това събитие, но според него това е нормално. Освен това той обяви създаването на конституционната комисия за Сирия, в която ще участват представители на правителството и опозицията на тази страна. Специалният пратеник посочи, че комисията ще се състои от 45 до 50 души. \"Конгресът реши да образува конституционна комисия, която ще включва днес избрните делегати и представители на групи, които по различни причини не са присъствали, (...) Създаването на конституционната комисия се предават на ООН в съответствие с резолюция 2254 и работата на тази нова структура ще бъде организирана в Женева \", каза Сергей Лавров.   Според представител на сирийската опозиция конгресът в Сочи разкри редица различия, но всеки е готов да работи в полза на Сирия.", "date": "2018.02.01", "title": "Сирийският национален диалог одобри три документа в Сочи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378090-%D0%BA%D0%BE%D1%8F-%D0%B5-%D1%80%D1%83%D1%81%D0%BA%D0%B0%D1%82%D0%B0-%D1%84%D0%B8%D1%80%D0%BC%D0%B0,-%D0%B2-%D1%87%D0%B8%D0%B9%D1%82%D0%BE-%D0%B1%D0%BE%D1%80%D0%B4-%D0%B2%D0%BB%D0%B8%D0%B7%D0%B0-%D0%B8%D1%80%D0%B8%D0%BD%D0%B0-%D0%B1%D0%BE%D0%BA%D0%BE%D0%B2%D0%B0", "text": "Бившият генерален директор на ЮНЕСКО Ирина Бокова е предложена за член на борда на директорите на \"Фосагро\" - най-големият производител на фосфатни торове в Русия.   Бокова е номинирана като \"независим директор\" на компанията, чийто основен акционер е 57-годишния милиардер Андрей Гуриев, член на Съвета на федерацията (горната камара на парламента), избран от Мурманската област. В деня, в който номинацията на Ирина Бокова стана факт, името на Андрей Гуриев беше включено в  - списък с бизнесмените и политиците, които са се облагодетелствали от връзките си с държавата при управлението на Владимир Путин.     .   Гуриев казва пред \"Коммерсант\", че се надява \"след резултата от гласуването в Съвета на директорите да се увеличи броят на независимите директори, което съответства на най-добрите практики и стандарти на корпоративното управление\".   В момента в ръководството на \"Фосагро\" влизат самият  ;   - бивш висш мениджър в норвежката транспортна компания Western Bulk;   - генерален директор на дъщерното дружество \"Апатит\";   - американски консултант и бивш съветник по инвестиционния бизнес във VTB Capital;   - експерт по проектно финансиране и директор по управление на рисковете във \"Фосагро\"; британеца   - консултант-одитор и председател на комисията по одит на \"Фосагро\";   - съветник на генералния директор на \"Апатит\";   - член на ръководството на Минно-геоложкия университет в Санкт Петербург и   - бивш зам.-министър на икономическото развитие и директор на Московската школа за управление \"Сколково\".   Освен Бокова - в новия съвет на директорите се очаква да влезе зам.-генералния директор на \"Фосагро\"  , бивш председател на ЦК на Руския съюз на младежта (приемник на съветския Комсомол). Номиниран е и  , директор по развитието на бизнеса на дружеството.   Създаването на холдинга \"Фосагро\" започва след приватизацията на старото добивно дружество - \"Апатит\" в Мурманската област. Един от основателите на холдинга \"Фосагро\" е Group Menatep, контролирана по това време от Михаил Ходорковски. След арестуването на бизнесмена и разпродажбата на активите на групата, пакетът от 50% от акциите е закупен от мениджмънта на \"Фосагро\".   През 2011 г. компанията прави първично публично предлагане на Лондонската фондова борса, като общата оценка на активите възлиза на 5,2 млрд. долара.     Гуриев е завършил Държавния централен институт на Русия по физическа култура през 1983 г. като специалист по джудо. През 1990 г. започва работа като главен експерт в службата по защита на информацията в групата \"Менатеп\". Няколко години по-късно става зам.-директор по инвестиционното управление на Банка \"Менатеп\".   През 1995 г. става директор по минно-химическото развитие на \"Роспром\", а след 2001 г. постепенно започва да изкупува собствеността на включеното в него дружество \"Апатит\". През 2006 г. завършва Минния университет в Санкт Петербург.   По информация на \"Новая газета\" - Гуриев е собственик на имението Уитънхърст в Лондон, което e второто по големина частно имение в британската столица след Бъкингамския дворец.   Основният бизнес на холдинга е производството на минерални торове, като в състава му влизат дружествата \" \" (най-голям производител на апатитов концентрат в Русия), \" \" (най-голям производител на фосфоросъдържащи и азотни торове), и още четири компании с различен профил.   Вторият голям акционер в компанията е Владимир Литвиненко - ректор на Минния университет в Петербург. В началото на неговия мандат като ръководител на техническия институт, Владимир Путин защитава докторска дисертация на тема \"Стратегическото планиране на възпроизводството на минерално-суровинната база в региона в условията на формиране на пазарни отношения\". Сред кандидатите на науките към петербургския университет са и бившият премиер Виктор Зубков и директорът на \"Роснефт\" Игор Сечин.   \"Коммерсант\" коментира, че Ирина Бокова вече е запозната с работата на \"Фосагро\", тъй като компанията участваше във финансирането на няколко инициативи на ЮНЕСКО на извънбюджетна база за сметка на руския бизнес - вкл. съвместен грант на ЮНЕСКО и \"Фосагро\" за изследвания на млади учени в областта на екологичната химия и устойчивото развитие. Руската компания разчита на \"опита на г-жа Бокова, която разполага с връзки с водещите научни институти в света, което може да бъде полезно за реализацията на новата стратегия за развитие на компанията до 2025 г.\".   Бокова заемаше ръководната длъжност в ЮНЕСКО от 2009 до 2017 г. През 2016/2017 г. направи неуспешен опит да бъде избрана за генерален секретар на ООН, който получи колеблива и впоследствие оттеглена подкрепа от страна на кабинета \"Борисов 2\".   Преди да влезе в управлението на културната организация, Ирина Бокова беше дългогодишен посланик на България във Франция. За кратко заемаше и поста на външен министър на България в последните месеци на кабинета \"Виденов\". Кариерата й започва в МВнР през 1977 г., където отговаря за въпросите на сътрудничеството на Народна република България с ООН.   Ирина Бокова е завършила Московския държавен институт по международни отношения - \"ковачницата\" за дипломатически кадри на бившия СССР.   Номинацията на Бокова в ръководството на \"Фосагро\" идва няколко години след като бившият финансов вицепремиер в кабинета \"Борисов 1\" - Симеон Дянков - стана член на управлението на Внешторгбанк и ректор на Руската икономическа школа (заемаше двата поста до 2015 г.).", "date": "2018.02.01", "title": "Коя е руската фирма, в чийто борд влиза Ирина Бокова"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378091-%D0%B3%D0%B5%D1%80%D0%B1-%D0%BF%D0%B8%D1%82%D0%B0%D1%82-%D0%BA%D1%81-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "ГЕРБ ще пита Конституционния съд за Истанбулската конвенция, съообщи Данаил Кирилов, цитиран от агенция \"Фокус\". Председателят на правната комисия в парламента обяви, че тази сутрин парламентарната група на партията е решила да попитат 12-те висши съдии дали предизвикалата много спорове и скандали конвенция съответства на българската Конституция.       Произнасянето на КС ще даде един водещ правен ориентир за обществения дебат, обяви Кирилов и обясни, че това до голяма степен щяло \"да преодолее и негативната нагласа и спекулациите, които битували\".   Същевременно обаче БСП са твърдо решени референдум да определи дали НС ще приеме и ратифицира конвенцията.   \"Искам да разсея всякакво съмнение - никакво отстъпление от референдума за Истанбулската конвенция, а редакция на въпроса\", заяви партийният лидер Корнелия Нинова.   \"Мисля, че всеки момент ще бъде внесена редакцията на въпроса. Не се отказваме от идеята за референдум, подписите ги има. Редактираме само въпроса\", заяви Корнелия Нинова.   \"Знаем какво е мнението на повечето българи, излязоха и социологически проучвания, че повечето са против Истанбулската конвенция\", аргументира се тя.   \"Въпросът трябва да бъде зададен така, че отговорът да е 50% да. Законът за референдумите така е написан някога, че се изискват 50% плюс 1 да бъдат отговорите, за да бъде валиден\", обясни още Нинова.   След редакцията въпроса, който БСП иска да бъде зададен на гражданите на Република България, звучи така:   \"Против ли сте Народното събрание на Република България да ратифицира така наречената Истанбулска конвенция от 11.05.2011г.?\".   Червените веднага получиха критики за некоректно зададения въпрос. Новата версия обаче отговаря на законовите изисквания. В предишния си вариант той бе формулиран така: \"За\" или \"против\" сте ратификацията на Истанбулската конвенция.", "date": "2018.02.01", "title": "ГЕРБ питат КС за Истанбулската конвенция"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378092-%D0%B1%D0%BE%D1%8F%D0%BD-%D0%B1%D0%B8%D0%BE%D0%BB%D1%87%D0%B5%D0%B2-%D0%BE%D0%B3%D0%BB%D0%B0%D0%B2%D0%B8-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8%D1%8F-%D1%81%D1%8A%D0%B2%D0%B5%D1%82-%D0%BD%D0%B0-%D0%B1%D0%BD%D1%82", "text": "Деветима души влизат в новия Обществен съвет на БНТ, който ще бъде оглавен от бившия ректор на Софийския университет проф. Боян Биолчев.     В новия орган към телевизията влизат още: Харалан Александров, Гергана Паси, писателката Теодора Димова, певицата Хилда Казасян, продуцентът и бивш депутат Мартин Захариев (представен в качеството си на директор на Националния борд по туризъм), олимпийската медалистка по кану-каяк Ваня Гешева, публицистът Иван Стамболов-Сула и преводачът и рекламист Иван Киров-Тоби.   Хилда Казасян е избрана за заместник на проф. Биолчев на първото заседание на Обществения съвет.   „Благодаря на всеки един от вас за приетата покана и за ангажимента заедно да отстояваме смисъла на обществената телевизия. Ръководството на БНТ разчита на активния диалог с членовете на Обществения съвет, водени от стремежа да бъдем конкурентна телевизия по отношение на общественото влияние. Предстои ни много работа и вярвам, че заедно ще бъдем част от положителната промяна на БНТ\", каза генералният директор на БНТ Константин Каменаров, цитиран от медията.   Целта на Обществения съвет е да подпомага изпълнението на обществената функция на телевизията, като следи за баланса на различните гледни точки и интереси в програмите на националната медия, както и да съдейства за налагането на българската културна идентичност и език.   Съветът може да обсъжда и предлага идеи за предавания, свързани с обществения характер на медията, се казва в съобщението на БНТ.", "date": "2018.02.01", "title": "Боян Биолчев оглави Обществения съвет на БНТ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378093-%D0%BE%D1%82-%D1%83%D1%82%D1%80%D0%B5-%D1%81%D1%83%D0%BF%D0%B0%D1%82%D0%B0-%D1%81%D1%82%D0%B0%D0%B2%D0%B0-%D0%BF%D0%BE-%D0%B3%D0%BE%D1%80%D0%B5%D1%89%D0%B0", "text": "От днес влизат в сила новите, много по-високи и абсолютно необосновани цени на тока за бизнеса, които скоро ще се разпределят по сметките на стоките и услугите, които ползваме всички ние. По повод светлото събитие политико-медийно-енерГЕПИйната мафия спретна днес сутринта галаконцерт на главните участници, излъчено по спонсорираната от жертвите “медия”. Още на 5-ти декември 2017-та г., т.е. преди ДВА и ПОЛОВИНА месеца, в “Фирма мами клиенти с по-скъп ток за 2018-та г.” призовах за елементарно съдействие, за да бъде разкрита, разобличена и провалена схемата на фирмите-посреднички и техните покровители. Съдействие НЕ ПОСЛЕДВА. 12 дни по-късно в “Коледна промоция от 350 000 000 на 70 000 лева“, след края на първата вълна от измамни писма на фирмите до клиентите им помолих пак за публикуване на техните писма и поисках нищожна сума за тяхното разтълкуване. Последва едно-единствено показване на конкретно писмо, но това не се оказа достатъчно. То изглеждаше ето така: В няколко последователни публикации го разобличих, но голямата измама остана в първата вълна писма, които така и не се появиха. В крайна сметка до истинско разобличение НЕ СЕ СТИГНА. Аз ще продължавам да си го пазя за себе си. Сега ще плащаме всички ние!!! Ще се въртим около супата, но няма да можем да я вкусим. А ето как ще процедира един от главните герои на днешната пиеска от горната снимка: Точно така – ще си купи нова играчка с нашите пари. Днес в студиото на БНТ то наистина крещеше, че от 20 години се занимава със словоблудство по енерГЕПИка и винаги е бил на печелившата страна. А то наистина няма нито образованието и нито една минута стаж в сектора. Аз имам и образованието и над четвърт век стаж, но за разлика от него от ОСЕМ ГОДИНИ не получавам доходи, за това, че знам и мога да разобличавам схемите им. Що се отнася до ролята на “журналистката” от днешната пиеска, преди около две седмици ви показах, как тя в същото студио и в присъствието на министър енерГЕПИка държеше на масата доказателствата за схемата, но не ги показа. Днес тези писма на фирмите до клиентите, които тя нарича договори, пак бяха при нея и пак не ги показа. Този път даже не ги и спомена. Приятни усещания с по-горещата супа! ", "date": "2018.02.01", "title": "От днес супата става по-гореща"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378089-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%BE%D0%BF%D0%B8%D1%82-%D0%B7%D0%B0-%D1%81%D0%BF%D0%B0%D1%81%D0%B5%D0%BD%D0%B8%D0%B5-%D0%BD%D0%B0-%D0%B1%D0%B0%D0%BD%D1%8F%D1%82%D0%B0-%D0%B2-%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB", "text": "Минералната баня в \"Овча купел\", създадена през 1933 г., е един от най-красивите архитектурни паметници на Стара София. Като голяма част от съвременниците си - неизползвана по предназначение, изоставена и неподдържана от десетилетия, оставена на саморазрушение и разграбване.   Причината: дълги спорове за собствеността на земята, липса на средства у доскорошния й притежател, Министерството на здравеопазването, и липса на интерес за преобразуването й в СПА-център, каквито идеи съществуваха неотдавна.     Ресурсът на топлата минерална вода продължава да се излива във Владайската река, а някогашната прекрасна сграда, дело на архитект Георги Овчаров, се е превърнала в сметище.     След 30 години разруха обаче банята в \"Овча купел\" е на път да се превърне в приложно поле за \"нови технологии в креативните и рекреативни индустрии\". Как се стигна дотук?     Имотът, който вече е собственост на Столична община, вече е част от проект, одобрен за финансиране по Оперативна програма \"Наука и образование за интелигентен растеж\" в процедурата \"Изграждане и развитие на центрове за върхови постижения\".     Проектът е предложен от консорциум \"Наследство БГ\", в който водеща организация е Софийският университет \"Св. Климент Охридски\". Отделените средства са в размер на 29 785 549 лв., като цялата сума ще бъде осигурена от европейската програма, без допълнително финансиране от участващите организации.     В консорциума \"Наследство БГ\", за чийто управител е посочен бившият ректор на СУ проф. Иван Илчев, участват още Университетът по архитектура, строителство и геодезия, Техническият университет, Регионалният исторически музей - София, Националната художествена академия, Националната спортна академия, Националната музикална академия, Националната библиотека, НАТФИЗ \"Кръстю Сарафов\", и шест института към БАН.     Идеята е сградата да бъде възстановена, автентичният й външен вид да се запази и тя да заработи отново - само че като научен център, който да изследва лечебните свойства на водите. Част от парите би трябвало да бъдат насочени и към комплекса в Горна баня, който е също е полуразрушен. По първоначален план в него се предвиждаше да се създаде \"център по музеология\".     Впрочем, от 1959 до началото на 90-те банята в \"Овча купел\" на практика е част от научна организация - Института по курортология, физиотерапия и рехабилитация (НИКФР) към Министерството на народното здраве. Негови сътрудници са преподавали в катедрите по физикална медицина и рехабилитация на Медицинската академия.     Наследникът на НИКФР е Националната специализирана болница за физикална терапия, която обаче не участва в проекта, спечелил пари по ОП \"Наука и образование\".   Вместо това сградите в \"Овча купел\" и \"Горна баня\", част от активите на болницата, бяха прехвърлени безвъзмездно на Столична община в началото на 2017 г. с решение на Министерски съвет. Целта на маневрата беше именно кандидатстването по оперативната програма през общинския Музей на София (който се намира в сградата на старата Централна минерална баня), като част от консорциума \"Наследство БГ\".     В решението на Министерски съвет е заложена забрана да се предприемат други вещнопрехвърлителни действия и икономически дейности, а при провал на проекта в близките 5 години - имотите да се върнат в собственост на държавата. А докато очакваше одобрението за финансирането - банята в \"Овча купел\" пострада при палеж в началото на септември 2017 г.     Изоставането по ОП \"Наука и образование\" се случи заради забавената процедура по акредитация на управляващия орган към МОН и критиките в одита от ЕК за недобрата организация на управлението на програмата (след края на мандата на Меглена Кунева).     През ноември 2017 г. беше създадена отделна изпълнителна агенция, която да се занимава с управлението на програмата, а за неин ръководител бе назначен Кирил Гератлиев, бивш член на УС на \"София тех парк\".   Общата договорена сума по оперативната програма за България възлиза на 1,3 милиарда лева.     Детайли и конкретика за изследователското бъдеще на баните в \"Горна баня\" и \"Овча купел\" все още не са публикувани. Очаква се плановете да станат публично достояние след около месец, когато приключат процедурите по сключването на договора.   Предварителна представа за смисъла на проекта обаче е дадена по време на обществени обсъждания в началото на 2017-а.   По информация на гражданския комитет \"Да събудим минералните бани на София\" и инициативата \"Термално-нормално\", планът е следният: първият етаж на сградата в \"Овча купел\" да се възстанови изцяло, като освен за научни изследвания четирите басейна да се ползват и от външни посетители. Има идея и за предоставянето на безплатен достъп за ученици от района на \"Овча купел\".   Вторият етаж би трябвало да се отдели за създаването на лаборатории за научни експерименти не само за водата, но и за разработки по масажи и въвеждане на \"световните иновации в креативните и рекреативните индустрии\".     Очевидно пробивът през ОП \"Наука и образование\" е последният опит за спасяването на паметника на културата (или на онова, което е останало от него). Всяко усилие в тази посока трябва да се адмирира.   Остава обаче въпросът да се намери устойчив модел за бъдещото му развитие.   Дори \"центърът за върхови постижения\" в \"Овча купел\" да заработи на пълни обороти, не е съвсем сигурно как ще се гарантира съществуването му и след усвояването на 29-те милиона лева от ОП \"Наука и образование\". От инициативата \"Термално-нормално\" цитират зам.-кмета на София по културата Тодор Чобанов, който казва, че сградата трудно ще може да се издържа само от продажба на билети за басейните, особено ако се въведе преференциален режим за ползване от ученици и др.   Самите средства за ремонта могат да се ползват единствено по предназначението на оперативната програма - т.е. за създаване на център за наука. Ако сградата се ползва само за търговска дейност, нецелесъобразно похарченото финансиране ще трябва да се върне.   Според Чобанов надеждата за бъдещето на банята в \"Овча купел\" е във високото качество на бъдещите научни разработки и \"продажбата\" им на чужди институти или СПА-центрове.   При евентуален негов неуспех Столична община, като собственик на имота, ще трябва да осигури собствени средства за съществуването и поддръжката на сградата.   Да се надяваме, че един от най-красивите паметници на Стара София ще бъде предаден на следващите поколения и те ще могат да се възползват от наследството си.", "date": "2018.02.01", "title": "Последният опит за спасение на банята в \"Овча купел\""}
{"url": "http://www.classa.bg/%D1%81%D0%B2%D1%8F%D1%82/item/378080-%D0%BF%D1%83%D1%82%D0%B8%D0%BD-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%BE%D1%88%D0%BA%D0%B0-%D0%BE%D1%82-%D1%80%D1%83%D1%81%D0%BA%D0%B8%D1%82%D0%B5-%D0%BE%D0%BB%D0%B8%D0%BC%D0%BF%D0%B8%D0%B9%D1%86%D0%B8", "text": "    „Двойно по-сложно е, когато спортът се смесва с несвойствени и чужди за него събития, насложени обстоятелства, с политика и други подобни“, заяви Владимир Путин. Президентът отбеляза, че в такава ситуация трудно се постигат резултати.    Той пожела успех на атлетите и ги призова да не мислят за негативното, а да се съсредоточат в спортната надпревара. Той обеща също така подкрепа на спортистите, недопуснати до Олимпиадата по причини, които не са свързани с употребата на допинг, предава „Фокус“.   Международният олимпийски комитет (МОК) допусна участие на руските състезатели под неутрален флаг, припомня агенцията.", "date": "2018.02.01", "title": "Путин поиска прошка от руските олимпийци"}
{"url": "http://www.classa.bg/%D1%81%D0%B2%D1%8F%D1%82/item/378081-%D1%89%D0%B5-%D1%83%D1%81%D0%BF%D0%B5%D1%8F%D1%82-%D0%BB%D0%B8-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B2-%D1%81%D0%BE%D1%87%D0%B8-%D0%B4%D0%B0-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%82-%D0%BC%D0%B8%D1%80", "text": "На 29 януари в руския черноморски град Сочи стартира Конгресът на сирийския национален диалог – най-сериозната мирна инициатива в раздираната от гражданска война Сирийска арабска република. След провала на преговорния формат в Женева, където се проведоха осем кръга от разговори без съществени резултати, стана очевидно, че има нужда от различна формула. Тя бе намерена от Русия, Турция и Иран – Голямата тройка, която се превърна в новия стопанин на Близкия изток.       След неочакваните успехи на създадените зони за деескалация, водената от Русия мирна инициатива насочва усилията си към трайно гражданско примирие. Учредяването на една нова Сирия и съвместното изработване на нейната конституционна основа са амбициозните задачи, които са на преговорната маса в Сочи. Новата сирийска конституция трябва да бъде написана на базата на широка дискусия с всички заинтересовани страни в арабската република.     В Сочи пристигна и специалният представител на ООН за Сирия Стафан де Мистура. Надеждата за всеобхватност на Конгресa на сирийския национален диалог беше помрачена от отсъствието на знакови фигури. Голяма част от опозиционерите от т.нар. риядска платформа, подкрепяни от Саудитска Арабия и САЩ, отказаха да присъстват на мирните преговори в Русия още в края на миналата година. В Сочи не пристигнаха и подкрепяните от Вашингтон кюрдски сили – най-голямата кюрдска група в арабската република. Те бойкотират форума заради въоръженото нападение срещу кюрдския анклав Африн в Северна Сирия от страна на режима на Реджеп Ердоган в Анкара. Анализаторите обаче коментират, че това в никакъв случай няма да подкопае тяхното желание да участват като страна в мирния процес и да заявяват своите интереси със силен глас.   Дори без участието на тези групи, Конгресът в Сочи стартира от много добри позиции.     В този план Конгресът на сирийския национален диалог е представителен за максимално широк спектър от политически, граждански и етноконфесионални групи, които са готови да говорят за мира, новото устройство и единното бъдеще на своята страна. В Сирийската арабска република може реално да започне подготовката за конституционни реформи и бъдещи избори.   Конгресът за национален диалог е в съответствие с духа на последната резолюция на Съвета за сигурност на ООН за Сирия. Основата му са няколко важни принципа, които всички страни приемат.     Окончателно се закрепва разбирането за военен разгром над „Ислямска държава“, чиито групировки са ограничени до няколко села в северните части на провинция Хама и по долното течение на река Ефрат. Към това се прибавят споделените усилия на правителство и опозиция за намаляване на насилието и укрепване на зоните за деескалация.   Пред мирния процес и окончателното решаване на сирийската криза обаче съществуват сериозни пречки. Турската операция в Северна Сирия вероятно в разбиранията на Ердоган е свързана със защита на турската национална сигурност, но нещата не стоят така в по-голям контекст.     Именно тази американска политика е причината за турската интервенция в Африн, извършена под страх от появата на кюрдска държава до турските граници. Всичко това създава нова рискова ситуация, при която всяко последващо действие (било то на Турция или на Съединените щати), насочено към фактическо отцепване на територии от суверенна Сирия, ще означава само едно – провал на мирната инициатива от Сочи и нова война.", "date": "2018.02.01", "title": "Ще успеят ли сирийските преговори в Сочи да постигнат мир?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378082-%D0%BC%D1%80%D1%8A%D1%81%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%BD%D0%B8%D0%BC%D0%BA%D0%B0-18", "text": "Петя Стоянова – Пенелопе, която изигра ролята на бившата съпруга на Митака – Ирина в култовия сериал за аматьори – „София – ден и нощ\", лъсна в скандален кадър във фитнеса, пише hotarena.net Силиконката добави видео в Инстаграм историята си, на което е поседнала върху гаджето си – Иван Динев, в спортната зала, а той си е пъхнал едната ръка в гащите й.      Имайки такава сексапилна мацка до себе си, най-вероятно Ваньо е продължил да опипва Пенелопе и под душовете в съблекалните към фитнеса.    Петя Стоянова е една от най-следваните родни дами в Инстаграм, които не са чак толкова често срещани като имена из медийното пространство.      Към този момент има над 47 000 последователи. Звездата й изгрява в „София – ден и нощ\", както и в няколко музикални клипа и десетки фотосесии.", "date": "2018.02.01", "title": "Мръсен скандал! (СНИМКА 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378083-%D0%B7%D0%B0%D1%89%D0%BE-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%BF%D0%BE%D0%B4%D0%B0%D1%80%D1%8F%D0%B2%D0%B0%D1%82%D0%B5-%D1%87%D0%B0%D1%81%D0%BE%D0%B2%D0%BD%D0%B8%D1%86%D0%B8", "text": "Всеки знае от суеверие, че не е хубаво да се подарява часовник, а ако някой получи часовник като подарък, трябва да го откупи с няколко дребни монети. Това поверие тръгва от една легенда за разгневен часовникар и китайски император. В китайския императорски двор живял талантлив часовникар, който трябвало да спазва само едно условие в работата си – изработените от него часовници не трябвало да се повтарят, а всеки в двора да разполага с уникален аксесоар за отмерване на времето.      Въпреки че това условие му струвало скъпо, понеже не можел да използва материалите си втори път, часовникарят бил доволен от работата си и правил часовници в продължение на 15 години срещу добро заплащане. Нямало изгледи някога да бъде заменен, докато в двореца не пристигнал младеж с наистина удивителен часовник. Върху него изкусно бил изработен нефритен дракон, а механизмът бил разположен в красиво златно яйце. На всеки час яйцето се отваряло и се чувал мелодичен звън.    Императорът бил възхитен от часовника и го назначил за новия дворцов часовникар, като изгонил стария. Той напуснал града и се заканил един ден да отмъсти на императора. Години по-късно при китайския император пристигнала красива гостенка, която заявила, че му носи специален подарък. Върху поставка от абаносово дърво тя му подала часовник от опал, който светел отвътре. Бил заобиколен от рубинени цветя и малахитови дървета, а в двата му края били разположени красиви златни пауни.    Императорът бил във възторг. Той поискал да плати часовника на девойката, но тя отказала да приеме пари и заявила, че подаръкът е изработен специално за него. Изминала само година от посещението ѝ, а императорът се разболял тежко. Нито един лек не облекчил болестта и в страната се подготвили за неговата кончина. Тогава се появил старият часовникар и признал, че девойката, която пристигнала преди година, била негова дъщеря, а часовникът – негово изобретение.    В жаждата си за мъст той настроил часовникът да отброява последната година живот за императора. В древността се вярвало, че часовникарите притежават нечисти сили, понеже успяват да създадат изобретение, което отмерва времето. Вярвало се също, че ако пожелаят, могат да настроят часовника така, че да отброява последните минути от живота ви.    Според легендата всеки часовникар притежава дарбата си от бог Хронос и единственият начин да се отмие негативната енергия е чрез дребни монети, с които да откупите часовника си. Приемайки монетите, злото вече няма сили над вас.", "date": "2018.02.01", "title": "Защо  не бива да подарявате часовници"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378084-%D0%BB%D1%8E%D0%B1%D0%B8%D0%BC%D0%B8%D1%8F%D1%82-%D0%BD%D0%B0-%D0%B5%D0%BC%D0%B8%D0%BB%D0%B8%D1%8F-%D0%B1%D0%B0%D1%88%D1%83%D1%80-%D1%81-%D1%82%D1%8A%D0%BC%D0%BD%D0%BE-%D0%BC%D0%B8%D0%BD%D0%B0%D0%BB%D0%BE", "text": "Арабският бизнесмен Жорж Башур, който завъртя главата на фолк иконата Емилия, е доста скандална личност, научи БЛИЦ. Както БЛИЦ съобщи, в началото на 2016 г. той попадна в епицентъра на шумна полицейска операция, след като офисите му в тузарския квартал \"Бокар\" бяха обискирани. 6 месеца по-късно обаче той отново показа невиждана арогантност и захвърли притесненията от обиските на офисите му в квартала на богатите - \"Бокар\" и отново започна да се придвижва с мутренски кортеж. Босът се возеше в един от немските зверове, а в другия бяха натъпкани въоръжените му гардове.      Преди да попадне в полезрението на специалните служби, Башур парадираше със солидните си контакти на всички нива. Операцията поохлади егото му, но само за година. Сега Башур продължава да се изживява като мафиотски бос по улиците на столицата.", "date": "2018.02.01", "title": "Любимият на Емилия Башур с тъмно минало"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378085-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%87%D0%B5%D1%88%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%BD%D0%B8%D0%BC%D0%BA%D0%B8-18-%D0%B2-%D0%BF%D0%BE%D1%80%D0%BD%D0%BE-%D1%84%D0%B8%D0%BB%D0%BC,-%D0%B4%D0%B8%D0%B2%D0%B8-%D0%BA%D1%83%D0%BF%D0%BE%D0%BD%D0%B8-%D0%B8-%D0%BF%D0%B0%D0%BB%D0%B0%D0%B2%D0%B8-%D0%B7%D0%B0%D0%B1%D0%B5%D0%B6%D0%BA%D0%B8", "text": "Катерина Земанова се появи на обществена проява след дълга пауза. Дъщерята на новоизбрания чешки президент Милош Земан прие да подкрепи баща си от Великобритания, където следва.      Ако си я помните като момичето с късата пола и разголена риза, промяната на имиджа й ще ви изненада. Първите скандали с дъщерята на Земан се разразиха покрай участието й в порно парти с групов секс, където й се падна ролята да гледа.      Всичко това - за пари. Тогава 19-годишното момиче отрече да е тя, но снимките и видеото бяха категорично доказателство. В момента Катерина учи антропология в Лондон и, по всичко личи, вече е пораснала.                ", "date": "2018.02.01", "title": "Дъщерята на чешкия президент: СНИМКИ (18+) в порно филм, диви купони и палави забежки"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378086-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-1-%D1%84%D0%B5%D0%B2%D1%80%D1%83%D0%B0%D1%80%D0%B8", "text": "Очаква ви натоварен ден, когато не само ще нервничите, но и ще имате спорове с роднини. Креативните, могат да реализират проекти, по-бързо от обичайното и да получат одобрение от шефовете. В любовта, трябва да се изразявате по-ясно, така че любимият ви, да не интерпретира изкзаните фрази по свои начин. Очаква ви труден ден, но доста богат на събития в личната сфера. Трудности във финансовате сфера са възможни, ако сами позволите да ви манипулират. Бизнес партньорите ви, може да не са много надеждни, което да доведе до огромни загуби. Вечерта може да посетите козметичен салон и да актуализирате гардероба си. Препоръчва се, по сто пъти да обмисляте думите и постъпките си, за да не направите грешки. Обстоятелствата няма да са във ваша полза, но не трябва да сте тъжни за това. Има една поговорка - \"всичко, което става е за добро.\" Страхотен ден за тези, които се занимават с умствена работа. Намерете нещо интересно за душата си. Ще започнете да извличате изгода от всичко, с което се сблъсквате. Дори, ще си спомните за стари дела, които могат да ви донесат доходи. Бързите запознанства и романтични срещи, няма да ви донесат нищо добро. Е, ако искате да разстроите нервите си, вървете след съблазните. Но след това, не плачете и се оплаквайте. Очаква ви светъл ден, който ще помните през целия месец. Ако наберете търпение, тогава ще дочакате обаждането на човек, който е много скъп за вас. В колектива, трябва повече да давате, отколкото да спорите. Освен това, мнозина няма да слушат вашето мнение, а шефът ще реши да убие грандиозните ви идеи. Лесно може да се справите с всякакви проблеми, ако правилно подходите към тях. Основното нещо е, успокойте се вътрешно и след това анализирайте всичко. Здравословните амбиции, ще бъдат от полза за тези, които кроят глобални планове. Вечерта е идеална за отдих с приятели, пътуване и романтична среща. За съжаление, не ви очаква безоблачен ден, а облаците могат да дойдат от напълно непредсказуема страна. Въпреки че с много от проблемите, ще може да се справите. Не се притеснявайте, ако чакани пари закъсняват, както и не харчете повече, отколкото печелите. Малки проблеми ви чакат вечерта, следете за здравословното си състояние. Трябва да изчакате до по-подходящ момент, за да може бързо и безпроблемно да решите на спешните проблеми. В любовната сфера, всичко е отлично, но не трябва да забравяте за вашата чувствителност и романтичност. Освен това, връзката с любимия ви, е започнала точно на такава основа. Не сваляйте летвата.   Днес са възможни сериозни финансови проблеми, големи разходи и покупки, които не са били включени в плановете ви. Но ако от сутринта, се заемете с творчество, това ще ви помогне да се предпазите от ненужни харчове. През деня, може да се наложи да помогнете на близък приятел с преместване или ремонт. Вечерната разходка, ще ви позволи да се отпуснете. Предстоят ви много разговори и комуникации, но непознати хора, по-добре отбягвайте. В противен случай, може да ви вкарат в недоразумения и приключенски ситуации. С паричните преводи внимавайте, за да не се обвинявате след това за небрежност и безразсъдство. Добър ден за тези, занимаващи се активно със спорт. Очаква ви ден, за какъвто отдавна мечтаете. Всичко ще съдейства за осъществяване на плановете ви, което ще доведе до успех и финансова печалба. В личната сфера, по-добре се откажете от признания и изясняване на вашата позиция. Ако цените връзката си, тогава мълчете. По отношение на здравето, с подходящи процедури, може да укрепите имунитета си преди края на зимата. Днес, ще имате такова отвратително настроение, че ще е по-добре никой да не се приближава до вас. Дори любимия човек ще избяга, когато види киселото ви лице. Денят е благоприятен за почивка, уединение и занимания с вашето хоби. Ако имате желание, може да посетите закрит басейн или фитнес зала. Основното е, да правите това, което наистина харесвате.", "date": "2018.02.01", "title": "Дневен хороскоп 1 февруари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378087-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D0%BA-%D1%82%D1%80%D0%B8%D1%84%D0%BE%D0%BD-%D0%B0%D0%BF%D0%B0%D0%BC%D0%B5%D0%B9%D1%81%D0%BA%D0%B8", "text": "    Свети мъченик Трифон се родил около 225 г. в с. Комсада, близо до гр. Апамия, в малоазийската област Фригия, Римската империя. Родителите на св. Трифон били дълбоко вярващи християни и отрано се потрудили над своето чедо да разгорят в сърцето му любов и преданост към Бога. Трудът на родителите скоро дал своя плод. Свети Трифон бил още дете, когато по негова молитва Бог вършел чудеса.     Римският император Гордиан (238-244) не бил християнин, но не преследвал последователите на Иисус. И Бог му сторил милост за това. Той имал дъщеря Гордиана - умна и хубава. За нея идвали видни и прославени момци. Но в това време тя тежко заболяла душевно. Мъченица и терзана, тя се хвърляла в огън, хвърляла се и във вода от мъка. Идвали най-способни лечители, но накрай родителите й се убедили, че за болестта й няма лек. Тя обаче непрестанно повтаряла едно и също: \"Никой не може да ме излекува, освен Трифон.\" Тия думи отдавали на душевното й страдание и ги отминавали без внимание. Но когато нямало вече какво да правят, императорът наредил да се провери навсякъде из империята има ли такъв човек Трифон, който лекува болни, и да го доведат.   Св. Трифон тогава бил 17-годишен. Довели го в Рим. И понеже Бог тъкмо чрез него дал изцеление на Гордиана от тая болест, истинността на обясненията му, че живият и истинският Бог, в Когото вярват християните, е излекувал девойката, била очевидна за всички. Мнозина повярвали и се кръстили. Императорският дом се изпълнил с радост. Благоволението на императора към християните станало толкова явно, че вече го смятали за таен християнин. Той обдарил богато свети Трифона и с благодарност го изпратил у дома му. Но сърцето на юношата било чуждо за богатството, затова той раздал из пътя си всичко на нуждаещите се.           Когато римският императорски престол бил зает от Декий Траян (249-251), за християните настъпили тежки дни. Новият император се заел да изкорени християнството. Той наредил на цялата империя християните да се заставят да се върнат към езичеството. Онези, които не се покорят, да бъдат избити.   В това време управител на източните римски земи бил някой си Аквилин. Донесли му за свети Трифон - че е християнин; че знаел разни хитрини за лекуване на болести; че не зачитал царската воля; че обикалял села и градове, лекувал болни и подмамвал тях и близките им да стават християни; че открито осмивал великите богове на римляните. Аквилин веднага наредил да заминат стражи за Фригия, да издирят виновния и да го докарат на съд в Никея, където било седалището на управлението. Светецът бил лесно намерен, понеже за ревността му по Бога, за многобройните му чудеса и усърдието му в разпоространението на вярата се говорело из цяла Фригия.   Вестта на стражата, изпратена да го арестува, стигнала до него много по-рано от самата стража. Св. Трифон имал предостатъчно време да се укрие. Той обаче не се възползувал от това. Времето до пристигането на стражата той прекарал в пост и молитва. А когато тя дошла, той я посрещнал и се предал. Когато въвели младежа в съдилището, съответният съдебен служител, на име Помпиан, се обърнал с вискок глас към Аквилин:   - Ето юношата от Анамия, представен на твое величество за съд, е застанал пред светлата ти власт.   - Застаналият насреща - обадил се Аквилин - да ни каже своето име, своята родина и своята съдба, а също и да изповяда вярата си.   - Името ми е Трифон, родното място - село Комсада, което е в околностите на град Апамия. Съдба у нас няма, защото вярваме, че всичко става по Божи промисъл, а не по съдба и движение на звездите, нито пък случайно, както вие вярвате. По живот не съм роб, а свободен. Единствено на Христа служа. Христос е моята вяра. Христос е моята слава и похвала.   - Мисля - казал управителят, - че досега не си чул за царската заповед - всеки човек, който се нарича християнин и на боговете не се покланя, да бъде предаден на смърт. Опомни се прочее и се отречи от твоята измамлива вяра, за да не бъдеш хвърлен в огън.   - О, ако бих се сподобил чрез огън и чрез всички мъки на света да умра за името на моя Бог, Господ Иисус Христос!   - Чуй, Трифоне, съветвам те да принесеш жертва на боговете. Гледам те млад тялом, а зрял по ум и не ми се иска зле да свършиш.   - Зрял по разум ще бъда, ако принеса съвършено изповедание на моя Бог, ако опазя като много ценно съкровище неизменно благочестивата в Него вяра, и ако стана жертва за принеслия в жертва Себе Си заради мене.   - Ще предам - заплашил управителят - тялото ти на огън, а душата ти най-люто ще измъча.   - Ти ме заплашваш с огън, който се гаси. Аз пък предупреждавам вас, неповярвалите, за опасността от вечен огън, който не се гаси. Отстъпи прочее от суетите и познай истинския Бог, за да не се разкайваш, когато се намериш във вечния огън! Аквилин загубил самообладанието си, което си налагал заради своето достойнство, разгневил се и дал заповед да изтезават юношата: да снемат дрехите му, да го окачат на едно дърво и да го бият, докато се откаже от своя Бог. Подсъдимият, като чул заповедта, веднага започнал да се съблича.   Цели три часа жестоко били юношата. Тялото му се покрило с рани и кръв. Въпреки това, той не само не се отрекъл, но и стон дори не издал. Острите болки от многобройните рани потъвали в дълбоката му обич и безпределна преданост към Бога.   Управителят наредил отново да го затворят и заминал на обиколка из областта. Като се завърнал, той го извикал пак на съд.   - Наказа ли те достатъчно - запитал той - дългият ти престой в затвора, за да се подчиниш на царската заповед и да паднеш на колене пред боговете?   - Мой Бог и Господ е Иисус Христос, Комуто служа с чисто сърце. Той ме научи и утвърди, непоколебимо да пазя вярата си в Него. На Него прочее, истинският цар и Бог, се покорявам и пред Него коленича!   Управителят наредил да забият гвоздеи в ходилата му и бос да го развеждат из заснежените градски улици, като непрестанно го бият. След това мъчение, на което целият град станал свидетел, той отново бил изправен на съд:   - Докога, Трифоне, не ще обръщаш внимание на мъките? Докога не ще те докосва лютивината на болките?   - Докога ли - отвърнал свети Трифон - не ще познаваш силата на Христа, която е у мене, и докога ще изкушаваш Светия Дух?   Последвала нова заповед за изтезания. Но напразно. На Аквилин не оставало нищо друго, освен да издаде смъртна присъда: Трифон да се изведе извън града и да бъде обезглавен с меч!   Преди да отсекат главата му, св. Трифон застанал с лице към изток, благодарил на Бога, че го е удостоил с мъченически венец и възнесъл последното си моление - да се всели душата му в небесното царство. Докато още се молел, той склонил глава и починал. Не станало нужда палачите да се занимават повече с него.   Местните вярващи прибрали тялото да го погребат в своите гробища, но мъченикът им се явил насъне и поискал да го погребат в родното му село. Те постъпили според волята му.", "date": "2018.02.01", "title": "Св. мъченик Трифон Апамейски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378088-1-%D1%84%D0%B5%D0%B2%D1%80%D1%83%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1587 г. - Кралицата на Англия Елизабет I подписва смъртната присъда на Мария Стюарт.     1788 г. - В САЩ е патентован парахода.   1800 г. - Наполеон Бонапарт е провъзгласен за пожизнен консул чрез референдум на новата конституция.   1810 г. - Преброяването в САЩ, показва, че броят на жителите е 7,2 млн. души.   1851 г. - Извършено е изпитание на първата подводница („Le Plongeur-Marine\"), конструирана от баварския офицер Вилхелм Бауер.   1905 г. - Основан е нидерландския футболен клуб АДО Ден Хааг в град Хага.   1926 г. - Образувана е Киргизка автономна република в състава на СССР.   1944 г. - Втората световна война: Започва масирана атака на американската армия срещу японските сили, която завършва на 7 февруари с превземането на Маршалските острови.   1945 г. - Произнесени са и са изпълнени смъртните присъди срещу осъдените български политици по Дело № 1 на т.нар. Народен съд. До завършването на процесите на Народния съд през април 1945 на смърт са осъдени 2 730 души.   1946 г. - Норвежкият дипломат Тригве Ли става първият Генерален секретар на ООН.   1950 г. - Народното събрание избира Вълко Червенков за министър-председател на България.   1957 г. - Главно управление на пътищата преминава към Министерството на комуналното стопанство и благоустройството и се преименува на Министерство на комуналното стопанство, благоустройството и пътищата.   1958 г. - Изстрелян е първият американски изкуствен спътник на Земята.   1958 г. - Египет и Сирия се обединяват във федерация, наречена Обединена арабска република, която просъществува до 1961 г.   1969 г. - С декларация на ръководителите на Югославия и Румъния се опровергава доктрината на Брежнев за приоритет на интересите на международното работническо движение над националните интереси.   1978 г. - Режисьорът-педофил от полски произход Роман Полански е принуден да емигрира от САЩ във Франция, след като е преследван от закона за секс с 13-годишно момиче.   1979 г. - В Техеран тържествено е посрещнат, след 15-годишно изгнание, завърналия се от Франция аятолах Хомейни.   1990 г. - Георги Атанасов подава оставка като Министър-председател на България.   1991 г. - Основана е българска търговска компания АНКА.   1991 г. - Цените на стоките в България са освободени и започват да се формират по механизмите на пазарната икономика.   1995 г. - България става асоцииран член на Европейския съюз.   2003 г. - Космическата совалка Колумбия се разпада при повторното си навлизане в атмосферата на Земята, като загиват всичките седем члена на екипажа.   2004 г. - По време на ислямското богомолство Хадж в Мека, при изпълняване на опасния ритуал Прогонване на дявола с камъни, паника причинява смъртта на 251 пилигрими.  ", "date": "2018.02.01", "title": "1 феврури, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/378078-%D0%B0%D0%B2%D1%81%D1%82%D1%80%D0%BE-%D1%83%D0%BD%D0%B3%D0%B0%D1%80%D1%81%D0%BA%D0%B8-%D1%81%D1%8A%D1%8E%D0%B7-%D1%81%D1%80%D0%B5%D1%89%D1%83-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5", "text": "    Унгарският министър-председател Виктор Орбан и австрийският канцлер Себастиан Курц демонстирарха пълно единство по въпросите на миграционната политика и сигурността на границите на Европейския съюз.     Орбан каза на среща във Виена, че политиката на ЕС спрямо мигрантите разяжда Шенген и че в момента външните граници на общността са отворени, а вътрешните – затворени, докато трябва да е обратното.   Курц също каза, че “една Европа без вътрешни граници ще работи само ако има подходящите външни граници”.   Двамата лидери оцениха високо сътрудничеството между службите на Унгария и Австрия и се обявиха срещу квотите за бежанци.   “Системата за разпределение на бежанците в Европа не работи. Ние сме длъжни да спрем незаконната миграция и да обезпечим сигурността на Европа”, каза австрийският канцлер.   Орбан от своя страна коментира, че след излизането на Великобритания ЕС трябва да се разшири към Балканите и изрази увереност, че Централна Европа ще има все по-силна роля в Съюза. / Телевизия Евроком    ", "date": "2018.02.01", "title": "Австро-унгарски съюз срещу мигрантите"}
{"url": "http://www.classa.bg/%D1%81%D0%B2%D1%8F%D1%82/item/378079-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B0%D0%B7%D1%80%D0%B5%D1%88%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%E2%80%9D%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9D", "text": "«Отвратителни лицемери! През 2013 г германците спряха Южен поток (вярно под диктовката на американците) Йотингер – тогава комисар по енергетиката – направи луди българите, австрийците, италианците и унгарците и наложи малоумно решение само заради комплексарската битка с Русия. Сега – северен поток 2 за тях – джендъри за нас. Потрес!» Германия даде разрешение за строителството на “Северен поток – 2” в свои териториални води. Властите на германския град Щралзунд са издали разрешително за строителство и експлоатация на 55-километров участък от газопровода “Северен поток-2” в териториалните води на Германия, съобщи операторът на проекта – компанията Nord Stream 2 AG, цитирана от ТАСС. Издаването на последното разрешително от Федералното ведомство по корабоплаване и хидрография се очаква през първото тримесечие на 2018 година. В съобщението на компанията се посочва също така, че е задействана процедура за получаване на разрешителни от националните регулатори на още 4 страни, през чиито територии ще преминава газопроводът – Русия, Финландия, Швеция и Дания. “Северен поток-2″ изпълни всички изисквания на ведомствата в съответните държави и очаква да получи разрешителна документация към началото на планираното строителство през 2018 година”, се казва в съобщението. Проектът “Северен поток-2” предвижда строителството на две тръби през Балтийско море до Германия с обща мощност от 55 млрд. кубически метра газ годишно. Общата стойност на проекта е 9,5 млрд. евро. Единствен акционер е “Газпром”. Европейските партньори на “Газпром” по проекта са немските фирми Uniper и Wintershall, както и австрийската OMV, френската Engie и англо-холандската Shell.", "date": "2018.02.01", "title": "Германия разреши строителството на ”Северен поток-2”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/378072-%D0%B4%D0%B5%D0%BD%D1%8F%D1%82-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%BF%D1%80%D0%BE%D1%81%D1%82%D0%BE%D1%82%D0%B8%D1%8F-%D1%81-%D0%B1%D1%80%D1%83%D1%82%D0%B0%D0%BB%D0%BD%D0%BE%D1%81%D1%82-%D0%B8-%D0%B0%D0%B3%D1%80%D0%B5%D1%81%D0%B8%D1%8F", "text": "            Сигурно са ви досадили сексуалните фантазии на разни чичковци и лелки, които си представят, че социалната роля на пола е нещо като еротичните сюжети в порно-клиповете - хайде сега ти да си мъж, а аз жена с изкуствен член. Предлагам да поговорим за насилието, което пропуснахме заради целия този джендър-джангър.   Пускам телевизора. Разправят ми за някакви изроди, които биели деца с увреждания, та даже се снимали. Жена в Троян намушкана двайсет и няколко пъти; друга почина, след като се самозапали заради скандал с мъжа си. В София разстреляха посред бял ден бизнесмен, размишлявахме дълго и около касапницата в Нови Искър. Няма спасение и в международните новини: семейство в Калифорния държало тринайсетте си деца оковани с вериги, миротворци от корпуса на ООН изнасилвали деца. Форматираме диска, рестартираме и пак: пребит лекар, бебе, изхвърлено на боклука...     Парадоксът е в това, че всъщност престъпността намалява - днес в Европа има поне 50 пъти по-малко убийства, отколкото през 14 век. В България пикът на държавния разпад от 1994 е белязан от мрачния рекорд с почти 500 отнети животи; през 2016 те са вече само 155. Развитието на цивилизацията умиротворява нравите. Публични изтезания като разпъване на кръст или набиване на кол са немислими; днешният патер фамилиас няма право да убива децата си като римския, а засегнатият на чест мъжкар не може просто така да обяви дуел на опонента си.     Казармата от времето на соца беше пълна с бой и извращения. По-приятен е споменът ми за началното училище, където другарката ни наказваше, като ни налагаше с дървената показалка по ръцете. За големи провинения се стоеше на колене в ъгъла върху черупки от орехи. Днес не само учителката, но и родителят би си изпатил, ако се разчуе, че прилага подобна педагогика.   Откъде тогава идва това усещане за нетърпимо насилие? Основна заслуга има медийната сцена, чрез която съпреживяваме унижението и мъките на далечни човешки същества. Скоро дори невролозите доказаха, че емпатията е биологически обусловена - невроните ни реагират по еднакъв начин на това, което се случва на нас самите, и на онова, което преживява другият човек. И понеже въпросните други хора са вече към 7,6 милиарда, ние сме бомбардирани с невиждан поток от страдания - наместо да живеем с убийството в наше село, се вживяваме в ужасите на цялата планета. Впрочем, затова и машинката на много хора прегаря. Затова и си изработват социопатска защита срещу съчувствието - тия са черни, ония са си го заслужили, а аз в крайна сметка съм най-голямата жертва от всички.   Но работата не е просто в оптическата илюзия, при която мислим, че става все по-зле, тъй като виждаме все повече. Съвременният човек просто е по-нетърпим към насилието - не само защото има по-изострено чувство за собствените права, но и защото по-силно съчувства на другите страдащи същества. Кой от дядовците ни си е представял, че днес могат да те арестуват, задето си пребил собственото си куче?   Нетърпимо е станало да гледаме как насилват по-слаби от нас. Но не защото си представяме, че това може да сполети и нас. Нетърпимата мисъл е, че можем да сме на мястото на насилника. Дали е от монотеистките религии, дали от Просвещението, дали сме поумнели след идеологическите трагедии на 20 век - не знам, но никога досега в историята не е имало такава непримиримост към насилието. Знаем, че то намалява и едновременно с това става все по-неприемливо. Прогресът на човечеството сякаш прави настоящето нереално: ако вярваме, че днешното зло няма да го има утре, то става още по-трудно за понасяне. Все по-трудно ще ни е да приемем, че хармонията на нашия свят е построена върху „сълзите на едно невинно дете\", особено ако го показват по медиите.     В насилието, разбира се, има индивидуална патология, която обаче често се отключва и под влиянието на културни фактори. Вземете темата за традицията, която в България въздигат в култ и училището, и културната политика. Ако някой принуждава дъщеря си да слага забрадка, това също е традиция, нали? Във Франция всяка година има процеси срещу анимистки, които правят клитеротомия на момичета и така непоправимо увреждат сексуалността им; в Германия периодично чуваме за убийства на честта, при които баща или брат наказват непокорната девойка, решила да се омъжи по собствена воля. В България пък и до днес в провинцията е прието жената да стои диван чапраз и да принася на мъжете - ако се забави със салатката, може и да си изяде шамара (както разбрахме, 25% от населението не смята този изконен жест за насилие). Дали пък да не преосмислим малко култа към традицията, да потърсим нещо хубаво и в модерните неща?   Моделите за подражание, които предлагаме на младите хора, също заслужават размисъл. Светът ни днес е населен с безжалостни отмъстители, с полицаи, които действат извън закона, с цинични дами, които инструментализират чара си, за да постигнат своето, с егоисти, със самотници. Пребройте само колко серийни убийства на вечер гледаме в сериалите, колко психопати, колко невиждани мъчения. Не можем да повлияем на глобалната популярна култура, можем обаче да противодействаме с алтернативни образци. Балканската версия на красавицата и звяра са силиконовата чалга-девойка и дебеловратият бизнесмен с голямата кола. Ако девойката бъде приучавана да бъде безмозъчна кукла, която си търси купувач, нали знаем, че ще ѝ се случват и не дотам приятни неща, когато не слуша? Младежът пък научава от малък, че чувства, разбиране, кавалерство - всичко това са недостойни неща. Истинският мъж бие или плаща. Не призовавам към цензура, разбира се. Всеки има право на свой вкус, но ако обществото направи усилие, би могло да даде и друга версия за идентификация.     Най-лошото днес обаче е растящата езикова агресия - казвам най, защото ни просмуква, без да се усетим. Бруталност, простотия, самохвалство - това вече е станало културна норма. Тръмп нарича африканските страни „лайняни дупки\", алтернативно-десните му последователи в България обявяват опонентите си за хлебарки, а в социалните мрежи основният артистичен талант е да намериш начин да обидиш някого, заобикаляйки автоматичната цензура на машината. И всички се борят срещу пустата политическа коректност, която така и не дочакахме в България.   Между словесната агресия и пристъпването към действия разстоянието не е голямо - обиждам някого, за да го заболи, удрям го, за да го обидя. Затова внезапното отприщване на словесна агресия през последните няколко години е много лош знак. Защото колкото и да се самоубеждаваме в прогреса на човечеството, в историята той нерядко е правил и обратен завой.", "date": "2018.02.01", "title": "Денят започва с простотия. С бруталност и агресия."}
{"url": "http://www.classa.bg/%D1%81%D0%B2%D1%8F%D1%82/item/378073-%D0%BA%D0%BE%D0%B3%D0%B0%D1%82%D0%BE-%D0%B3%D1%8A%D1%80%D1%86%D0%B8%D1%82%D0%B5-%D0%BD%D0%B5%D0%B4%D0%BE%D0%BB%D1%8E%D0%B1%D0%B2%D0%B0%D1%85%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D0%B5%D0%BB%D0%B8%D0%BA%D0%B8", "text": "              Тъй като в момента Гърция и бившата югославска република Македония се опитват да уредят 27-годишния си спор за името, въпросът за гръцките корени на древна Македония изведнъж отново се оказа в светлината на прожекторите. Ето какво пише по темата агенция Франс прес:     За съвременните гърци Александър Велики е неразделна част от богатото им историческо наследство: един от най-великите завоеватели в историята, победил омразната Персийска империя и пренесъл гръцката култура до Египет и Индия. Макар че едновремешните гръцки градове-държави, които повече от десетилетие воюват срещу бащата на Александър, Филип Втори Македонски, едва ли са щели да споделят този ентусиазъм. Плутарх разказва, че когато Александър Македонски умира, атинският народ ликува: Тиранинът е мъртъв!     Филип е надарен пълководец и дипломат, успял да превърне Македон (тоест - античната Македония) от затънтено и изостанало племе в регионална суперсила. Филип дълго воюва срещу гръцките градове-държави и в крайна сметка унищожава Атина и Тива в битката при Херонея през 338 г. пр. Хр. Така, за пръв път в историята, по-голямата част от гръцката континентална територия попада в ръцете на един владетел, който слага край на десетилетните вътрешни войни. \"Филип е доста безскрупулен владетел, който се опитва - и накрая успява - да разшири македонската власт над останалата част от Гърция. Разбира се, срещу него има и голяма съпротива\", обяснява Райнхард Зенф, научен директор на Германския археологически институт в Атина.   Този паметник на Филип Втори се издига в центъра на македонската столица   По онова време много гърци не смятат македонците за част от елинистичната традиция - независимо, че гърци и македонци говорят един и същи език и почитат едни и същи богове. Демостен, най-великият атински оратор от онова време, държи пламенни речи срещу Филип, наричайки го \"варварин\". Според Стивън Милър, професор в университета в Бъркли, този факт не бива да се надценява. \"За Демостен варварин е всеки, който не е съгласен с него самия. „Варвари\" той нарича дори някои от своите атински съграждани.\"   В един от най-разрушителните актове през своето царуване Александър изравнява със земята процъфтяващия град Тива, за да потуши тамошното въстание. Независимо от всичко това древните македонци много държат на гръцката култура и образование. Александър е запален почитател на Омировата „Илиада\", а Филип дори кани великия атински философ Аристотел да стане учител на младия му наследник. \"От петото столетие нататък царският двор в Македон старателно развива гръцката традиция. Те много уважават гръцката култура и образование\", обяснява Зенф.   Подобно на предишните македонски владетели, Филип също участва в Олимпийските игри, които по принцип са запазени само за гърците. Неговите коне печелят три последователни игри, а Филип по-късно посвещава на Зевс внушителен паметник в Олимпия, който увековечава собственото му име.   Паметникът на Александър Велики в Скопие   \"Можем да кажем, че още през 5 век пр. Хр. произходът на македонските владетели почти не се подлага на съмнение\", казва Милър. Македонското царско семейство е признато като наследник на митичния гръцки герой Херкулес, но неговите поданици са третирани по различен начин от гърците.   \"Самите гърци не ги смятат за гърци. Доколкото е известно, до края на класическия период единствено царското семейство е било допускано в Олимпия\", обяснява Зенф, който ръководи разкопките в родното място на Олимпийските игри.   Завоеванията на Александър отбелязват зенита на гръцката власт и гръцкото културно влияние в Източна и Централна Азия, както и в Северна Африка. След смъртта му неговите наследници продължават да оперират в Египет, Турция, Сирия, Афганистан и Индия. Този период, известен като епохата на елинизма, продължава почти 300 години до възхода на Рим. По-късно римляните създават огромна провинция, наречена Македония, която включва части от съвременните държави Албания, Македония и България. Славяни започват да се заселват по тези земи от 6-и век нататък.", "date": "2018.02.01", "title": "Когато гърците недолюбваха Александър Велики"}
{"url": "http://www.classa.bg/%D1%81%D0%B2%D1%8F%D1%82/item/378074-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D1%82%D1%80%D1%8A%D0%BC%D0%BF-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5", "text": "          В своето първо официално обръщение към нацията президентът Тръмп не назова никого по име. Той не атакува нито Хилъри Клинтън, нито медиите, които иначе са любима цел на нападките му. Президентът дори не се опита да разшири пропастта между републиканците и демократите, а - поне на думи - призова законодателите да работят заедно за американския народ. С това обаче добрите новини се изчерпват.     В началото, а донякъде и в края, неговата много дълга реч все още можеше да мине за оптимистично послание, насочено към икономиката и към американската гордост. В средата обаче тонът и думите на Тръмп зазвучаха все по-мрачно и заплашително.   Особено пасажите, посветени на имиграцията, описаха една ужасяваща картина на Америка, която уж била жертва на имиграцията - както на легалната, така и на нелегалната. Излиянията на Тръмп за имигрантите, които тормозели обикновените американци, наистина достигнаха до самото дъно, когато той впрегна болката на хората за собствените си политически цели. Както и по време на президентската си кампания, Тръмп се обърна към онези родители в публиката, чиито деца са станали жертва на престъпни банди, включващи нелегални имигранти.   Показателно е, че пасажът за имигрантите беше и най-подробният в обръщението на Тръмп, в което иначе липсваше каквато и да било конкретност. Президентът повтори точките, които нарече \"четирите стълба на имиграционната реформа\": достъп до гражданство за т.нар. \"мечтатели\", ограда по границата, прекратяване на лотарията за зелени карти и драстично намаляване на семейната миграция.   Тръмп подчерта, че сега имигрантите можели да доведат в САЩ неограничен брой свои далечни роднини, но това всъщност не е вярно. Защото притежателите на зелена карта или мигрантите, взели вече американско гражданство, всъщност могат да доведат само членовете на собственото си малко семейство.   Особено важен е зловещият начин, по който Тръмп направи пряка връзка между незаконната миграция и уличните банди, както и между зелената карта, семейната миграция и... тероризма.   Обяснявайки как така наречените \"мечтатели\" ще стигнат до американско гражданство в съчетание с драстичното намаляване на легалната миграция, Тръмп използва думата \"компромис\". Но когато описва Америка като нация, застрашена от имиграцията, той всъщност не оставя почти никакво място за компромис с демократите по този въпрос.   В обръщението си Тръмп се съсредоточи и върху защитата на американците, чието препитание било заплашено от различните видове имиграция. Той отново описа Америка като страна, подложена на икономическа обсада от чужди нации, които разгръщат нелоялни търговски практики в ущърб на добросъвестните американски работници. В предизборната кампания този разказ му помогна да консолидира своите избиратели, а навярно му помага за същото и днес.   Важно беше както казаното, така и премълчаното по време на това първо обръщение на президента Тръмп към нацията. В него само веднъж стана дума за Русия, въпреки че в момента вървят разследвания за предполагаемата руска намеса в американските избори и за евентуалните връзки с кампанията на Тръмп. Китай бе споменат три пъти, а думата \"демокрация\" не беше изречена нито веднъж. Какво остана от \"Е Pluribus Unum\"? Първото обръщение на Тръмп към нацията със сигурност ще бъде прието добре от политическата му база и ще намери благоприятен отклик сред широки кръгове от Републиканската партия. Но натрапчивият и враждебен към чуждото тон определено ще отблъсне всекиго, който смята Съединените щати за страна на имигранти и вярва в девиза ѝ \"Е Pluribus Unum\" или \"От многото - една\". В обобщение: от тази реч ще има поне един положителен ефект. Тя окончателно ще сложи край на безсмислените приказки за Тръмп като потенциален обединител на нацията или пък за някакъв нов старт на президентството му.", "date": "2018.02.01", "title": "Какво каза Тръмп на американците"}
{"url": "http://www.classa.bg/%D1%81%D0%B2%D1%8F%D1%82/item/378075-%D1%80%D1%83%D1%81%D0%B8%D1%8F-%D0%B4%D0%BE%D0%BA%D0%BB%D0%B0%D0%B4%D1%8A%D1%82-%D0%BD%D0%B0-%D1%81%D0%B0%D1%89-%D0%B5-%D1%81%D0%BC%D0%B5%D1%85%D0%BE%D1%82%D0%B2%D0%BE%D1%80%D0%B5%D0%BD", "text": "            В понеделник американското финансово министерство представи подробен доклад за руските олигарси и висши държавни служители, класирани според състоянието и близостта им до Кремъл. Докладът беше предвиден в закон, приет от Конгреса през лятото на 2017 - като отговор на руските действия в Украйна и като реакция на руската намеса в американските президентски избори през 2016. Очакваше се, че в т.нар. \"Доклад Кремъл\" ще бъдат разкрити и връзките на въпросните руснаци с някои ключови браншове на американската икономика и евентуални случаи на корупция.     Публикуваният от Вашингтон списък съдържа общо 210 имена. Сред тях са всички членове на правителството, начело с премиера Дмитрий Медведев, сътрудници на президентската институция, както и близо 100 олигарси, чието състояние, по преценки на Вашингтон, надхвърля 1 милиард долара. Част от въпросните лица вече са засегнати от предишни американски санкции.   Изненадващо е, че в списъка фигурират и председателят на президентския Съвет по човешките права Михаил Федотов, както и пълномощничката на президента по въпросите на правата на децата Анна Кузнецова. \"Списъкът явно е бил съставен въз основа на телефонния указател на президентската администрация\", заяви саркастично Федотов. \"Никога не съм предполагал, че подобни списъци биха могли да се изготвят по подобен формален и безсмислен начин\", каза той пред Дойче Веле. \"Пълномощничката по човешките права Татяна Москалкова не е включена в списъка на американците, вероятно защото се намира в друг телефонен справочник\", иронично отбеляза Федотов. Той казва, че няма от какво да се притеснява, тъй като не разполага с авоари или имоти в САЩ.   Нов в списъка е и Евгений Касперски - основателят на руската фирма, която предлага антивирусни софтуери. В последно време на държавните институции в САЩ бе забранено да ползват нейни програми, тъй като американските власти подозират, че руските тайни служби използват продуктите на Касперски за шпионаж.     \"Докладът Кремъл\" беше замислен от Конгреса като основание за бъдещи санкции. Неясно обаче остава дали наистина ще се стигне до тях. Американското правителство съобщи в понеделник, че от негова гледна точка засега не са необходими допълнителни санкции, тъй като и от досегашните мерки руската оръжейна индустрия например е отчела загуби за милиарди.   Сред специалистите докладът на Вашингтон предизвиква смесени реакции. Андерс Аслунд от вашингтонския мозъчен тръст \"The Atlantic Council\" заяви пред Дойче Веле, че списъкът не отговаря на описаните в закона критерии. Накратко Аслунд описва доклада така: \"В него има прекалено много имена; има и грешни имена; а някои хора от вътрешния кръг около Путин не са включени в него\".   Андерс Аслунд обвинява правителството на Тръмп, че едва ли не отслабва американските санкции срещу Русия. Първоначалният замисъл е бил да вбие клин между представителите на руския елит. А един списък, в който има прекалено много имена, според Аслунд, помага на Путин, защото му дава възможност да твърди, че \"всички са били взети на мушка\".     Руският опозиционен деец и бивш министър-председател Михаил Касянов смята, че списъкът е предупредителен сигнал, отправен към руските елити, които по всяко време могат да станат обект на нови санкции. \"Това е сигнал, който означава: Наблюдаваме ви, следим действията ви под лупа\", каза Касянов пред Дойче Веле. Дори и да не съдържа нови санкции, списъкът представлява \"удар по реномето на руските политици и бизнесмени\", твърди опозиционерът и добавя, че западните банки сега много ще внимават дали да си сътрудничат с тях. \"Някои от тях биха могли дори да закрият определени банкови сметки\", казва Касянов.   Опасността, която произлиза от този доклад, е следната: Русия би могла да се превърне в \"токсична страна\" - страна, с която е рисковано да се прави бизнес, предупреждава Александър Баунов от московският Център \"Карнеги\".   Неясно засега остава какво пише в засекретената част от доклада. Иън Бремър, експерт по външнополитически въпроси и ръководител на американската консултантска фирма \"Eurasia Group\", смята, че тя съдържа \"детайли за корупционни връзки\". Експертът обаче смята, че засега САЩ няма да обявява нови санкции срещу Русия.", "date": "2018.02.01", "title": "Русия: докладът на САЩ е смехотворен"}
{"url": "http://www.classa.bg/%D1%81%D0%B2%D1%8F%D1%82/item/378076-%D0%B0%D0%BD%D1%82%D0%B8%D1%81%D0%B5%D0%BC%D0%B8%D1%82%D0%B8%D0%B7%D0%BC%D1%8A%D1%82-%D0%BD%D0%B0%D0%B4%D0%B8%D0%B3%D0%B0-%D0%B3%D0%BB%D0%B0%D0%B2%D0%B0-%D0%B8-%D0%B1%D1%83%D0%B4%D0%B8-%D1%82%D1%80%D0%B5%D0%B2%D0%BE%D0%B3%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "Германските власти са разтревожени от възраждането на антисемитизма 73 години след края на Холокоста, съпроводено с възход на крайнодесните сили и страхове заради притока на бежанци от страни, враждебни на Израел, пише Франс прес.   По повод възпоменателните прояви, свързани с освобождаването на лагера на смъртта Аушвиц на 27 януари 1945 г., Ангела Меркел сподели своя “срам”, че еврейските сгради - от училища до синагоги, не могат “да съществуват без полицейска охрана”. Бундестагът отбелязва годишнината със специална сесия в сряда.     Канцлерката, станала преди 10 години първият германски правителствен ръководител, говорил пред Кнесета (израелския парламент), се ангажира също да създаде длъжността комисар по антисемитизма в следващото правителство, което се надява да формира през март.   Подтик за инициативата бяха кадри, показващи как демонстранти в Берлин изгарят израелски знамена след решението на САЩ да признаят Ерусалим за столица на еврейската държава.   Представители на еврейската общност бият тревога вече от доста месеци. Твърде уважаваната бивша председателка на Централния съвет на евреите в Германия Шарлоте Кноблох осъди засилващите се антисемитски прояви. Еврейските празненства вече “са нещо невъзможно в публичното пространство без полицейска защита”, увери тя.   Берлинчани бяха възмутени и от кражбата на 16 малки месингови павета, вградени в тротоарите, за да напомнят за жертвите на Холокоста. Извършителите не бяха открити, но посланието не остана тайна за никого в навечерието на годишнината от антиеврейските погроми през 1938 г., известни като “Кристалната нощ”.   “За пръв път се случва да откраднат толкова много “препъникамъни” (Stolpersteine на немски език, бел. АФП) за няколко дни”, клати глава Силвия Кавчич, която се грижи за сложените в Берлин 7000 малки павета с имената на убити от нацистите хора, предимно евреи.   По думите на Венцел Михалски, представляващ в Германия неправителствената организация “Хюман райтс уоч”, антисемитизмът става “все по-буен и свиреп”.   Така смята и днешният ръководител на Централния съвет на евреите Йозеф Шустер. “Днес все по-смело се говорят неща, които някои винаги са мислели, но просто не са смеели да ги кажат”, забелязва той пред “Билд ам зонтаг”.   След войната Германия превърна спомена за Холокоста в стожер на новата си идентичност. Но очевидците и оцелелите от геноцида изчезват един след друг и табутата започват да падат.   Мощният пробив на крайната десница, нахлула в долната камара през септември, отбеляза обрат в ситуацията. Неин функционер нарече паметника на Холокоста в Берлин “срамен мемориал”, а в редиците й има немалко всеизвестни антисемити.   Експерти предупреждават също за радикализиращи се мюсюлмани, по-специално в средите на многобройното турско малцинство, вслушващо се в риториката на турския президент Реджеп Тайип Ердоган. “Всяка дума е свещена за тях. А Ердоган е злобен антисемит”, изобличава го правозащитникът от “Хюман райтс уоч”.   Твърде обезпокоителен е и антисемитизмът в училищата, по-специално сред младите мюсюлмани. Учители от Берлин разказват, че сред най-популярните обиди е вече “Евреин такъв!”. На места, “щом се заговори за евреи или юдейска религия, в класната стая веднага започва малка интифада”, посочва преподавател в доклад на тази тема.   Дискусия се развива и около надошлите в страната от 2015 г. насам над един милион бежанци, “някои от тях израсли сред антиизраелски и антисемитски кампании”, отбелязва Шустер - при все че досега няма официални данни, сочещи засилване на антисемитските действия, свързано с бежанците.   Последното до момента предложение от служителка в берлинското кметство е всички ученици задължително да се водят на посещение в концлагер, както правят в Бавария.   Защото - уверява Гюнтер Морш, директорът на мемориала в лагера Заксенхаузен, - “решаващо е образователното равнище, не толкова географският произход”.", "date": "2018.02.01", "title": "Антисемитизмът надига глава и буди тревога в Германия"}
{"url": "http://www.classa.bg/%D1%81%D0%B2%D1%8F%D1%82/item/378077-%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D1%80%D0%B5%D1%87%D1%82%D0%B0-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%8A%D1%8E%D0%B7%D0%B0-,-%D1%82%D1%80%D1%8A%D0%BC%D0%BF-%D0%B8%D0%BC%D0%B0-%D1%82witter", "text": "В речта си “За състоянието на съюза” президентът на САЩ Доналд Тръмп говореше за обединение на страната и свършване на реална работа в полза на американския народ - и сега има възможността почти веднага да превърне своите думи в дела.   В следващите няколко седмици и месеци той ще трябва да вземе поредица политически решения, които ще покажат дали е искрен в обещанието си да търси “допирни точки”, а това може и да зададе облика на неговото по-нататъшно управление и на политическото му наследство.     След девет месеца ще има междинни избори за частично обновяване на състава на Конгреса. Курсът, който ще избере Тръмп, може да предопредели дали републиканците ще запазят мнозинството си в Сената и Камарата на представителите или едната или двете ще преминат в ръцете на демократите - втората възможност почти сигурно ще торпилира неговата политическа програма.   Президентът е изправен и пред крайни срокове, до изтичането на които трябва да се уреди въпросът за защитата на имигрантите, станали известни като “дриймърите” (”мечтателите”), както и този за избягването на ново спиране на работата на държавните институции заради проблемите около бюджета. Той се надява и да съумее някак си да прокара в поляризирания Конгрес законопроект за инфраструктурата.   В речта си Тръмп зададе твърд курс по отношение на имиграцията, настоявайки да се построи стена по границата с Мексико, както и за други отстъпки от демократите, въпреки че същевременно призова конгресмените от двете основни партии в САЩ да направят компромиси.   “По същество той не обяви някакви кой знае какви промени в политиката си, но по-приветливият и по-оптимистичен тон със сигурност е желана промяна”, каза за речта на Тръмп Майкъл Стийл, политически стратег в Републиканската партия. “Сега да видим дали може да изпълни казаното.”   Откакто започна мандатът на Тръмп, последователността в приоритетите и тонът му се превърнаха в доста дискутиран въпрос. Преди година той произнесе доста положително приета реч в Конгреса, но съвсем скоро след това промени мнението си и започна да твърди, че бившият президент Барак Обама е наредил да му подслушват телефоните по време на предизборната кампания през 2016 г.   Докато Тръмп се опитва да постигне успехи по вътрешнополитическите въпроси, ще бъдат внимателно следени действията му около разследването на специалния прокурор за предполагаемата руска намеса на президентските избори през 2016 г. Медийните съобщения, че миналата година Тръмп е обмислял да уволни специалния прокурор Робърт Мълър, отговарящия за разследването, привлече отново вниманието към тази тема, тегнеща над президента още от самото начало на управлението му.   Всякакви действия срещу Мълър или Род Розънстайн, високопоставен служител на министерството на правосъдието, осъществяващ прекия надзор над разследването, най-вероятно ще предизвикат политическа буря.   А всеки ден Тръмп излага на риск доброжелателността към себе си с някое странно съобщение в Тwitter или избухване.   Той произнесе речта си само седмица след като с нескрито задоволство обвиняваше демократите, че са си изпуснали нервите при краткото спиране на работата на държавните институции. Сега той иска от тях “обединение” в името на това да бъдат решени проблемите на страната.   Речта беше изпълнена с възвишени призиви за поставяне на националния дълг над теснопартийните интереси, идеал, за следването на който президентите често призовават в своите речи “За състоянието на съюза”, но рядко претворяван в реалност.   “Това е нашият нов американски момент”, каза Тръмп, добавяйки: “Нищо не може да ни се опре, ако всички сме заедно, като един отбор, един народ и едно американско семейство”.   В началото на февруари е крайният срок за Тръмп и Конгреса да се намери решение, за да се избегне ново спиране на работата на държавните институции поради същата причина, поради която това стана и миналия месец: разходите на федералното правителство и сключването на споразумение по програмата за стотиците хиляди “дриймъри”.   Най-голямата част от речта си той посвети на имиграцията, заявявайки, че отправя “протегната ръка” към двете основни партии в САЩ за постигане на всеобхватно споразумение, но същевременно настоявайки то да включи завишаване на мерките за сигурност по границите и промени за ограничаване на програмите за легална миграция.   Тръмп също така призова Конгреса да приеме законопроект за отпускане на 1,5 трилиона долара за инфраструктура, за прокарването на който няма как да се мине без гласовете на демократите.   С наближаването на междинните избори за Конгрес Тръмп е тормозен и от рейтинги на одобрение в социологическите проучвания от около 40 процента, рекордно ниски стойности на толкова ранен етап от мандата.   Всъщност в речта си той говореше на две аудитории: на страстното ядро свои привърженици и останалата част от страната, която все още не го приема.   В съответствие с това словото на президента трябваше да излъчва твърдост по въпроси като имиграцията, търговията, външната политика и националния химн, за да успокои основния си електорат, че си остава същият хардлайнер, когото са избрали.   Същевременно той включи и намигване към останалите избиратели, посочвайки, че подкрепя “дриймърите”, възстановяването на инфраструктурата, борбата срещу наркоепидемията и реформата на системата на затворите.   Най-вероятно на републиканците ще са им нужни избирателите и от двата лагера, за да запазят мнозинството си в Камарата на представителите и Сената.   “Ако можеше да произнася тази реч всеки ден до края на годината, междинните избори нямаше да са никакъв проблем”, каза Алекс Конант, бивш старши съветник на сенатора републиканец Марко Рубио.   Но опитът с Тръмп показва, че той не може или няма да направи това, каза Джон Гиър, експерт от Университета “Вандербилт” в областта на изследванията на общественото мнение.   “Предвид очакванията той се представи добре”, заяви експертът. “Но съобщенията му в Тwitter получават същото отразяване, каквото и всяка негова друга реч, така че най-вероятно до 48 часа той ще е заличил всякакви активи, които може да е натрупал.”   Постоянното писане в Тwitter може бързо да направи така, че значимостта на речта “За състоянието на съюза” да изчезне. Най-скорошните предшественици на Тръмп, включително Обама и Джордж Буш-син, правеха публични изявления доста по-избирателно. Сега американците чуват нещо от президента почти всеки ден, а често пъти и по цял ден.   Това повече от всякога намалява обществения натиск върху изказванията на президента и засилва този върху действията му.", "date": "2018.02.01", "title": "Забравете речта \"За състоянието на съюза\", Тръмп има Тwitter"}
