{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/388065-%D0%BE%D1%82-9-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D1%80%D0%BE%D0%BC%D0%B5%D0%BE-%D0%B8-%D0%B6%D1%83%D0%BB%D0%B8%D0%B5%D1%82%D0%B0-%D0%BE%D0%B6%D0%B8%D0%B2%D1%8F%D0%B2%D0%B0%D1%82-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BD%D0%B0%D1%82%D1%84%D0%B8%D0%B7", "text": "Най-великата любовна история на всички времена, създадена преди повече от 420 години от гениалния Уилям Шекспир - „Ромео и Жулиета\", ще оживее на Камерна сцена 47 в НАТФИЗ „Кр. Сарафов\". Студентите - III курс от класа на доц. д-р Пенко Господинов, ще представят заглавието премиерно на 9-и октомври от 19:30, а така също канят публиката и на спектаклите си на 16-и и 24-ти октомври.   Режисьорското решение ще изненада изключително приятно публиката. Можем само деликатно да загатнем, че е избран похвата на „театъра на представянето\", при който актьорите - хем се сливат с персонажите си, хем се дистанцират от тях, за да могат да коментират и дори да иронизират сюжета или героите.   Нетрадиционен, оправдан и оригинален е и замисълът по време на целия спектакъл, независимо от сцените и развитието, на сцената да бъдат всички актьори.   Темата за вечната, но невъзможна любовта и трагичната смърт е разработена в два основни ракурса: игрови - с комедиен акцент, противопоставен на силния и ярък драматизъм.   Задачите пред актьорите са разпределени и поставени умело, така че всеки да получи своята запазена територия и да бъде равнопоставено във фокуса на прожекторите.   Дни преди премиерното представление художественият ръководител на класа и режисьор на спектакъла – доц. д-р Пенко Господинов, бе любезен да даде блиц интервю, за да повдигне още малко завесата, преди самото начало.     ПЕНКО ГОСПОДИНОВ: „РАДВАМ СЕ, ЧЕ СТУДЕНТИТЕ ОТ МОЯ КЛАС СА ТОЛКОВА ТАЛАНТЛИВИ И ВСЕОТДАЙНИ!\"   - Спрях се на това заглавие, поради две основни причини: първата - чисто практическа е, че творбата на Шекспир позволява на студентите да бъдат поставени сериозни и трудни актьорски задачи, които, ако отсъстват - биха ги ощетили, а ако бъдат изпълнени успешно – ще разкрият потенциала и творческите заложби на всеки от тях. За актьора са важни сценичните предизвикателства, защото само така той израства. Втората причина е безспорно присъствието на темата за любовта. Тема, която вълнува хората във всички възрасти – и млади, и по-възрастни. Тема, която дава възможност за максимално и пълно сливане на актьора с текста. Има и една трета, скрита цел - тя е в това, че Шекспир е доста сложен, високо поетичен автор, труден за постигане като сценичен живот и изисква пълно отдаване всеки път.   -  - Погледнали сме на текста на Уилям Шекспир по един неочакван начин. Вярно е, че „Ромео и Жулиета\" е една от най-играните пиеси в световен мащаб, ако въобще има такава статистика. Със сигурност може да кажем, че Шекспир е най-поставяния драматург. В нашето представление сме се опитали да представим сюжета в един по-игрови и краен план, от гледна точка на развитието на драматургията., което в последна сметка е изискване на жанра, който бих определил като ДАРК КАБАРЕ. Следвайки драматическата поетическа структура, е логично развитието към трагическото, особено след смъртта на Меркуцио – този енигматичен, почти метафизичен персонаж, когато всичко започва да става много по-трагически наситено, много по-тъмно и подвластно на необратима сила и да се движи към така известния финал.   -Независимо къде и как човек си прекарва времето, как и къде живее, душата иска своето. Когато човек е млад, то нейният глас и пориви са особено силни и настоятелни . Жаждата - човек да обича и да бъде обичан, е изключително силна. Тази жажда не приключва никога и не се утолява. Мисля, че днешните млади хора са същите като нас, няма нещо по-специфично или по-различно и характерно спрямо човека въобще.   - Очаквам - на първо място, абсолютна всеотдайност: по отношение на работата в представлението, по отношение на партньорството, по отношение на дисциплината - спрямо физическата, вокална и артикулационна подготовка. Аз твърдя, че студентите от моя клас са много добре подготвени. По време на обучението си в Академията те имат много интензивни дни, с голямо натоварване. Като техен художествен ръководител следя отблизо заниманията и развитието им по всички изучавани предмети с интерес. Разбрал съм се с преподавателите от екипа, който ръководя, че изискванията към студентите ще бъдат изключително завишени. Радвам се, че моите възпитаници приеха и сами интегрираха тези очаквания и изисквания към самите себе си. Радостно е, че се справят с една изключително сложна материя. В спектакъла „Ромео и Жулиета\" те пеят, танцуват, присъстват на сцената през цялото време, което изисква фокус на вниманието през цялото време, без почивки и много по-засилена концентрация. Опитвам се да ги науча на едно много по-модерно актьорско присъствие на сцената, което да позволява на актьора да съпреживява ролята и в същото време да може бързо да се дистанцира, да изключи, за да може да я прокоментира.   - Очакваме с нетърпение първата си публиката в Камерна сцена на Театър НАТФИЗ на 9-и, 16-и и 24-и октомври!   Със сигурност се задава едно интересно представление, което можем дори да озаглавим като очакване така: „Ромео и Жулиета от бъдещето!\" Любопитно ще бъде да видим как най-новото поколение актьори, които се готвят да нахлуят на територията на българския театър и кино ще пречупят през своята индивидуалност, емоционалност и талант драматургията на Шекспир. Със сигурност ще им стискаме палци, защото знаем, че макар деца от епохата на новия дигитален свят, сърфиращи в безграничното измерение на виртуалната матрица, всеки един от тях е научил най-важното: Да бъде любопитен към същината на човешката душа. Защото, само стойностното преминава отвъд време, пространство и измерения. А Ромео и Жулиета ще ги има и след нас във вечността!   Да усетиш и чуеш сърцето си; да последваш вътрешния си глас; да дръзнеш да твориш в реалността мечтите си, летейки на крилете на изкуството, напук на материалните вериги на днешното трудно и сложно време - е избор и изпитание, които заслужават респект и адмирации! Заедно със следата, която (ще) се опитва да остави всеки един. В името на Светлината и Любовта. Както ни завеща Уилям Шекспир. Помните, нали?!   ... На дрязгите ви дойде мирен край, но в облаци е идващият ден, защото досега светът не знай любов по-чиста и съдба по-клета от тези на Ромео и Жулиета!...   от Уилям Шекспир превод Валери Петров постановка доц. д-р Пенко Господинов асистент-режисьор д-р Мирослава Гоговска сценография и костюми Габриела Кърджилова (IV курс „Сценография\") пластика ас. Весела Хаджиниколова Участват студентите от III курс „Актьорство за драматичен театър\" от класа на доц. д-р Пенко Господинов: Александра Майдавска, Анна Янева, Атанас Петков, Богдан Бухалов, Васил Илиев, Владинелла Кацарска, Георги Караиванов, Димитър Сулев,Ели Колева, Илияна Гекова, Йоанна-Изабелла Върбанова, Кристиян Негалов, Мартина Троанска, Миглена Везирова, Неделин Найденов, Николай Николаев, Стефан Кондров и Тодор Тодоров            ", "date": "2018.10.05", "title": "От 9 октомври Ромео и Жулиета оживяват на сцената на НАТФИЗ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388061-%D1%89%D0%B5-%D0%B8%D0%BC%D0%B0-%D0%BB%D0%B8-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%B2%D1%8A%D1%80%D1%85%D1%83-%D0%B2%D0%B5%D1%80%D0%B1%D1%83%D0%B2%D0%B0%D0%BD%D0%B8%D1%82%D0%B5-%D0%BE%D1%82-%D0%B4%D0%B0%D0%BD%D1%81-%D0%B0%D0%B3%D0%B5%D0%BD%D1%82%D0%B8-%D0%B2%D1%8A%D0%B2-%D1%84%D0%B8%D1%80%D0%BC%D0%B8%D1%82%D0%B5", "text": "ще е общественият контрол върху дейността на вербуваните от ДАНС агенти във фирмите. Това коментира адвокат Александър Пелев в предаването \"В развитие\" на  . По темата за промените в правилника за прилагане на Закона за ДАНС и вербуването на агенти на прикритие във фирмите без знанието на собственици и ръководители адвокат Александър Пелев съобщи, че тези промени имат своето философско обяснение от гледна точка на общоизвестнаната борба с прането на пари и тероризма, с които основно би трябвало да се занимава ДАНС.     \"Това щеше окончателно да ликвидира адвокатската професия като такава. За съжаление, въпреки че сме посочени като изключение от правилото, в тези изменения остава словосъчетанието „свободни професии“. Сред тях има и други юридически професии и в случай, в който например нотариус или юрисконсулт е вербуван като агент на прикритие в ДАНС, дори и да няма такъв, когато това стане понятно за техните клиенти, всеки клиент, който отива при своя нотариус по някаква работа, ще бъде напълно в правото си да се съмнява дали доверената информация не се пренасочва. Нотариусите и частните съдебни изпълнители имат достъп до публични регистри, класифицирана информация и базата данни на НАП. Всеки пробив на нашата тайна компроментира професията ни\", посочи Пелев.     Според него в държавната администрация има резон да присъстват такива агенти, тъй като тя е функция на държавата и обратната информация се връща към нея. \"Не става ясно кой ще контролира дейността на тези агенти. Какъв ще бъде общественият контрол върху разширените правомощия. Бизнеси, които се считат за чувствителни, имат отговорността да опазват клиентска тайна. Не е ясно какви ще са гаранциите, ако такъв служител постъпи на работа в частен бизнес. Не се знае дали няма да изтича информация и тайна. Може би това ще се окаже спънка в развитието на пазара на труда\", риторично попита адвокатът. Във връзка с промените, които могат да повлияят на чуждестранните инвеститори Александър Пелев поясни, че чуждестранните инвеститори не просто липсват, а доста от тях си тръгват. “Вчера четох, че България напуска инвеститорът в голяма верига болнични заведения. Проблемите не са в България, а във външната страна, от която идва инвеститорът”, смята той. По думите му процедурата на ДАНС по вербуване подготвя кадрите да придобият съответна квалификация, за да може да изпълняват функцията си на агенти. “Възможно е и да се стигне до вербуване на вече настоящи служители. Това е т.нар. \"агентурна работа\". Този агентурен апарат се придобива за борба с организирана престъпност и тероризма, защото иначе няма как да се добие информация от затворени групи. В случая обаче говорим за щатни доносници. Не са далечни времената, в които много хора са си изкарвали прехраната по този начин, напомни Пелев и заяви, че в развитите разузнавателни служби винаги в държавата утвърдена система за граждански контрол, за да има отчетност. – Когато се установи пробив в принципното и демократично упражняване на правомощията на такава служба, се подават оставки, настъпват вселенски скандали и уволнения. Тези изменения са направени с добри намерения, но в бързането да се свърши нещо се произвеждат нормативни актове, които водят до редица промени.”", "date": "2018.10.05", "title": "Ще има ли обществен контрол върху вербуваните от ДАНС агенти във фирмите?"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/388062-%D0%B1%D0%BB%D1%83%D0%BC%D0%B1%D1%8A%D1%80%D0%B3-%D0%B7%D0%B0-%D0%BA%D1%80%D0%B0%D1%8F-%D0%BD%D0%B0-%D1%85%D0%B5%D0%B3%D0%B5%D0%BC%D0%BE%D0%BD%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BB%D0%B0%D1%80%D0%B0", "text": "Хегемонията на долара на световните пазари e сериозно разклатена и световните лидери все повече отказват да признаят неговото господство, пише агенция Блумбърг. Тя отбелязва, че засега САЩ запазват световното лидерство на пазарите, тъй като доларът все още е в центъра на търсенето, обаче на дневен ред е въпросът как да се задържи там. Сред начините авторът на материала посочва запазването на дипломатически контакти, запазването на достъпност на долара за американските търговски партньори и отказ от използването на валутата като „бухалка\" за други държави. Светът започва постепенно да се отказва от долара. Русия намалява активите си в американска валута (по-рано медиите съобщиха, че руското правителство планира да се откаже от долара), а Китай вече сключва договори на енергийния пазар в юани. Френският министър на финансите Бруно Льо Мер заяви, че би искал да има „напълно независими\" от САЩ финансови инструменти, не желаейки да вижда ЕС като „васал на щатите\", заключава публикацията.", "date": "2018.10.05", "title": "Блумбърг за края на хегемонията на долара"}
{"url": "http://www.classa.bg/%D1%81%D0%B2%D1%8F%D1%82/item/388063-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%B0-%D1%81%D0%B0-%D0%B7%D0%B0%D0%B3%D1%83%D0%B1%D0%B8%D0%BB%D0%B8-63-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE%D1%82%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5", "text": " нетно състояние на най-богатите 500 души на планетата се е понижило най-силно от шест месеца насам в четвъртък. Това показват данни на Bloomberg Billionaires Index. Групата на богаташите е трябвало да се лиши от 1,2% от средствата си, или почти 63 млрд. долара, след като цените на акциите на производителите на луксозни стоки тръгнаха надолу заради търговските проблеми на Китай. Причина стана и поевтиняването на американските книжа на фона на опасенията за нарастващата доходност по държавните ценни книжа. Състоянието на най-богатия човек в Европа Бернар Арно се сви с около 3,5 млрд. долара, най-силно от всеки друг в индекса. Основателят на най-големия в света производител на луксозни стоки LVMH Moet Hennessy Louis Vuitton SE вече притежава 73,5 млрд. долара.     Собствениците на Chanel – братята Ален и Жерар Вертхаймер, са загубили 775 млн. долара, а Франсоа Пино, основателят на компанията собственик на Gucci Kering, се раздели с 1,6 млрд. долара. Големите имена в технологичния сектор също не бяха пощадени. Основателите на Amazon.com Inc. Джеф Безос, на Facebook Inc. Марк Зукърбърг, на Alphabet Inc. Лари Пейдж и Сергей Брин и на Microsoft Corp. Бил Гейтс загубиха 8,4 млрд. долара. В същото време Уорън Бъфет – третият по богатство човек в света, бе единственият в челната десетка на индекса, който завърши вчерашния ден по-богат. Неговото състояние се е увеличило с 1,2 млрд. долара до 90 млрд. долара.", "date": "2018.10.05", "title": "Най-богатите в света са загубили 63 млрд. долара заради търговското напрежение"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/388064-%D0%BD%D0%B0%D0%B4-101-%D0%BC%D0%BB%D0%BD-%D0%BB%D0%B5%D0%B2%D0%B0-%D1%81%D0%B0-%D0%B1%D0%B8%D0%BB%D0%B8-%D0%B4%D0%B0%D1%80%D0%B5%D0%BD%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-2017-%D0%B3", "text": " лева са били дарени в България през 2017 г. от индивидуални дарители, компании и фондации, показват данните от годишния анализ на Български дарителски форум, представен в петък в рамките на Седмицата на фондациите и дарителите в България.Ръстът в сравнение с предходната 2016 г. е 5,51 на сто, или малко над 5 млн. лв. Най-много средства през 2017 г. са дарили фондациите – 53,8 млн. лв., следвани от  компаниите с 38,3 млн. лв. И компании, и фондации даряват предимно за проекти, свързани с образование и наука, както и детско и младежко развитие – общо над 54 млн. лв.   Повече са дарявали и хората през 2017 г. (8,9 млн. лв.). Предпочитаните от тях каузи са здравни и социални. Активизиране на индивидуалното дарителство се наблюдава и при случаи на бедствия и аварии. Леко повишение (с 2%) спрямо 2016 г. има в броя на гражданите, дарили средства за опазване на околна среда.  Хората даряват основно пари и предимно инцидентно, а водещите мотиви за даряване са личното отношение и желанието за помагане, макaр и с малки суми. Над-предпочитаният начин за даряване от хората е чрез дарителски SMS. Тези, които избират да даряват всеки месец, са на възраст предимно между 51 и 60 години и живеят в областен град. Около 60% от дарителите са жени, но пък мъжете даряват по-големи суми.       •     Сравнително запазване на средствата, дарени от фондации;  •     Ръст от 12% при дарителските инвестиции от компании спрямо 2016 г. Погледнато за 5 годишен период обаче се отчита тенденция на спад.  •     Плавно увеличение на дарените средства от индивидуалните дарители, които през 2013 г. са формирали едва 5% от общите дарения, докато през 2017 г. делът им е 9%.    За последните 5 години (2013 - 2017) се наблюдават няколко основни тенденции в дарителството:   Законодателната рамка в страната, имаща пряко отношение към развитие на дарителството за последната година, няма определящо влияние по отношение на решенията дали да бъде направен дарителски акт.  Анализът на дарителството през 2017 г. на БДФ се основава на данни от национална агенция за приходите и проучвания на „Алфа Рисърч“ и „Intelday Solutions“ по поръчка на БДФ. Документът отразява и резултатите от допитване сред общността на дарителите в страната.", "date": "2018.10.05", "title": "Над 101 млн. лева са били дарени в България през 2017 г."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388056-%D0%B0%D0%BA%D0%BE-%D0%BD%D1%8F%D0%BA%D0%BE%D0%B9-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BE%D0%B1%D0%B8%D0%B6%D0%B4%D0%B0%D0%BD-%D0%B7%D0%B0-%E2%80%9C%D1%8E%D0%B6%D0%B5%D0%BD-%D0%BF%D0%BE%D1%82%D0%BE%D0%BA%E2%80%9D,-%D0%B5-%D0%BD%D0%B5-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0,-%D0%B0-%D0%BD%D0%B5%D0%B3%D0%BE%D0%B4%D0%BD%D0%B8%D1%86%D0%B8%D1%82%D0%B5,-%D0%BA%D0%BE%D0%B8%D1%82%D0%BE-%D0%B3%D0%BE-%D1%81%D0%BF%D1%80%D1%8F%D1%85%D0%B0", "text": "България става нарицателно име за страна, чиито управници са безпомощни и некадърни да защитят националните интереси. “ Много ми се иска Европа да не изглежда като България, която прояви такава слабост и неспособност да защити своите национални интереси “, каза снощи Путин. Унизителните оценки отекнаха из цяла Европа, защото бяха казани на пресконференция с австрийския канцлер Курц, свързана очевидно със Северен поток -2.     Австрия, която трябваше да получава руски газ от България и през Южен поток, изглежда предпочита да отбягва Турския поток и търси други варианти. Путин пресоли супата, защото ако някой трябва да бъде обиждан, това не трябва да е държавата, а негодниците, допуснали тя да получава подобни оценки. Но когато каза, че България вече съжалява за Южен поток, той беше прав. България загуби 800 милиона лева транзитни такси годишно и ролята си на европейски газоразпределителен център, след като Орешарски, унижен и смачкан, обяви пред американски сенатори, че прекратяваме участието си в Южен поток. Борисов, за да се подмаже допълнително, ликвидира не само Южен поток, но и другия голям проект с Русия – АЕЦ в Белене. С това позволи на Турция да стане разпределителен център на руския газ и обоснова строителството на турските АЕЦ. Досега нито Борисов, нито Орешарски или ментора му – Станишев са наказани за провалянето на проектите.    ", "date": "2018.10.05", "title": "Ако някой трябва да бъде обиждан за “Южен поток”, е не държавата, а негодниците, които го спряха"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388057-%D1%87%D1%83%D1%85%D0%BB%D0%B5%D0%B2%D0%B8%D0%B0%D0%BD%D1%86%D0%B8%D1%82%D0%B5-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B4%D0%B5%D0%BD", "text": "Има една група: “без партии и политици”. Била голяма. Според един от администраторите и най-дейните пропагандатори: Radi Chuhlev, била най-голямата. Колко е вярно, не е интересно. Интересно и важно е другото: какво означават призивите за негласуване на избори, колкото и опорочени и обречени да са те.     Когато призоваваш хората да не гласуват на избори и получаваш като резултат от пропагандата си и глупостта на хората 50% изборна пасивност (в случая даже е повече) ти де факто получаваш няколко математически неизбежни резултата: – Увеличаваш, в случая – удвояваш силата на “МЪРТВИТЕ ДУШИ” – правиш ги 2 пъти по-силни;  Тоест, работиш за туземните колониални марионетки, за управляваните управляващи. – Увеличаваш, в случая – удвояваш силата на ПЛАТЕНИЯ ВОТ: цигански и всякакъв друг;  Тоест, работиш за дебългаризирането на България. – Увеличаваш, в случая – удвояваш силата на ИЗБОРНИТЕ ИЗМАМИ, които обикновено са в размер на 12-15%, но при 50%  активност/неактивност стават 2 пъти повече по значение;  Тоест, работиш за затвърждаване на властта на мафиотизираната и престъпна група от управляваните управляващи. – Увеличаваш, в случая – удвояваш силата на “ТУРИСТИЧЕСКИЯ вот от Турция. Ако при 100% изборна активност 70-100,000 гласа са 1.2-1.7%, при 50% активност (резултат от такива като тебе, повели се по твоята пропаганда) стават 2.4-3,4% антибългарски вот. За радост не само на ДПС и ДОСТ, но и на Ердоган.  Накратко – работиш за Турция. – ЛЪЖЕШ хората, че няма смисъл да се борят за промяна на своето настояще и за бъдеще на децата си.  Без борба всички ние, разбира се, сме обречени на същото, както и досега. Точно това се иска от колонизатора.  Тоест – наливаш отново вода в мелницата на колонизатора. Безплатно, при това. – ПРЕЧИШ на хората да се организират, самоорганизират и да се консолидират около човек, група, движение, идея, която може да изведе България от колониалния капан.  Накратко – отново служиш всеотдайно на грабителите, рушителите и убийците на последната останала България. – ПРОПАГАНДИРАШ БЕЗДЕЙСТВИЕ, което улеснява колониалното управление чрез марионетните колониални администрации от управлявани управляващи.  Простичко казано – сваляш от цената и спестяваш от усилията на колонизатора да управлява територията и туземното население на България. Накратко – правиш колониалното управление на България по-лесно, по-евтино и по-удобно за колонизатора. Помагаш му в грабежа, убийството и прокуждането на българите от България. Чиста фактология. Лесно проверима и доказуема математически. На ниво математика за 3-4 клас. Това прави Ради – работи за колонизатора. Без значение, съзнателно, като “полезен идиот”, или грантомотивирано. Без варианти. За читателите – ако сте съгласни и смятате, че това е важно, разпространете. Колкото можете повече. Последните избори показаха и доказаха, че или 55% от имащите право на глас не съществуват физически, или, ако съществуват, са се повели по собствената си глупост и умствена леност по такива пропагандатори и работят за масовото самоубийство на остатъчната ни България и на гаснещия ни народ. Трябва някой да им го обясни, каже, покаже и докаже на разбираем човешки език, с математика на ниво 3-4 час. Да призовем разумната част от българите. Неразумните и без това са свършени. Никой не може и няма смисъл да спасява самоубиец, който е решил да самоубива и убива семейството и децата си по особено мъчителен, глупав и унизителен начин. Против глупостта лек няма. Търсим разумните.    ", "date": "2018.10.05", "title": "Чухлевианците от Последния ден"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388058-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D0%BD%D0%B5%D0%BE%D0%BE%D1%81%D0%BC%D0%B0%D0%BD%D0%B8%D0%B7%D0%BC%D1%8A%D1%82-%D1%81%D0%B8-%D0%BE%D1%82%D0%B8%D0%B2%D0%B0", "text": "във „Файненшъл Таймс“ се появяват анализи, които правят изводи, че в рамките на няколко седмици Анкара ще трябва да реши „къде се намира в геополитическото пространство“ след зачестилите заплахи от страна на Вашингтон и искания на Русия, в самата Турция се публикуват коментари, че доктрината на неоосманизма се е „сринала“ окончателно.      Зад Океана са убедени, че Ердоган ще трябва да „вземе много сериозни решения, които са свързани със САЩ, ЕС и Сирия“, за да си реши проблемите в икономиката и кризата с падането на турската лира. А това е въпрос и на национална сигурност в „контекста на реалните заплахи“.      В тази връзка за позициите на Белия дом се знае отдавна, но мнение, че „не гледайте какво се случи вътре в страната през последните 16 години, а вижте как мечтите за неосманизъм извън страната се провалят“ не е много известно и съответно популярно в самата Турция.      Защото да се каже,че „това е сриване не само на мечтите на управляващите, но и загуба на влиянието на Турция в Близкия изток и Средиземно море“ звучи кощунствено за повечето турски уши. Но фактите, с които се подкрепят подобни твърдения са красноречиви. Независимо от констатации, че след изборите от 24 юни „неосманизмът надигна глава“. Казват, че „дори и гражданите да не наричат Ердоган султан, а само „башкан“ /председател/, те всъщност „отдавна са го отделили от предходните турски президенти“. Поставили са го на пиедестал, И то във време, когато икономическата криза чука на турската врата, а президентът „строи нови сараи и подрежда нови самолети в хангара си“, което цели поддържане на имидж в стил неоосманизъм. Тази показност извън Турция обаче се посреща най-малкото с недоумение. Начинът на управление, сравнен дори със случващото се в съседен Ирак, позволява задаване на въпроси, които, естествено, няма да получат отговори. Информации, че след Садам Хюсейн иракчаните са имали за президент кюрд, премиер шиит и председател на Меджлиса/парламента/ сунит звучат необичайно за турската практика. Друг въпрос е колко успешно са управлявали заедно. На този етап иракският президент, Мохамет Халбуси, е със сунитски корени, но преди това е бил валия на Анбар и е известен с топлите си връзки с шиитски Иран. Ако за премиер се избере представител на блока на шиитския Малики, който има остри противоречия с Анкара, това е „нова точка за Ирак“, казват в Анкара и са убедени, че такова нещо е трудно за осъществяване на турска почва. Защо Ирак е пример за провал на неоосманизма? Защото в теорията за неоосманизма осигуряване или по-скоро възстановяване на влиянието на Турция в държави, които са били територии от Османската империя, е основополагащо.Както и правилото „нулеви проблеми със съседите“. Вече се счита, че тези постулати са останали само теория. Без значение, че усилията продължават. Ако в Ирак се говори, че за президент ще се борят 2-ма представители на кюрдите, от фамилиите на Талабани или Барзани, това няма да осигури влияние на Анкара, а на Иран или САЩ. При избор на Берхам Салих, предложен от името на Талабани, няма как да не се увеличи влиянието на Иран. А ако е Нечирван Барзани, тогава САЩ ще диктуват условия. Анкара няма да има друг вариант освен управляващата ПСР да се заеме с установяване на преки контакти с президента Халбуси. Все пак Турция е с преобладаващо сунитско население. Другият пример е ситуацията в Сирия. Турция при Ердоган от години обявява Башар Асад за враг, но той вече може да се похвали, че почти цялата територия на страната е под контрола на Дамаск. Разбира се, остава проблемът Идлиб, който бе тема на споразумението от Сочи т.е. на Путин с Ердоган. Идлиб е бил точка и от разговорите на Ердоган в Ню Йорк и Берлин при неотдавнашните му посещения там. Нерешени са и въпросите с териториите на изток от Ефрат в Сирия, в които са сирийските кюрди. Те пък имат подкрепата на САЩ. Предвижданата военна операция от Дамаск, подкрепяна естествено от Русия и Иран, за връщане на Идлиб към централната власт т.е. към Дамаск, бе отложена и това бе договорено в Сочи след „маневра в последния момент на Ердоган. „Засега“, казват някои в Анкара, които считат, че този „кредит“ даден от Путин на Ердоган е в пряка връзка с местните избори през март 2019г в Турция. Не е много целесъобразно „батакът в Идлиб“ да влияе върху вътрешната политика. А местните избори са важни за укрепване на властта т.е. за управлението на Ердоган. После може да се мисли за „прочистване на Идлиб от радикалните групировки там“, но това сигурно ще се извърши от Дамаск с руска помощ. Защото Турция няма как да „прочиства“ и отделя едни групировки от други в Идлиб, които години е въоръжавала и лекувала. Може само да осигури изтеглянето им, но в каква посока? А тези, които наистина сложат оръжие, каква съдба ще имат? Ако се насочат към линията Африн-Джераблус-Маре, където е свободната сирийска армия, подкрепяна от Анкара, това няма ли да подразни Москва? А настояването на Вашингтон военните организации на сирийските кюрди да бъдат на масата на преговори в Женева? Това е политическо решение, както и предлаганият пакет от страна на САЩ за бъдещето на Сирия, където сирийските кюрди трябва да имат своето място. Русия, казват, не гледала отрицателно на този въпрос. Известно е, че от години Москва чрез свои представители действа като посредник между Асад и сирийските кюрди. Те си имат и представителство в Москва. Тогава, питат някои в Анкара, какво става с неосманизма, който имаше лозунг „след 3 часа намаз /молитва/ в Дамаск“? В случая да се говори и за проблемите в Средиземно море е най-малкото начин да се добавят примери за „разпад на неоосманската политика“. Русия, която използва войната в Сирия, се настани в Средиземно море. Англия си има военна база в Кипър. Има информации, че Франция преговаря с гръцки Кипър за своя база, а също и САЩ. А Турция „си играе на неоосманизъм“ и инициираните мирни преговори с Кипър за 16 години не дадоха резултат. Сега с обявяването на огромните количества газ в този регион, около Кипър, играчите от този калибър ще се постараят да „измъкнат килимчето под краката на Турция“, която си позволи да изгони с военни средства италианската фирма ENA от териториите, които проучваше за газ.Става въпрос за енергетика,газ, петрол, а в наши времена за това се водят и войни. Сирия е пример. Египет подписва споразумение с гръцки Кипър, „любимият брат на Ердоган, емирът на Катар“ също бил на опашката за споразумение с Кипър, но заедно с дружество от САЩ. Турция остава сама и без опората на неоосманизма. Тогава? Въпросът е дали това становище се споделя от повече турски граждани или е мнение на анализатори, които недолюбват политиката на президента си? Трусовете в икономиката допускат и повече критични гласове. Може да се попита, ако неоосманизмът е вече в миналото, какво ще го замести, за да се увличат турските граждани? Те са закърмени с гордост от величието на страната си и Ердоган им го осигури, поне на думи. Не стига само да се каже, че империята си е империя. Империите рухват, интересите остават.А Ердоган вече 16 години доказва, че не си оставя интересите пред вратата. Наистина каква ориентация ще избере, както питат във „Файненшъл Таймс“? Ще признае крах на неоосманизма, но ще запази влияние, власт и амбиции? Или всичко е наистина до време? Предстои да се наблюдава.", "date": "2018.10.05", "title": "Наистина ли неоосманизмът си отива?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388059-%D0%BF%D1%83%D1%82%D0%B8%D0%BD-%D0%BD%D0%B5-%D0%B5-%D0%BF%D0%BE%D0%B7%D0%BD%D0%B0%D0%BB-%D0%B4%D0%B0-%D0%BD%D0%B5-%D1%81%D0%B5-%D0%BD%D0%B0%D0%B4%D1%8F%D0%B2%D0%B0,-%D1%87%D0%B5-%D1%89%D0%B5-%D1%81%D1%82%D1%80%D0%BE%D0%B8%D0%BC-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5", "text": "\"Няма да има АЕЦ \"Белене\", няма да го бъде. Това е абсурден проект. Аз съм посветил оставащото си време от мандата ми именно за това. Този проект е начин за източване на пари от българските граждани\", категоричен бе Малинов.     Евродепутатът Светослав Малинов коментира изказването на Владимир Путин пред австрийския канцлер Себастиан Курц, в което призова Европейският съюз да не постъпва като България и да работи с Москва. По думите му, страната ни съжалявала за проваления троен шлем с енергийните проекти на Георги Първанов.  Малинов заподозря зад изказването на Путин надеждата на Кремъл все пак да построим АЕЦ \"Белене\". \"Да не се надяват! Путин не е познал! Техниката, която сме купили, е скъпа. Но ако вкъщи си купите нещо скъпо, което се оказва, че не ви трябва, после давате ли 10 пъти повече пари, за да си го монтирате, ако пак не ви е нужно\", попита реторично евродепутатът Хекимян в студиото на БТВ. \"Няма да има АЕЦ \"Белене\", няма да го бъде. Това е абсурден проект. Аз съм посветил оставащото си време от мандата ми именно за това. Този проект е начин за източване на пари от българските граждани\", категоричен бе Малинов. Той не вярва да се появи инвеститор.    ", "date": "2018.10.05", "title": "Путин не е познал! Да не се надява, че ще строим АЕЦ \"Белене\"!"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/388060-%D0%B4%D1%80%D0%B0%D0%BC%D0%B0%D1%82%D1%83%D1%80%D0%B3%D1%8A%D1%82-%D1%83%D1%80%D1%83%D0%BC%D0%BE%D0%B2-%D1%81%D0%B5-%D0%B2%D1%82%D1%80%D0%B5%D1%89%D0%B8-%D0%BE%D1%82-%D0%B4%D0%B6%D0%B5%D0%BD%D0%B4%D1%8A%D1%80%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B2-%D0%B0%D0%BB%D0%BC%D0%B0-%D0%BC%D0%B0%D1%82%D0%B5%D1%80-%D0%B8-%D0%BE%D0%B1%D1%8F%D0%B2%D0%B8-%D0%BB%D0%B5%D0%BA%D1%83%D0%B2%D0%B0%D0%B9%D1%82%D0%B5-%D1%81%D0%B5,-%D1%87%D0%B5-%D0%BA%D0%B0%D1%82%D0%BE-%D0%B7%D0%B5%D0%BC%D0%B0-%D0%B5%D0%B4%D0%BD%D0%BE-%D0%B4%D1%8A%D1%80%D0%B2%D0%BE", "text": "„Целенасочено тровят умовете и сърцата на децата ни още от детски градини, училища и университети. Лесбийки ги учат да пишат хомо-писма в Англия, лесбийки ги учат на съзнание за зло в България!\", това написа драматургът Александър Урумов в личния си фейсбук профил. „Ето това е истината и тя трябва да се знае. Вижте част от конспекта на курса „Политики на идентичността и различието\" на Факултета по славянски филологии в СУ. Не можах да се въздържа и от кратки коментари\", пие още той. Ето го и целия пост на Урумов, който публикуваме без редакторска намеса:.      Приятели, това е ментално болестно състояние! Целенасочено тровят умовете и сърцата на децата ни още от детски градини, училища и университети! Лесбийки ги учат да пишат хомо-писма в Англия, лесбийки ги учат на съзнание за зло в България! Ето това е истината! И тази истина трябва да се знае! Ето това е конспектът на курса \"Политики на идентичността и различието\" на Факултета по славянски филологии в Софийския университет \"Св. Климент Охридски\". Какъв е конспектът на този курс? Моля, може да се запознаете /не можах да се въздържа от кратки коментари/.    \"7. Теории и репрезентации на хомосексуалността.\" Сорос много харесва това. Макрон - също. \"8. Отвъд половото различие: андрогинът и машината. Половото различие и новите технологии.\" Трябвало е да добавите - вибраторът като пръв приятел на лесбийката.    \"10. Расизъм и етноцентризъм.\" Ах! И защо така расизъм и етноцентризъм заедно за ръчичка сте ги сложили? Защо не расизъм и феминизъм например? Феминизмът си е чист полов расизъм като език и практика на омразата срещу мъжа? Защо не сложихте расизъм и феминизъм в едно?    \"11. Мултикултурализъм и либерална демокрация.\" Ма накъде без мулти-култи, за вас няма живот отвъд Сорос.    \"12. Глобализация и антиглобализъм.\" Вижте, глобализацията е анти- на нацията. Защо нормалните хора трябва да са анти- на глобализма, за да ги изкарвате анти- на каквото и да е? Те са просто нормални хора! Глобализмът е ненормален! А, извинете, забравихме, че чичо ви Джордж ви плаща.    \"13. Биополитика и гол живот.\" Мда. Лесбийство и психиатрия също би било добре.    \"14. Феминизъм и универсализъм.\" А, затова ли не сте сложили расизма и феминизма заедно? Защото сте сложили феминизма и универсализма заедно. Аха. Така етноцентризма да си върви в пакет с расизма, за да звучи гадно. А агресивният и злобен феминизъм да звучи универсално. От кой джендър-университет ги преписахте тези конспекти? \"   15. Човекът – един (не)завършен проект?\" Аха. Човекът е незавършен проект, така ли? Е, в скобички, ама подсказването е достатъчно ясно. И вие ще го завършите, така ли? С джендър-политиките ви, с лесбийството ви и с болнавите ви фобии срещу нормалността? Няма по-гнусно богоборство от това! Няма по-отвратителна антихристиянска демонстрация! Ментална болест, демоничност е това. Я да видим все пак какво сте препоръчали като литература, доц. Миглена Николчина, която сте сътворили цялата боза? Литература Миглена Николчина. Смисъл и майцеубийство, 1997. /Майцеубийство..интересно. Пост-модернизъм, демек/. Миглена Николчина. Родена от главата. Фабули и сюжети в женската литературна история, 2002. /Като гледам какво ви ражда главата, това ще го пропусна/. Силвиан Агасински. Политика на пола, 2001. /да зема едно дЪрво!/. Ален Бадиу – Етика. Опит върху съзнанието за зло, 2004. /Що пък да не е съзнанието за добро? Ами защото сте слуги на злото, затова/. Симон дьо Бовоар. Вторият пол. /Не е ли третият пол, да няма грешка нещо?/ Люс Иригаре. Този пол, който не е един, 2002. /Ма как ще е един? Нали до 32 ги докарахте!/ Снежа Гунев (съст.) Феминисткото знание, 2002 /Гунев знае най-добре. Снежа Гунев/. (Колектив). Времето на жените, 1998 /Лесбийките ли имате предвид, или феминистките? Или то е все тая?/ Пиер Бурдийо. Мъжкото господство, 2002. /Ах, тези лоши мъже! Заради тях толкова много красиви жени не са преминали на отсрещния бряг, лесбийките не може едно свестно гадже да си хванете!/ Дейвид Халперин. 100 години хомосексуалност, 1999. /Хайде сега, скромничите! Още от древна Гърция е тази болест/. Неуважаеми, вземете си отпуск и се лекувайте. Спрете това, което правите. Обърнете си внимание на психичното здраве! И спрете да тровите умовете на студентите!", "date": "2018.10.05", "title": "Драматургът Урумов се втрещи от джендърската програма в Алма Матер и обяви: Лекувайте се, че като зема едно дЪрво!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388055-%D1%80%D0%B0%D0%B2%D0%BD%D0%B8%D1%81,-%D0%BC%D0%B8%D1%80%D0%BD%D0%BE-%D0%B8-%D1%85%D0%BE%D0%B4%D0%BE%D0%BC-%D0%BC%D0%B0%D1%80%D1%88-%D0%BD%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%B5%D0%BD-%D0%BB%D0%B0%D0%B3%D0%B5%D1%80", "text": "Време е за нова доза блянове по \"едно време\", сякаш сегашните не ни стигат. Гражданска инициатива с името \"Да върнем ученическите лагери на децата\" иска възраждане на детските лагери. Тъй като явно дори самите инициатори не са убедени, че ще привлекат доброволно учениците, те настояват лагерите да бъдат задължителни и да са два пъти годишно.     Да очакваме ли идеи за връщане и на бригадите?   И за да не си притесни някой родител, че детето му по цял ден ще бездейства и ще се излежава, гражданите са съставили стегната програма. Тя включва дейности със съмнителна полза като строяване под българските знамена рано сутрин, уроци по родолюбие, хайдушки игри, физически натоварвания, лагерни огньове... Цялото описание много напомня на ученическите лагери от близко и не толкова близко минало, които трябваше да са низ от ранно ставане, спорт и лагерни огньове, но вместо това бяха предимно начин да опознаеш по-добре противоположния пол. Е, сега хайдушките игри за учениците над 13 години могат да включат крадене на булката например. Да очакваме ли подписка и за връщането на трудовите бригади например? Може ли да има детството и юношество, ако не си набрал няколко каруци рози и памук? Ще се научи ли на труд младото поколение, при положение, че е виждало бразди само в учебника по \"Околен свят\"? А по-непослушните деца сигурно ще бъдат пращани на лагер в Белене, където физическата активност, хайдушките игри и уроците по родолюбие ще бъдат в по-интензивна форма. Идеята на гражданската инициатива се усеща като да е от началото на 90-те, че и по-рано. Мисленето е такова, старо, с дъх на нафталин и \"Алтай\". Доводите на инициаторите и те така звучат - да се учат децата. Да се учат на колективизъм, да се учат да слушат заповеди, да изпълняват послушно и под строй. Да им се втълпи, че всички трябва да са равни, дори и това да означава неколкодневен престой при съмнителни условия. Всъщност в часовете по физическо възпитание и сега усвояват команди като \"Равнис!\" и \"Мирно\", сигурно преподавателите вярват, че ще потрябват. Вместо да се обърне внимание на проблема с наднорменото тегло при децата и ниската спортна култура, ще пращаме учениците да си играят едновременно на хайдути и на пионерчета за по седмица-две. Само че нищо от сегашното положение няма да се подобри, ако два пъти годишно децата биват целенасочено третирани като малки войници, които послушно козируват под трибагрениците и се \"обучават в родолюбие\", за да не навлезе чуждестранна идеологическа диверсия отнякъде. И в момента текат усилени опити учениците да бъдат превърнати в чукове (по Pink Floyd) като учат наизуст какво е искал да каже авторът.  Кориците на учебниците се менят, съдържанието - никак. Остава да ги принудим и след края на учебната година да продължат да се въртят в тази месомелачка за мозъци и нестандартно мислене. Така няма да е далеч времето, в което просто ще ги препращаме от институция в институция като в измислена от Оруел реалност. От училището децата ще заминават за лагер, от лагера - обратно на училище, а за зимната ваканция - отново на лагер. От абитуриентския бал - в казармата, която по призива на \"Обединените патриоти\" и с илюзии как там ще \"ковем мъже\" ще бъде възобновена. Какво ще е общото интелектуално състояние на българските младежи след това - можем само да гадаем. Свободно време за учениците, както сами виждате, не е отредено. Няма време децата да бъдат деца, защото току-виж се разсеят, забравят героичната българска история и решат да играят скрабъл и дженга, вместо \"Стражари и апаши\". Всъщност, що се отнася до учениците, най-полезно е родители, граждански инициативи и политици да заживеят в XXI-век. Нека уж славното минало, изпълнено с лагери и масовки, да си остане именно такова - минало. И без това нито едно съвременно дете не би се включило в нещо подобно доброволно...", "date": "2018.10.05", "title": "Равнис, мирно и ходом марш на задължителен лагер!"}
{"url": "http://www.classa.bg/%D1%81%D0%B2%D1%8F%D1%82/item/388048-%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D0%BE%D0%BF%D0%B8%D1%82%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B7%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D1%81%D0%B0%D1%89-%D0%B1%D0%BB%D0%B5%D0%B4%D0%BD%D0%B5%D1%8F%D1%82-%D0%B2-%D1%81%D1%80%D0%B0%D0%B2%D0%BD%D0%B5%D0%BD%D0%B8%D0%B5-%D1%81-%D1%82%D0%BE%D0%B2%D0%B0,-%D0%BA%D0%BE%D0%B5%D1%82%D0%BE-%D0%BF%D1%80%D0%B0%D0%B2%D0%B8-%D0%BA%D0%B8%D1%82%D0%B0%D0%B9", "text": "Вицепрезидентът на САЩ Майк Пенс, изнесе реч в Института Хъдсън във Вашингтон, в която той предупреди Пекин, че страната му няма да се поддаде на сплашване в Южнокитайско море, според агенцията Ройтерс. По време на речта си, високопоставеният американски представител припомни инцидента, настъпил в тези води през септември, когато корабът USS Decatur трябваше да \"маневрира, за да се избегне сблъсък\" с китайски разрушител близо до островите Спратли.   \"Въпреки този така безразсъден тормоз, Военноморските сили на САЩ ще летят, отиват и работят навсякъде, където е позволено от международното право и нашите национални интереси налагат това. Ние няма да се уплашим. Ние няма да отстъпим\" обяви Пенс.   Освен това, дясната ръка на Тръмп каза, че Китай иска да се възползва от политическите \"разделения\", които имат местните и федералните правителства на САЩ.   На търговската сцена, американският политик заяви, че Китай \"използва мерки като митата, за насърчаване на политическото влияние на Пекин, за да мобилизира прикрити актьори и пропагандни организации, с цел да се промени възприятието на американците относно китайската политика.\"   \"Както наскоро ми каза висш служител на нашето разузнаване, това което правят руснаците, бледнее в сравнение с това, което прави Китай в САЩ\", заяви Пенс.   Миналата седмица американският президент Доналд Тръмп заяви, че страната му \"има доказателство\", че Китай се е опитал да се намеси в избирателния процес в САЩ през 2018 г.   Китайският външен министър Ванг Йи отхвърли обвиненията и каза, че Китай \"не се намесва и не се е намесвал във вътрешните работи на никоя страна\".", "date": "2018.10.05", "title": "Майк Пенс: опитите на Русия за намеса в САЩ бледнеят в сравнение с това, което прави Китай"}
{"url": "http://www.classa.bg/%D1%81%D0%B2%D1%8F%D1%82/item/388049-%D0%BA%D0%B8%D1%82%D0%B0%D0%B9-%D1%89%D0%B5-%D0%B7%D0%B0%D0%BC%D0%B5%D1%81%D1%82%D0%B8-%D1%80%D1%83%D1%81%D0%B8%D1%8F-%D0%BA%D0%B0%D1%82%D0%BE-%D0%B2%D1%80%D0%B0%D0%B3-%D0%BF%D0%BE-%D0%BF%D0%BE%D0%B4%D1%80%D0%B0%D0%B7%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8", "text": "Последните търкания между САЩ и Китай в Южнокитайско море са пример за политическо и икономическо съперничество между двете страни и създават впечатлението, че Пекин е заместил Москва като основен злодей за Вашингтон.   От икономическа гледна точка, правителството на Доналд Тръмп е приложило мита за китайски продукти на стойност 260 милиарда долара и заплашва да налага санкции на практика на целия износ от Китай в САЩ. Това е първият президент на САЩ \"предизвикал Китай в търговската сфера   В допълнение, през миналата седмица президентът на САЩ даде нови твърдения за политическа намеса в Съвета за сигурност на ООН, когато заяви, че Пекин \"прави опит да се намесва в следващите избори през 2018 г.\"   Въпреки това, обитателят на Белия дом не е единственият член на неговата администрация, сочещ към Пекин с обвинения, които в миналото бяха предназначени само за Москва. Директорът на разузнаването на САЩ Дан Коутс, заяви миналия месец, че Китай \"се опитва да се възползва от всяко разделение между федералните и местните политически нива и използва инвестиции и други стимули за разширяване на влиянието си.\"   Тази загриженост на Вашингтон от Пекин се влоши през януари, когато Пентагонът представи новата \"Национална отбранителна стратегия\" и назова Китай и Русия за двете най-големи заплахи за американските интереси. Това обозначение бележи дълбока промяна в американската отбранителна политика, която се бе съсредоточила върху борбата с тероризма за повече от десетилетие.   През юли 2017 г. директорът на ЦРУ, Майк Помпео, каза че Пекин представлява най-голямата заплаха за страната му, защото китайците \"виждат себе си като съперничеща суперсила и смятат, че мисията им е да се намали относителната мощ на Съединените щати по отношение на тяхната страна \".   Политиката на \"завой към Азия\",на правителството на бившия президент на САЩ Барак Обама \"означаваше да не се засяда толкова в Близкия Изток с войни, от които наистина не постигнахме много, а да се съсредоточим върху мирния възход на Китай, заплашващ хегемонията на САЩ.\" Въпреки че американски демократи и републиканци споделят една и съща цел, тяхната тактика е различна. Бекер припомни, че Обама искал да използва партньорството в Транс-тихоокеанския регион (ТРР), за да се предотврати Китай да установява правилата за търговия, а Тръмп взе по-директен подход и използва армията, икономически и политически сили, за да наложи своята воля на тези, които не се поддават на диктата на Вашингтон.   Андрю Леунг, международен политически коментатор, подчерта, че \"Китай се превърна в най-голямата заплаха за доминирането на САЩ заради своята интегрална сила, чиято подкрепа е втората по големина икономика в света\".   Номинирането на Китай като политическа, икономическа и военна заплаха е \"неразделна част от по-широка американска стратегия - да се поддържа определено ниво на световно господство, а промяната към Азия служи за задоволяване на неотменната вътрешна потребност: създаване на работни места чрез производство и продажба на оръжия. \"", "date": "2018.10.05", "title": "Китай ще замести Русия като враг по подразбиране на Съединените щати"}
{"url": "http://www.classa.bg/%D1%81%D0%B2%D1%8F%D1%82/item/388051-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B2%D1%80%D0%B8-%D0%B8-%D0%BA%D0%B8%D0%BF%D0%B8", "text": "Бразилия е обзета от сляпа омраза и невиждана поляризация: в навечерието на президентските избори страната изглежда все по-непредвидима. Какво точно се случва в петата по големина държава в света?           Какво става с тази Бразилия? Страната вече изглежда напълно непредвидима. И никой не знае накъде ще я поведе новият ѝ президент, който ще бъде избран на предстоящите избори. Дълго време резултатите от тези избори също бяха смятани за непредвидими - петима кандидати се конкурираха за участие в балотажа, но фотофинишът показва, че на финала ще се състезават крайнодесният бивш военен Жаир Болсонаро и кандидатът на лявата Работническа партия Фернандо Адад.     В продължение на месеци бившият президент Лула да Силва, който управлява страната от 2003 до 2010 година, водеше с голяма преднина в социологическите допитвания. Но бившият любимец на народа няма право да се кандидатира отново, тъй като бе задържан по обвинение в корупция и пране на пари. Самият той смята, че е станал жертва на „съдебен заговор\". Болсонаро, който сега води в допитванията на социолозите, също пропусна горещата фаза на предизборната борба. След като бе атакуван с нож, почти неизвестният доскоро политик прекара седмици в интензивно отделение. А сега гръмко заявява, че бил призван от Бог и нямало да се примири с поражение. Така той де факто намеква, че в случай на нужда може да прибегне до услугите на военните, към които изпитва особено топли чувства заради извършения от тях преврат през 1964 година.   Връхна точка на хаоса   Бурната предизборна борба се явява връхна точка на хаоса от последните няколко години. В средата на 1990-те Бразилия преживя икономически бум, но през 2014 бе разкрита гигантска корупционна мрежа, в която бяха замесени най-големите частни концерни, държавни предприятия и политици от почти всички партии. Най-известната \"жертва\" на последвалите разкрития е бившият президент Лула. В средата на септември заместникът му Фернандо Адад пое кандидатурата за президент. А това означава, че ще наследи и гласовете за Лула. Болсонаро пък трупа точки с аргумента, че именно Лула бил отговорен за корупцията и икономическата криза в страната, а неговата Работническа партия искала да превърне Бразилия в нещо като втора Куба. В отговор от лявата Работническа партия твърдят, че Болсонаро щял да върне военната диктатура. Накратко: двата лагера са се вкопчили един в друг със зъби и нокти. И така поляризират Бразилия до краен предел.   Двамата претенденти за президентския пост: Жаир Болсонаро и Фернандо Адад   Масовите протести от последния уикенд, в които се включиха стотици хиляди демонстранти от цяла Бразилия, показаха, че много хора в страната едва ли ще се примирят с евентуална победа на Болсонаро, смятан за хомофоб, расист и женомразец. В същото време привържениците на Болсонаро обвиняват левите сили в страната за какво ли не, включително и за германския националсоциализъм. Хитлеровият националсоциализъм бил всъщност ляво радикален, твърдят те. Именно Болсонаро е главният виновник за нажежената атмосфера в страната, смята бразилският политолог Сержу Праса. \"Бразилия винаги е била поляризирана, но новото в сегашната ситуация е, че обществото е обзето и от силна агресия. А тя идва именно от Болсонаро\", твърди експертът.   \"По-зле от Аржентина\"   Между 2014 и 2017 Бразилия изживя невиждана криза. БВП се срина, милиони работни места бяха закрити, а бурно развиващата се дотогава страна се превърна в проблемно дете. Независимо от всичко това икономическите теми изобщо не присъстват в предизборната борба, твърди германският журналист Александър Буш, който добре познава Бразилия. По неговите думи, ако сравняваме бюджетния дефицит и вътрешния дълг, Бразилия е дори по-зле от Аржентина. \"Но както Адад, така и Болсонаро омаловажават икономическите проблеми. Да, Бразилия още не е ударила дъното, но свличането ѝ продължава\", предупреждава експертът. В същото време идеологическите битки поляризират обществото и го хвърлят в обятията на разединението и сляпата омраза. Ситуацията ще се нормализира навярно чак след изборите - когато стихне шумотевицата от днешните битки и когато по-умерените сили отново се завърнат на сцената, за да загасят подпалените сега пожари.", "date": "2018.10.05", "title": "Бразилия ври и кипи"}
{"url": "http://www.classa.bg/%D1%81%D0%B2%D1%8F%D1%82/item/388052-%D0%B1%D0%B8-%D0%B1%D0%B8%D0%BB%D0%BE-%D0%B4%D0%BE%D0%B1%D1%80%D0%B5,-%D0%B0%D0%BA%D0%BE-%D0%B6%D0%B5%D0%BB%D0%B0%D0%B5%D1%89%D0%B8%D1%82%D0%B5-%D0%B2%D1%8A%D0%B2%D0%B5%D0%B4%D0%B0%D1%82-%D0%BD%D0%B0%D0%B2%D0%B5%D0%B4%D0%BD%D1%8A%D0%B6-%D0%B2%D1%81%D0%B8%D1%87%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8,-%D0%B7%D0%B0%D1%8F%D0%B2%D0%B8-%D0%BF%D1%83%D1%82%D0%B8%D0%BD", "text": "Президентът на Русия Владимир Путин изрази мнение, че за Русия би било добре ако всички желаещи да въвеждат срещу нея санкции премахнат всички възможни ограничения едновременно и колкото се може по-скоро, за да може русия да използва всичките инструменти за защитата на своите инструменти. Путин разказа защо Москва много сдържано отговаря на санкциите.     На пленарно заседание на Руската енергийна седмица Путин бе питан за санкциите: „Русия се сблъсква със санкциите, какъв може да бъде планът, за да се спечели тази игра срещу долара, как Русия може да спечели?” „Понякога си мисля, че би било добре за нас, ако тези, които искат да въвеждат санкции ги въведат всичките възможни и колкото се може по-бързо. Това би ни развързало ръцете за защита на своите национални интереси с такива средства, които ние смятаме за най-ефективни за нас”, заяви президентът. „А изобщо е много вредно, това вреди на тези, които правят това и вече отдавна сме го установили с вас, затова и ние никога не сме поддържали и няма да поддържаме незаконните санкции, които се въвеждат със заобикаляне на ООН”, допълни той. Руската енергийна седмица се провежда в Москва между 3 и 6 октомври.   Превод: В.Сергеев", "date": "2018.10.05", "title": "Би било добре, ако желаещите въведат наведнъж всички санкции, заяви Путин"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388053-%D1%81%D0%B2-%D0%B4%D0%B8%D0%BE%D0%BD%D0%B8%D1%81%D0%B8%D0%B9-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B8%D0%B9%D1%81%D0%BA%D0%B8-%D0%B4%D0%B8%D0%BE%D0%BD%D0%B8%D1%81%D0%B8%D0%B9-%D0%B2%D0%B5%D0%BB%D0%B8%D0%BA%D0%B8", "text": "    В началото на третия век в Римската империя утихнали жестоките гонения против християните. Бедствията, които от всички страни се струпали върху огромната държава, отвлекли вниманието на езичниците от християните. Сега хората на Църквата могли по-свободно да се заемат с благовестие, наука, опровержение на лъжеученията, които разстройвали църковния мир.     В това време се славило твърде много огласителното училище, основано отдавна в Александрия. Ръководител на това училище станал Дионисий, ученик на знаменития Ориген. Той добре бил изучил всички тогавашни науки. Като приел с цялата си душа християнската истина, почнал ревностно да я разпространява, като доказвал същевременно неправилността на еретическите учения. Тия грижи Дионисий имал и тогава, когато станал александрийски епископ. Кротък и смирен, той твърдо защищавал истината и неуморно се трудил за благото на поверените му души. Минало времето на спокойствието за Църквата. Император Деций Траян мислел да умилостиви боговете чрез строги мерки против техните врагове – християните. Той се надявал, че с това ще предотврати бедствията, които непрекъснато заплашвали империята. В 249 г. се заредили отново строги разследвания, мъчения, смъртни наказания. Мнозина от хрстияните показали малодушие. Съгласявали се да извършат жертвоприношения на идолите. Тъй можели да спасят живота си. Това дълбоко огорчавало истинските и ревностни служители на Христа Бога. С думи и дела те се стараели да повдигнат духа у слабите и немощните, да им внушават твърдост във вярата. Като любещ пастир и наставник епископ Дионисий употребявал всички усилия да държи бодро цялото си паство. Но излязла заповед и той да бъде заловен. Като научил за тая заповед, той чакал спокоен у дома си, да дойдат и да го вземат. Войници го търсили навсякъде, освен в дома му, като мислели, че св. Дионисий се е скрил някъде другаде. След известно време, придружен от група християни, отишъл извън града. Търсещите го войници го хванали и повели на разследване и смърт. Ненадейно група непознати хора нападнали войниците, обърнала ги в бягство и освободила епископа и го отвели на безопасно място. За епископ Дионисий останало неизвестно кои са тия хора, които го спасили за благото на Църквата, но те скрили себе си от погледа на историята. След гонението светителят продължавал да се труди за Божията църква. Починал в 264 година. В историята той е известен под името свети Дионисий Велики.", "date": "2018.10.05", "title": "Св. Дионисий Александрийски (Дионисий Велики)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388054-5-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "На днешната дата през 610 г. е коронацията на византийският император Ираклий.    През 1502 г. Христофор Колумб открива Коста Рика.    През 1823 г. в Англия започва издаването първото медицинско списание „Ланцет\".    През 1858 г. Иларион Макариополски е ръкоположен за епископ без епархия.    През 1878 г. избухва Кресненско-Разложкото въстание.    През 1879 г. генерал-губернаторът на Източна Румелия княз Александър Богориди прави първа копка за възстановяването на Стара Загора.    През 1910 г. Португалия отхвърля монархията и се обявява за република.    През 1912 г. по време на Балканската война Балканският съюз (България, Сърбия, Гърция и Черна гора) обявява война на Османската империя, като отговор на навлизането на турски войски в Черна гора в края на септември. (стар стил)    През 1930 г. в Атина започва Първата балканска конференция за сътрудничество.    През 1931 г. американците Клайд Пенкбърн и Хю Хърндън извършват първия полет над Тихия океан, прелитайки 8 000 км от Япония до Америка за 41 часа и 31 минути.    През 1944 г. по време на Втората световна война в Крайова е сключено споразумение между България и представители на съпротивата от окупирана Югославия за участие на български войски във военни действия срещу Германия на югославска територия.    През 1962 г. във Великобритания „Бийтълс\" издават първия си сингъл Love Me Do.    През 1962 г. се състои премиерата на „Доктор Но\" - първият филм от шпионската поредица за британския таен агент Джеймс Бонд.    През 1983 г. полският дисидент Лех Валенса е удостоен с Нобелова награда за мир.    През 1985 г. в София е открита Национална галерия за чуждестранно изкуство.    През 2000 г. масови демонстрации в Белград и другите големи градове довеждат до оставката на сръбския ръководител Слободан Милошевич, който отказва да признае поражението си от Воислав Кощуница на президентските избори .    През 2007 г. Сергей Станишев открива новопостроения участък от Автомагистрала Тракия между Чирпан и Стара Загора.  ", "date": "2018.10.05", "title": "5 октомври, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/388045-%D0%B4%D0%B5%D0%B1%D1%8E%D1%82%D1%8A%D1%82-%D0%BD%D0%B0-f-35b-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D0%B2%D0%B5%D1%82%D0%B0,-%D1%81%D1%80%D0%B5%D1%89%D1%83-%D1%88%D0%B5%D0%BF%D0%B0-%D0%BE%D1%80%D1%8A%D0%B6%D0%B8%D1%8F-%D0%BD%D0%B0-%D0%B7%D0%B5%D0%BC%D1%8F%D1%82%D0%B0", "text": "Първата бойна мисия на изтребител F-35B Lightning II в Афганистан миналата седмица, бе загуба на пари на данъкоплатците, обяви Павел Жолтра, бивш военен от ВМС на САЩ и главен редактор на портала Task & Purpose.   От самото начало, отбелязва военният експерт, бойният дебют на F-35B, стелт самолет за 115 милиона долара, е бил използван за унищожаване на статичен склад на вражески оръжия. Според Грант Нийли, командир на военноморския флот и говорител на американските сили, целта е била група минирани оръжия, които сухопътните сили не могат да разминират.   \"Защо, по дяволите, един супер скъп стелт от 5-то поколение, се използва за изстрелване на бомби срещу шепа автомати AK-47 и противотанкови ракети?\" попита Жолтра.   Анализаторът посочва, че модерният въпросен бомбардировач е излетял от кораб, някъде в Арабско море и, след като прелетял 1000 мили (около 1609 км), е изстрелял срещу мишената две бомби: A GBU-12, с цена от повече от 19 000 долара и GBU-32 JDAM от 22 000 долара.   \"Да се ползва най-скъпият самолет в света за премахване на шепа оръжия на земята, не изглежда като най-добрата употреба на парите на данъкоплатците\", каза експертът, като добави, че самолетът е трябвало също да извърши въздушно зареждане на гориво по пътя.   В същото време има много пилотирани и безпилотни самолети в Афганистан, а за \"толкова незначителна цел, тъй като тази\" би бил достатъчен един дрон, подчертава Жолдра.   И накрая, анализаторът припомня, че в същия ден, в който е изпълнена атаката, заместник-министърът на отбраната на САЩ, Патрик Шанахан, призова своя отдел чрез Twitter да \"работи на всички нива, за да намери начин да спести време и пари.\" - Сър, мисля, че съм намерил такъв начин - заключава Жолдра.", "date": "2018.10.05", "title": "Дебютът на F-35B: \"Най-скъпият самолет в света, срещу шепа оръжия на земята\""}
{"url": "http://www.classa.bg/%D1%81%D0%B2%D1%8F%D1%82/item/388047-%D0%BA%D0%B8%D1%82%D0%B0%D0%B9-%D1%81%D1%83%D1%81%D0%BF%D0%B5%D0%BD%D0%B4%D0%B8%D1%80%D0%B0-%D0%B8%D0%B7%D1%86%D1%8F%D0%BB%D0%BE-%D0%BF%D0%BE%D0%BA%D1%83%D0%BF%D0%BA%D0%B0%D1%82%D0%B0-%D0%BD%D0%B0-%D1%81%D1%83%D1%80%D0%BE%D0%B2-%D0%BF%D0%B5%D1%82%D1%80%D0%BE%D0%BB-%D0%B2-%D1%81%D0%B0%D1%89", "text": "Попупките на Китай на суров нефт от САЩ са напълно прекратени, според президента на Китайската транспортна компания Merchants Energy Shipping Co, Си Чунлин, информира Ройтерс.   \"Ние сме един от най-големите превозвачи на суров нефт от САЩ до Китай, имахме хубав бизнес, но сега е напълно спрян\", каза бизнесменът.   Въпреки че петролът не е включен в списъците на американските продукти, санкционирани с нови мита от Китай, вносителите на петрол се въздържат от нови поръчки. \"За съжаление, това се случи: търговската война между САЩ и Китай не е добра за транспортната индустрия\", добави Си Чунлин.   Също така, бизнесменът подчерта, че този търговски спор принуждава Китай да купува соя от други доставчици, така че сега страната му купува по-голямата част от този продукт в Южна Америка.   През юни президентът на САЩ Доналд Тръмп наложи мита на стойност 50 милиарда долара върху вноса на китайски стоки. В отговор Пекин прие мита от 25% за 659 американски продукта, които също се оценяват на 50 милиарда долара.   С въвеждането на тези мерки започна търговската война между двата икономически гиганта и неспирно продължава размяната на митнически санкции. ,", "date": "2018.10.05", "title": "Китай суспендира изцяло покупката на суров петрол в САЩ"}
{"url": "http://www.classa.bg/%D1%81%D0%B2%D1%8F%D1%82/item/388050-%D0%BF%D1%83%D1%82%D0%B8%D0%BD-%D1%81%D1%8A%D0%B7%D0%B4%D0%B0%D0%B4%D0%B5-%D0%B5%D0%B4%D0%B8%D0%BD-%D0%BD%D0%B5%D1%80%D0%B5%D0%B0%D0%BB%D0%B5%D0%BD-%D1%81%D0%B2%D1%8F%D1%82", "text": "Режимът на Путин е много крехък. Той се крепи на кражби и корупция. В него няма никаква реална идеология. Има само отломки: малко болшевизъм, малко сталинизъм,  малко национализъм, малко православие           42-годишният украински режисьор Олег Сенцов, който излежава 20-годишна присъда за тероризъм в Русия и от почти пет месеца е в гладна стачка, е номиниран за престижната награда на Европарламента \"Сахаров\". В негова подкрепа се провеждат акции по цял свят. Например пред руското посолство във Франция - в тамошната щафетна гладна стачка ежедневно участват културни дейци и обществени деятели. Един от тях е американско-френският писател Джонатан Лител, автор на романа \"Доброжелателните\" и носител на наградата \"Гонкур\". В интервю на Жана Немцова той говори за съдбата на Сенцов, за руското общество и за режима на Путин.     Вие публично се застъпвате в подкрепа на Олег Сенцов. Много политици се обръщат към руските власти с молба за неговото освобождаване. Президентът Макрон разговаря с Путин, Ангела Меркел също. Но нищо не помага.     Защо?   Джонатан Лител: Мисля, че тук става дума за политическата цена. Путин смята, че цената за освобождаването на Олег Сенцов вътре в Русия ще бъде по-висока, отколкото извън страната, ако той позволи Сенцов да умре. Целта на нашите акции е да повишим цената за смъртта на Олег Сенцов. Досега тази цена не е достигнала толкова високо ниво, че да застави Путин да го освободи. Сега във Франция започна нова инициатива - символична щафета. Аз участвах в нея на 20 септември. В течение на 24 часа някой провежда гладна стачка пред сградата на руското посолство. Вярвам, че Макрон направи всичко, което можеше. По мои информации действията на Париж не са дали резултат. Сега руснаците казват, че обсъждат въпроса с украинците. Никой не знае дали това е истина, или тактически ход за печелене на време. Мисля, че за Путин е важно да не се покаже слаб, да не отстъпи на исканията на Запада. Те отидоха в Англия и отровиха Скрипал с \"Новичок\" в Солсбъри пред очите на целия свят. Все едно искаха да кажат: \"Абе я си...!\". А щом са способни на това, надали ги е грижа за умиращия в затвора Олег Сенцов. Трябва ли да разбирам, че Вие очаквате най-лошия сценарий?   Джонатан Лител: Ако Олег Сенцов не прекрати гладната стачка и ако не го освободят, ще умре. Той показа своята воля да стигне докрай. Но всички преговори и опити за намиране на решение се провалиха. През 2014 беше анексиран Крим, започна и войната в Донбас. Всичко това поляризира руското общество и културните дейци. Има писатели като Алиса Ганиева, които подкрепят Сенцов. Има и такива като Захар Прилепин - преди той беше против режима, а след 2014 обяви, че Путин е реализирал всички негови мечти от 1990-те. Джонатан Лител: Културата няма нищо общо с политическите възгледи. Вече съм писал за това. В определени кръгове на нацисткия режим е имало високо културно ниво. В обкръжението на Путин също има блестящи умни хора, които са уверени, че режимът е велик. Не искам да навлизам в подробности, защо са се променили Прилепин или Лимонов. Всеки си има своите трагични истории. Ясно е, че когато Путин окупира Крим, той изпълни мечтата на много руски националисти. Проектът \"Новороссия\" беше още по-впечатляващ за тези хора. В Русия Путин създаде цял един свят, който в много отношения е нереален и по това прилича на комунизма. А на много хора фантастиката им харесва повече от реалността. (...) Повечето руснаци са щастливи да седят в кафенетата, да пият еспресо, да играят видеоигри в прекрасните паркове със свободен интернет, изградени от московския кмет. Те са доволни от своя прекрасен буржоазен живот - с техните прекрасни жилища, обзаведени с мебели от Икеа. Тези хора не обръщат внимание на политиката. Те са напълно доволни от всеки режим, който им осигурява минамален доход, комфорт, безопасност и право на пътувания. Това беше сделката между средната класа и Путин. Аз не виждам никакво политическо явление, което да събуди интереса на хората, освен Навални. Хората просто предпочитат да не надигат глава. И тази апатия е моного по-сериозно явление, отколкото хората като Захар Прилепин. Руските власти активно засилиха цензурата, в това число и в областта на културата. Хората се оказват в ситуация, в която е невъзможно да работят в страната, ако не поддържат властта. Как се отнасяте към тези, които в името на творческата си работа, сътрудничат на властите? Джонатан Лител: В такава система, при която болшинството е апатично, всеки взима сам своето решение. Историята на сталинизма го потвърждава. Единиците, които се изправят открито срещу режима, завършват със самоубийство - като Манделщам. А болшинството мълчи - както навремето Булгаков и Пастернак. Някои пък сътрудничат открито на режима и вярват във величието му - като Станиславски и Маяковски. Докато не се надигне реално масово движение, отделни хора няма да жертват живота си. Това е рационално и аз го разбирам. Важно е обаче да се знае, че засилването на цензурата е проява на слабост. Силните режими нямат нужда от цензура. Винаги съм казвал, че путиновият режим е изключително крехък. Но той няма да рухне изведнъж, защото няма основание за това. Той е изграден въз основа на кражби и корупция. Системата е лоялна към Путин, защото той разрешава кражбите. Това е неговата фунция. За разлика от комунизма, тези хора нямат никаква реална идеология. Вместо нея има някакви отломки - малко болшевизъм, малко сталинизъм, малко национализъм и малко православие. Всъщност, така изглежда една мафиотска система - когато цялата страна се смята за собственост. Путин видя какво стана с Янукович. Видя колко бързо се разпадат режимите в други страни. И той се страхува от това. А напрежението се засилва. Колкото по-лоша става ситуацията, толкова по-силно той залага на отвличащи вниманието фактори като Крим, Донбас, Сирия. Съществуват много хипотези защо Русия нахлу в Сирия през 2015 година. От една страна това беше отговор на натиска на Запада. Но от друга страна, според мен, за Путин беше важно да изпрати послание към руснаците: \"Вижте какво става, когато предизвиквате своите управници. Вижте колко далеч сме готови да отидем.\"", "date": "2018.10.05", "title": "\"Путин създаде един нереален свят\""}
{"url": "http://www.classa.bg/%D1%81%D0%B2%D1%8F%D1%82/item/388046-%D0%BA%D1%80%D0%B0%D1%8F%D1%82-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%BD%D0%B0-%D0%BA%D0%BB%D0%B0%D1%81%D0%B0", "text": "  Хората винаги виждат в краткосрочен план. Засега това все още работи, те “успяват да хванат влака”. Но има форма на отрицание на това какво ще стане с тях. Изчезването на средната класа започна с работниците, селяните, служителите, посредническите професии, а утре ще бъде отнесена част от по-висшите категории. Вече виждаме, че младите висшисти не успяват да се интегрират. Процесът е започнал и той ще разруши и категориите, които все още смятат, че са защитени. Не става дума за желание да се “прогонят бедните”, няма заговор, просто това е законът на пазара.   В новата си книга,    ) , френският географ Кристоф Гилюи разсъждава над процесите в западните общества като цяло – в Западна Европа и Северна Америка. Кристоф Гилюи е автор на книгите   (Френски разслоения, 2010 г.),   (Периферната Франция, 2014 г.),   (Залезът на Франция отгоре, 2016 г.).     В момента, в който левицата изостави социалния въпрос, тя изостави народните категории и настъпи развод. Освен това има процес на откъсване на буржоазията, съпътстващо цитаделизацията на елитите, и това води до липсата на всякаква връзка между тези категории.     Това е смисълът на “no society” на Маргарет Тачър. Тя смяташе да свали социалната държава с идеята, че ние сме преди всичко икономически агенти и, в крайна сметка, буржоазията последва това движение. Заради този разрив днес ние вече нямаме общество. Едно общество е здраво, когато има органична връзка между горе и долу, дори и тази връзка да е конфликтна, какъвто беше случаят с Комунистическата партия. Това е особен момент, в който вече няма никакъв интерес към народа долу, което е нещо очебийно навсякъде в западните демокрации, и този разрив дори не е конфликтен. “Вие не съществувате, вече не живеем заедно и вашата съдба повече не ни интересува”. А отговорът на хората отдолу е също форма на скъсване и гигантско недоверие към света отгоре в широк смисъл. От 20 години изучавам народните класи, скромните категории, които, според мен, ни показват истинското движение на обществата. Изследвайки тези категории, стигнах до периферната Франция, а не обратното, разказва Кристоф Гилюи в интервю за “Фигаро” по повод излизането на новата си книга. По думите му, народните категории могат да се дефинират чрез социалните категории, но и чрез средния доход. През 2015 г. 50 процента от наемните работници са печелили по-малко от 1650 евро чисто на месец. Става дума главно за работници и служители. Спадът в дела на работниците съвпадна с увеличаване на дела на служителите. Следователно народните категории – които включват също дребните земеделци, както и младите хора и пенсионерите – съвсем не са изчезнали. Техният дял във френското население е останал почти стабилен от половин век насам. Новост е единствено, че“народът” е все по-малко видим, защото живее далеч от големите градски центрове. При деиндустриализирането големите градове се нуждаят от много по-малко служители и работници. Изправени пред скока на цените в частния сектор, народните категори търсят жилища извън големите населени места. Така че ключовият политически и социален проблем във Франция е, че голяма част от народните категории вече не живее там, където се създава богатството. Не става дума за желание да се “прогонят бедните”, няма заговор, просто това е законът на пазара , подчертава Кристоф Гилюи. Във всички развити страни мнозинството от народните категории вече живее встрани от най-динамичните територии, които създават заетост. Тези преобразувания очертават контурите на една периферна Америка и на една периферна Англия, така както на една периферна Франция. От американските райони в икономически упадък до британския Йоркшир, промишлените басейни в източната част на Германия до Южна Италия, отпадат деиндустриализирани области и селскостопански райони. Тази констатация не пренебрегва националния контекст (германската икономика по нищо не може да се сравнява с френската икономика), но позволява да направим извода за появата на един нов свят на перифериите, света на скромните категории. Въпреки че глобалният модел не отрича националните особености – стандартите на живот и на социална защита, икономическият контекст никога не са едни и същи – той поражда общи динамики: поляризация на заетостта, засилване на социалните и териториални неравенства, уязвимост на най-скромните, умора на социалната държава и криза на идентичността. Във всички тези страни народните категории, които довчера формираха основата на средната класа, са първите засегнати от кризата в западния свят. Под въпрос е поставена идеята за една преобладаваща и интегрирана средна класа. През “славните тридесет години” средната класа беше преобладаващата социална група – прочутите “двама от всеки трима французи”, за които говореше Жискар през седемгодишния си мандат. Работници, служители, селяни или кадри бяха част от тази средна класа. Икономически интегрирани, много от тях в процес на социално изкачване, а също и културно свързани, мнозинството от тези социални категории се разпознаваше в понятието за средната класа и в левите и десни партии, които я представляваха. След това глобалният икономически модел промени играта. Днес все по-голяма част от тези скромни категории е несигурна. Процесът започна с работниците, после засегна служителите и земеделците, младите висшисти, утре – пенсионерите. Постепенно навлязохме във времето на излизане от средната класа.  Днес онези, които обозначаваме с термина “средна класа”, често принадлежат към по-висшите категории. Социално най-крехките категории днес са най-чувствителни по мигрантския въпрос. Те искат да бъдат защитени от икономическия и социален модел, който ги прави по-слаби. В мултикултурните общества асимилацията вече не действа. Другият не става като мен, което поражда тревога. Броят на другия има значение. Никой не иска да стане малцинство в народните категории. Така че териториите, които са най-отдалечени от големите градове, носят популистката динамика. Американските райони в икономически упадък и деиндустриализираните области във Великобритания натежаха повече, съответно във вота за Тръмп или за Брекзит, отколкото Ню Йорк или Лондон. В крайградските райони на Ротердам скромните категории (което не означава най-бедните) виждат как техният референтен културен статут е поставен под въпрос от миграционната динамика, и гласуват за Геерт Вилдерс. Така че дори и положението на германския работник да не е същото като това на френския селянин, на холандския служител или на дребния независим италиански работник, има нещо общо между тях: независимо какъв е стандартът им на живот, всички те установяват, че са отслабени от икономическия модел, който ги декласира социално и културно. Човек не се интегрира към модел или ценностна система, а към население, на което иска да прилича. Жени се, завързва приятелства, съседски отношения с хора, които са му близки. Тази интеграция се осъществява на първо място в народните среди. И това, което се промени от 70-те и най-вече от 80-те г. насам, е именно промяната на статута на тези народни категории. Работниците, служителите, “обикновените хорица” вече се възприемат в по-голямата си част като губещи от глобализацията. Кой новодошъл в една страна би искал да прилича на “местните жители”, които вече не са в етапа на социално изкачване и дори собствените им елити ги презират заради привързаността им към някои традиционни ценности? Нека си спомним фразата на Хилари Клинтън по време на президентската кампания в САЩ през 2016 г., която представяше избирателите на Доналд Тръмп като “окаяни хора”. Ето защо въпреки че Франция, САЩ, Великобритания или Скандинавия са се изградили по много различни културни модели, всички тези страни изпитват една и съща популистка динамика, една и съща социална и идентичностна криза и едно и също питане доколко е уместен моделът им на интеграция. Това е основната тема на книгата ми, обяснява Кристоф Гилюи: разривът между горе и долу, което ни води към модел, който вече не изгражда общество. Изчезването на средната класа е само следствие. Светът отгоре отказва да чуе света отдолу, който му го връща като разширява лагерите на въздържалите си или на популисткия вот. Това разрив на връзката между горе и долу води до разпад на общото благо. Тръмп идва от американския елит, това е едно от общите неща, които споделя с Макрон. И двамата се освободиха от собствения си лагер, за да бъдат избрани: Макрон от левицата, Тръмп от републиканския лагер. Те погребаха старото ляво-дясно разцепление. И двамата разбраха, че сме навлезли във времето на изчезване на западната средна класа. И единият, и другият осъзнаха, че за първи път в историята народните класи, тези, които довчера бяха в основата на средната класа, вече живеят в територии, които създават най-малко работни места: в периферната Америка и в периферната Франция. Но сравнението спира дотук. Ако Тръмп бе избран от периферната Америка, Макрон, обратното, изгради своята електорална динамика в глобализираните метрополии. Въпреки че френският президент осъзнава социалната крехкост на периферната Франция, той смята, че решението минава през ускореното приспособяване на френската икономика към нормите на глобализираната икономика. За разлика от него, американският президент констатира ограниченията на модела, който трябва да бъде регулиран (протекционизъм, преразглеждане на договорите за свободна търговия, регулиране на имиграцията, строителна политика), за да създаде заетост в тези територии на американската деиндустриализация. Има и друга фундаментална разлика и тя е отказът на Тръмп от морални аргументи, които от десетилетия служат за дисквалифициране на народните класи. Реалността е мрачна, а не книгата, подчертава Кристоф Гилюи. За да избегнат катастрофата и ако не искат да бъдат пометени от избирателите, управляващите класи нямат друг избор, освен да се присъединят към истинското движение на обществото, – това на мнозинството, на най-скромните.  ", "date": "2018.10.05", "title": "Краят на западната средна класа"}
{"url": "http://www.classa.bg/%D1%81%D0%B2%D1%8F%D1%82/item/388040-%D0%BA%D0%B0%D0%BA-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D1%86%D1%83%D0%BD%D0%B0%D0%BC%D0%B8-metoo-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%BF%D0%BE%D0%BB%D1%8F%D1%80%D0%B8%D0%B7%D0%B8%D1%80%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0", "text": "То доведе до падението на много мъже, заемащи властови позиции и застрашава одобрението на съдия за член на Върховния съд: движението #MeToo (Аз също) засегна САЩ повече от която и да е друга държава, но въздействието на разделящата страната кампания остава несигурно в дългосрочен план. Година след първите обвинения срещу Харви Уайнстийн за сексуално посегателство битката за Върховния съд на съдия Брет Кавано, обвинен в сексуално насилие срещу своя съученичка от гимназията, показа, че #MeToo далеч не е затихнало и може да се мобилизира доста бързо.     С наближаването на междинните избори през ноември, на които демократите се надяват да установят отново контрол върху Конгреса и да блокират политиките на правителството на Тръмп, мнозина от републиканците обвиняват опозицията, че използва #MeToo за свои цели. През първите месеци, когато вестниците бяха залети от шокиращи свидетелства за извършени посегателства от знаменитости от киното, медиите, модата и политиката, никой не се противопоставяше на това държавите да приемат по-строго законодателство срещу сексуалния тормоз, а компаниите да провеждат обучения по превенция. Движението обаче се превърна днес в нов инструмент за поляризиране на страната. Когато Доналд Тръмп осмя във вторник на митинг в Мисисипи жената, която обвинява съдия Кавано в посегателство, той предизвика аплодисменти сред публиката и викове на възмущение в противниковия лагер. Президентът разкритикува „тази наистина ужасяваща за младите мъже в Америка епоха: можете да се окажете виновни за нещо, за което не сте виновни“. Обвиненият в разпалването на страстите президент милиардер, който вече шокира обществото по време на предизборната си кампания през 2016 г. с направен без негово знание през 2005 г. видеозапис, в който се хвали как „прави каквото си иска с жените“, не е единственият критик на крайностите, до които стига #MeToo. През изминалата година знаменитости като актьора Кевин Спейси или телевизионния водещ Чарли Роуз бяха грубо изхвърлени, често без да бъдат проверени обвиненията срещу тях, а критиците на #MeToo се увеличиха. Известният милиардер и бивш кмет на Ню Йорк Майкъл Блумбърг зададе наскоро въпроса дали „всички обвинения са основателни“, а актьорът Шон Пен обвини #MeToo, че „разделя мъжете и жените“. „Все повече хора се противопоставят на движението и са на мнение, че то е отишло твърде далеч“, твърди Джийн Зейно, преподавателка по политически науки в колежа Айона в Ню Йорк. „Все още сме във фазата на обвиненията. Институциите и компаниите трябва да работят по-усилено за създаването на правила и за да може случаите да бъдат разследвани без разбиването на кариери“, посочва Зейно. Двайсет години след скандала с Моника Люински, който едва не доведе до импийчмънт на президента демократ Бил Клинтън, #MeToo е запазена територия най-вече за демократите, твърди Джийн Сенздак, помощник-директорка на Центъра за жените в политиката в университета Рутгерс. Демократите имат повече жени конгресмени от републиканците и „говорят повече за това и са по-възмутени“, обяснява тя. Тази тенденция се засилва и от големия брой жени, възмутени от поведението на Доналд Тръмп, и преминали към демократите през последните месеци. При подобна поляризация мнозина се опасяват, че въпреки общественото осъзнаване на проблема със сексуалното насилие над жени, до което доведе #MeToo, движението не може да реши въпроса с неравенството между мъжете и жените в политиката и в частния сектор. Дори и всички жени кандидати на изборите през ноември да влязат в Конгреса, съотношението жени-мъже в Камарата на представителите ще е едно към четири, подчертава Джийн Сенздак. Ако движението продължи да съществува, „възможно е да има повече жени в надпреварата на президентските избори през 2020 г., но дотогава всичко може да се случи“, отбелязва Сенздак. Жени спечелиха тази година рекордно голям брой места в управителните съвети на големите компании, сочи проучване на компанията „Инститюшънъл Шеърхолдър Сървисис“. И там обаче няма паритет: през юни жени заемат само 18 процента от местата в управителните съвети и председателстват едва четири процента от тях, става ясно от проучването. За да има паритет, следва да се избягва „поставянето под общ знаменател“ и „мъжете трябва да бъдат включени в разговора“, казва Лиса Кимел, председателка на канадския клон на международната организация за маркетинг Еделман. „Ефективността на #MeToo и дългосрочното му въздействие ще зависят най-вече от това дали мъжете ще го възприемат – те трябва да приемат, че има проблем и да поемат ангажимент да го решат, защото винаги те са лидерите“, твърди Кимел.   БТА", "date": "2018.10.05", "title": "Как американското цунами #MeToo за година поляризира страната"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388041-%D0%B4%D0%B0-%D0%B1%D1%83%D1%82%D0%BD%D0%B5-%D1%81%D1%82%D0%B0%D0%B4%D0%B8%D0%BE%D0%BD-%E2%80%9E%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8%E2%80%9D-%D0%BA%D0%B0%D0%BA%D0%B2%D0%BE-%D0%BE%D1%89%D0%B5-%D1%89%D0%B5-%D1%81%D1%8A%D1%81%D0%B8%D0%BF%D0%B5-%D0%B8-%D0%B8%D0%B7%D1%82%D1%8A%D1%80%D0%B3%D1%83%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%BE%D0%BA%D0%B0%D1%82%D0%BE-%D0%B5-%D0%BD%D0%B0-%D0%B2%D0%BB%D0%B0%D1%81%D1%82", "text": "Министър-председателят Бойко Борисов заяви, че Националният стадион „Васил Левски” „не върши никаква работа” в момента и „може да се използва за друга тема”, тоест да се събори и построи нещо друго. При откриване на ремонтирания Зимен дворец той поиска спортните журналисти да помогнат, като организират допитване дали националният стадион е необходим на настоящото му място.  На среща на Борисов със столичните футболни босове е обсъждана идеята, ако се намери инвеститор да построи нов национален стадион на определеното място във Враждебна, то вместо пари той ще получи сегашния “Васил Левски” да го разруши. И разбира се да строи на негово място. Това съобщи в. „24 часа”, като се позова на участник в срещата. Тези изказвания на Борисов издават нова мащабна далавера с обществени имоти. Защото да получиш мястото на стадиона в парка, срещу нов стадион в квартал извън града е наистина голяма далавера. На мястото на стадион „Васил Левски” ще цъфне огромна офис сграда накрая на парка с прилежащи шадраванчета и прочее, която ще се продаде на парче за много повече от един стадион. И ще ликвидира историческия облик на парка и града. Сегашните на власт мислят, че летоброенето започва от тях. Могат да събарят и строят както намерят за добре, особено ако имат интерес и нещо може да падне от далавера.  Културата им е такава, че не показват никакво уважение и опазване на историческите стойности на града. с приказки, че националният стадион. “Васил Левски” е остарял и морално. Какво значи остарял морално според „модерните строители на съвременна България” като Борисов? Малко места ли има? С ремонта през 2002 г. местата са намалени почти наполовина на 43 хил. седящи, като са спазени изискванията на УЕФА. Класифициран е с 4 звезди по стандартите на УЕФА и ФИФА. Ремонтът, дали добър или лош, но не е оставен стадионът да се руши. (Отделен въпрос е, че може да се реконструира, да стане с повече покрити трибуни). България с нейните 7 млн. население, от което постоянно пребиваващи са 6 млн., няма нужда от по-голям стадион от „Васил Левски”. Населението не се увеличава, а намалява. Интересът към мачовете е мижав. Дори международни мачове не могат да напълнят стадиона. Пълнят го само концертите на гостуващи звезди. Което става възможно, след като разшириха малко височината на единия от входовете, да може да влизат тирове с техниката за монтаж на сцени и уредби.         Като важен мотив борисовото котило в спорта изтъква и това, че при мач затваряли движението наоколо. Значи, милиционерската каста, от който произлиза и Борисов, открай време е възприела навиците да спира движението около стадиона по време на мач. „Задръства града непрекъснато”, казва за стадиона Борисов. Не го задръства стадионът, а простата полиция. Не го прави, защото е нужно, а защото така й е по-лесно. Нищо не пречи да се загради около стадиона и организира движението, особено при тези слабо посещавани мачове. Но полицията по традиция, за да й е по-лесно затваря всичко. Много обичат да затварят и забраняват. Иначе ще изисква малко повече усилия. До стадиона има две спирки на метро, наблизо са спирки на половината софийски автобусни и тролейбусни линии. Просто трябва да се оградят подходите към стадиона, човешкия поток да се насочи към парка, да не минава през бул. „Евлоги Георгиев”, който винаги го затварят.  Със сигурност може да се предположи, че нов стадион във Враждебна ще е много по-неудобен да се стигне до него, по-трудно достъпен и поради това ще бъде и по-малко посещаван. „Има примери – колко големи отбори по света имаха такива стадиони. Един Мюнхен – помните къде беше, и то уникален стадион. Развалиха го, изнесоха го извън града или на място, където няма задръствания и отива метрото, и го решиха”, твърди Борисов, сякаш до сегашния в София няма две спирки на метро и на куп градски линии.  ", "date": "2018.10.05", "title": "Да бутне стадион „Васил Левски”? Какво още ще съсипе и изтъргува Борисов докато е на власт?"}
{"url": "http://www.classa.bg/%D1%81%D0%B2%D1%8F%D1%82/item/388042-whatsapp-%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D1%81%D1%8A%D1%89%D0%B8%D1%8F%D1%82-%D0%B8%D0%B4%D0%B2%D0%B0-%D0%BD%D0%B0%D0%B9-%D0%B4%D0%BE%D1%81%D0%B0%D0%B4%D0%BD%D0%B0%D1%82%D0%B0-%D0%BF%D1%80%D0%BE%D0%BC%D1%8F%D0%BD%D0%B0", "text": "Приложението за съобщения WhatsApp се готви за значимо обявяване, което няма да се хареса на потребителите: според съобщения в пресата, популярната услуга се готви да въведе разпространението на реклами от началото на 2019.   Въпреки че много подробности все още не са известни, съобщава се, че в секцията за статус ще се появят кратки съобщения, които ще се редуват с видеоклипове и снимки, които потребителите качват там. В края на септември, интернет страницата WABetaInfo съобщи чрез профила си в Twitter, \"WhatsApp вече работи за внедряване на реклами в приложението, на база на IOS\".   В края на септември съоснователят на WhatsApp Брайън Актън, обясни в интервю за Forbes, че е напуснал обединението с Facebook - сегашен собственик на услугата, защото не е съгласен с плановете на Цукърбърг да монетизира. Според него с тази цел Facebook иска да въведе целеви реклами в секцията за статус, така че той е \"почувствал, че е нарушил социалния договор с потребителите си\".   \"Целевата реклама е това, което ме кара да съм нещастен\", каза Актън в интервюто. Вторият основател на мрежата за съобщения, Ян Кум, също реши да напусне WhatsApp през април, твърдейки, че има различия с Facebook.", "date": "2018.10.05", "title": "WhatsApp вече няма да бъде същият: идва най-досадната промяна"}
{"url": "http://www.classa.bg/%D1%81%D0%B2%D1%8F%D1%82/item/388044-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-%D1%82%D1%8A%D1%80%D1%81%D1%8F%D1%82-%D0%BF%D0%BE%D0%BC%D0%BE%D1%89-%D0%BE%D1%82-%D1%80%D1%83%D1%81%D0%B8%D1%8F", "text": "Християните в Сирия се объркаха към Русия в лицето на обществената организация «Императорско православно палестинско общество» (ИППО) с молба да бъде оказана хуманитарна помощ. Това пише вестник «Известия».  изданието обръщението. Отбелязва се, че към организацията са се обърнали официалните представители на Сиро-яковитската православна църква, Арменската апостолска църква, Древната Асирийска църква на Изтока и обединенията на Евангелските християнски църкви, чиито конфесии са разположени върху контролираната от кюрдската администрация североизточна Сирия.     По данни на изданието, един от поводите за молбата за помощ е натискът спрямо християнските малцинства от страна на кюрдската администрация.     Както заяви заместник-председателят на ИППО Елена Агапова, решението за предоставяне на помощ може да бъде прието само след запознаване с обръщението и провеждането на консултации, в това число по логистичните въпроси. По-рано в сирийския гард Маалула започнаха да възстановяват православен храм от XVIII век.    ", "date": "2018.10.05", "title": "Християните в Сирия търсят помощ от Русия"}
{"url": "http://www.classa.bg/%D1%81%D0%B2%D1%8F%D1%82/item/388043-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%BD%D0%B0-%D0%BF%D0%B5%D1%80%D1%83-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D0%BE%D0%BC%D0%B8%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B0%D0%BB%D0%B1%D0%B5%D1%80%D1%82%D0%BE-%D1%84%D1%83%D1%85%D0%B8%D0%BC%D0%BE%D1%80%D0%B8", "text": "Правосъдието на Перу отмени помилване на бившия президент Алберто Фухимори, дадено през декември 2017 г. от тогавашния президент Педро Пабло Кучински.   Съдията Уго Нуньес Хулка, от Съда за предварително разследване на Върховния съд, потвърди като основателен гражданския иск за неприлагане на хуманитарното помилване на бившия президент.   Магистратът разпореди откриване на местонахождението и залавяне на бившия президент, за да бъде повторно приет в затвора.   Адвокатът на Фухимори, Мигел Перес Аройо, каза, че екс-президентът е \"доста разочарован\" от новините. Той смята, че решението \"е приемливо от правна гледна точка, но е съмнително\"; така че ще обжалва решението на съдия Нуньез, съобщи вестник Ел Комерсио.   Кучински издаде помилване на Фуджимори на 24 декември. Решението доведе до масови протести в цялата страна и до политическа криза срещу тогавашния президент.   Фухимори бе осъден през 2009 г. на 25 години затвор за престъпления срещу човечеството: той е смятан за виновен в съучастие, за извършени по време на неговия мандат убийство с предумисъл, утежнено нападение и отвличане, при кланетата в Бариос Алтос и Ла Кантутаa и отвличанията на журналиста Густаво Горити и бизнесмена Самюъл Дайер Ампудия.", "date": "2018.10.05", "title": "Правосъдието на Перу отхвърли помилването на бившия президент Алберто Фухимори"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388036-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-5-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "ОВЕН ( 21 март - 20 април ) Днес не е добър ден, да хвърляте всичките си сили в нова задача възложена от шефовете. Ако имате нещо недовършено, по-добре се заемете с него . С отрицателни личности е по-добре да не контактувате, тогава в животът ви ще дойдат нови и надеждни хора. Интимните желания може да доведат до чувство на неудовлетвореност и влошено здраве. ТЕЛЕЦ ( 21 април - 21 май )  Твърде много, ще очаквате от този ден и в крайна сметка, това ще доведе до противоречиви резултати. В отношенията с близките роднини, ще има повече недоразумения и претенции, отколкото искреност. Трябва също да следите за здравословното си състояние, заради хладното време, може да се влоши. БЛИЗНАЦИ ( 22 май - 21 Юни ) Очаква ви успех в случай, че сте отворени, към промените. Не искайте от съдбата, това, което може да се реализира само с големи усилия и търпение. Ограничете импулса на любовта, така, в бъдеще, ще сте по-уверени в избраника си. Вечерта посветете на отдих, разходки на открито и разговори с приятели в интернет.   РАК ( 22 юни - 23 юли ) Днес, не предприемайте активни действия, там където е необходимо последователност. В отношенията ви с любимия, може да възникне раздразнителност и неразбирателство. Ако внесете романтика в общуването, ще видите как нещата ще се променят драстично. Денят е добър за занимания в дома и пренареждане на мебели. ЛЪВ ( 24 юли - 23 август ) Ако спокойно, се придвижвате напред към целта си, ще постигнете всичко, което сте замислили. Прибързаността, може да навреди на финансите ви. Възможна е загуба на голяма сума пари, така че се предпазвайте от инвестиции и покупки. Вечерта, може да присъствате на забавно събитие или да поканите приятели на гости. ДЕВА ( 24-ти август - 23 септември ) Обстоятелствата ще бъдат на ваша страна, само ако не се подавате на желанията си. Пътуванията и новите проекти, е по-добре да отложите за друг ден, а сега се заемете с изостаналите си дела. Трябва да търсите радост в малките неща, както и в общуването с децата. Скоро ви очаква, щастлив период в любовта, още малко търпение. ВЕЗНИ( 24 септември - 23 октомври) Ако си сътрудничите с печеливши компании, ще ви бъде по-лесно да постигнете успех и да направите кариера. Самостоятелните дейности са противопоказани, особено ако имате вътрешни съмнения. В личния живот, трябва да бъдете по-малко настъпателни. Имайте предвид, че вашият партньор не е готов за драстични промени и преместване.   СКОРПИОН ( 24 октомври - 22 Ноември ) Не трябва да надценявате своите способности, както психически, така и физически. В противен случай, ви чака сериозна преумора, от огромното количество работа. С непознати, следва да бъдете по-сдържани. Вашата прекомерна откровеност, може да се изтълкува нееднозначно. Пазете здравето си.   СТРЕЛЕЦ ( 23 Ноември - 21 Декември ) Днес, може да подхождате неуравновесено в работата с хора. Ако проявите скромност, това ще ви е само от полза. Не се опитвайте да търсите кусури на любимия човек, както и да го критикувате за недостатъци и грешки. Един разумен подход към финансите, ще ви помогне да запазите вече натрупания капитал. КОЗИРОГ (22 Декември - 20 януари ) В този ден, е необходимо да се справите с вътрешните си проблеми и да разберете, с кои да продължите да общувате и кой по-добре да напуснете завинаги. Това се отнася както за приятелите, така и за любимия човек. Трябва да бъдете реалисти и да не си изграждате непостижими цели. Не се поддавайте на изкушението, да повторите достигнати успехи и да получите повече от очакваното.  ВОДОЛЕЙ ( 21 януари -  19  февруари ) Трябва да гледате на всичко от практична гледна точка. Ако днес се скарате с някой, обърнете се към общ приятел, да ви помири. Посредниците в конфликта, могат да ви окажат морален натиск, което също да доведе до конфликти и отчуждение. Понякога вашето желание да бъдете първи във всичко, лошо влияе върху личния ви живот.   РИБИ ( 20 февруари - 20 март ) Трябва внимателно да обмислите съветите на приятели и роднини. Особено, ако те се отнасят до финансовата ситуация. Не рискувайте излишно, както и приемете ситуацията, такава каквато е. В любовта не трябва да действате в съответствие с планирания сценарий, а спонтанно. По-точно, като започнете от личната съпричастност.", "date": "2018.10.05", "title": "Дневен хороскоп 5 октомври"}
{"url": "http://www.classa.bg/%D1%81%D0%B2%D1%8F%D1%82/item/388037-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%B3%D1%80%D1%83-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D0%B8%D0%B1%D0%B5%D1%80%D0%B2%D0%BE%D0%B9%D0%BD%D0%B0", "text": "Британското правителство обвини руското военно разузнаване (ГРУ) в организирането на четири значими кибератаки през последните години. Националният център за киберсигурност на Великобритания твърди, че ГРУ стои зад атаки срещу частни компании в Русия и Украйна, американската Демократическа партия и дори малка телевизия в Англия. Сред засегнатите от тази активност са и сървърите на Световната антидопингова агенция, след чието хакване изтекоха документи за атлети, употребяващи забранени вещества по медицински причини (вкл. британските колоездачи Брадли Уигинс и Крис Фрум).       Съмнения за руска връзка в хакерските атаки съществуваха и още по време на засичането им, но за първи път официална британска служба посочва ГРУ като изпълнител. Според данните на разследването - България също е била използвана като поле за действие на хакерите на ГРУ чрез \"синхронизирано използване на зловреден софтуер\". Сред останалите засегнати страни са Турция, Япония и самата Русия. Британската полиция смята още, че мъжете, заподозрени за отравянето на Сергей и Юлия Скрипал в Солзбъри през март 2018 г., са служители на руското главни разузнавателно управление . Националният център за киберсигурност посочва \"с висока степен на увереност\", че ГРУ е \"почти сигурно отговорно\" за хакерските атаки, съобщава BBC. Споменати са двама служители на разузнаването - Алексей Лукашев и Николай Козачек, които са използвали фалшиви онлайн-самоличности и вируси, за да извлекат търсената информация. Според разследването - хакерите от ГРУ са действали под десетина различни имена - Fancy Bear, Sofacy; Pawnstorm; Sednit; CyberCaliphate; Cyber Berkut; Voodoo Bear; BlackEnergy Actors; Strontium; Tsar Team и Sandworm. Сред целите им са били следните обекти: - Системната база данни на Световната антидопингова агенция (WADA) в Монреал с помощта на phishing-атака за кражба на пароли на служителите. В резултат на тази атака изтекоха конфиденциални медицински досиета на няколко спортисти; - Националната комисия на Демократичната партия през 2016 г., когато бяха откраднати мейли и съобщения, които по-късно бяха публикувани през платформата на Джулиан Асандж - WikiLeaks. Американските власт вече свързаха тази операция с Русия. - Системите на метрото в Киев и летището в Одеса, Руската централна банка и две частни руски медии (Fontanka.ru и Interfax) през октомври 2017 г. При атаката е използван ransomware (зловреден софтуер, който криптира съдържанието на компютъра под заплаха да го унищожи, ако не бъде платен откуп). - Неназована малка телевизия, базирана във Великобритания, през юли и август 2015 г. В този случай са \"пробити\" няколко мейл-акаунта, чиято кореспонденция е открадната. \" Действията на ГРУ са безотговорни и произволни. Опитвали са се да подриват и да се месят в избори в други страни . Готови са дори да нанасят щети върху руски компании и руски граждани. Този модел на поведение демонстрира желанието им да действат без оглед на международното право или установените норми, при това - с усещане за безнаказаност и липса на последствия\", казва външният министър на Великобритания Джеръми Хънт, цитиран от BBC. \"Нашето послание е ясно: заедно с партньорите ни ще изложим опитите на ГРУ за подкопаване на международната стабилност и ще им отговорим\", казва още той. Главното разузнавателно управление е звеното за разузнаване на Руската армия. То се различава от КГБ (което днес е разделено между Федералната служба за безопасност - ФСБ, и Службата за външно разузнаване СВР), доколкото изпълнява специални военни операции и събира разузнавателна военна информация по цял свят. През последните години ГРУ беше обвинявана за намеса в конфликта в Украйна, който доведе до анексирането на полуостров Крим от Русия през 2014 г. Разследването по случая \"Скрипал\" стигна до извода, че двама руски граждани с подправени самоличности \"Александър Петров\" и \"Руслан Боширов\" са атакували бившия двоен агент в дома му във Великобритания по нареждане на ГРУ.", "date": "2018.10.05", "title": "Следите на ГРУ в световната кибервойна"}
{"url": "http://www.classa.bg/%D1%81%D0%B2%D1%8F%D1%82/item/388038-%D0%B7%D0%B0%D1%89%D0%BE-%D1%81%D0%B0%D1%89-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%81%D0%BB%D0%B5%D0%B4-%D1%81%D1%82%D1%83%D0%B4%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%80%D1%83%D1%81%D0%B8%D1%8F-%D1%81-%D1%80%D0%B0%D0%BA%D0%B5%D1%82%D0%B5%D0%BD-%D1%83%D0%B4%D0%B0%D1%80", "text": " представител на САЩ в НАТО, Кей Бейли Хътчисън, която се нарича „баба” зад гърба ѝ в щабквартирата на Алианса, действа като трубадур на новата война. 75-годишната представителка на Вашингтон заплаши: Щатите ще унищожат проектираните от Русия ракети, за които се твърди, че нарушават Договора за РСМД. Как ли Хътчисън си представя това унищожение и какъв е рискът от нейната заплаха?     Русия трябва да спре тайната си разработка на забранени крилати ракети, в противен случай Съединените щати ще се опитат да ги унищожат, преди да станат готови, заяви във вторник председателят на САЩ в НАТО Кей Бейли Хътчисън. Американският дипломат изясни, че САЩ са готови да нанесат удар, ако Русия продължава да разработва ракети със среден обсег. „Ще проучим възможността да унищожим ракетата която може да удари всяка от нашите съюзнически държави”, цитира я „”Ройтерс. Хътчисън добави, че САЩ се опитват „да изпратят на Русия от няколко години съобщение, че нарушава” Договора за ракетите със среден и малък обхват (РСМД). НАТО не осъзнава степента на своята отговорност и опасността от агресивната си реторика, коментира това говорителката на руското външно министерство Мария Захарова. „Изглежда, че хората, които правят подобни изявления, не осъзнават степента на своята отговорност и опасността от агресивната реторика. Кой разреши тази дама да прави подобни изявления? Американският народ? Дали обикновените хора в Съединените щати осъзнават, че така наречените дипломати, получаващи заплати от джобовете им, се държат агресивно и деструктивно?”, възмути се тя. Захарова добави, че дипломатите от САЩ ще трябва да се потрудят немалко, за да поправят последствията от своите грешки. „Що се отнася до естеството на въпроса, то нашите военни експерти ще дадат разгърнат отговор”, цитира я РИА Новости. „В съвременните условия американските представители се държат по такъв начин, че другите не трябва да бъдат параноични - те много добре разбират с кого си имат работа”,заяви пред „Взгляд” Тимофей Бордачев, директор на Центъра за всеобхватни европейски и международни изследвания на НИУ ВШЕ. „Не мисля, че за Русия е проблем да предложи адекватни технически решения и американската армия е напълно наясно. Очевидно степента на увереност, че голямата война е невъзможна сама по себе си, става фактор на заплаха. От друга страна, показва, доколко НАТО вече не е сериозна площадка”. Членът на Руската академия на науките Алексей Арбатов предполага, че американският дипломат наистина е имала предвид удар по нашата страна, но само ако вече е започнала голяма война. „Бог знае колко време е изхабила време Хътчисън, за да каже: опитваме се да убедим Русия да не нарушава договора, да премахне тези ракети, надяваме се на нашите съюзници от НАТО, не искаме да се оттеглим от договора за ракети със средни и малки разстояния и т.н. Изнасяла е цели тиради. И тогава журналист я попита: какво означава да премахнете ракетите? Искате ли да ги убедите да ги отстранят от служба или да ги премахнете с физически средства, да ударите? Тя заяви: разбира се, извеждането от строй, в противен случай ще разработим такива системи, които в случай на война ще могат да премахнат тези системи”, допълни експертът. Арбатов в същото време обръща внимание на факта, че Хътчисън е използвала английския израз take out, който по-правилно се превежда не с „унищожи”, а по-скоро с „ликвидира” или „неутрализира”. По-рано генералният секретар на Северноатлантическия алианс Йенс Столтенберг заяви, че НАТО смята, че създаването на крилатата ракета 9M729 от Русия е нарушение на Договора за РСМД (INF). Вестник „Взгляд” обясни подробно защо Съединените щати непрекъснато обвиняват Русия в „нарушаването” на Договора. И все пак тирадата на посланика на САЩ при НАТО е плашещ сигнал, смята Арбатов. „Страшно е, че пред очите ни се разпада режима на контрол над въоръженията. И първата му жертва може да стане Договорът за ракетите с малък и среден обхват. Това е лошо и опасно. При това Русия ще се окаже в по-лошо положение от САЩ. Американските ракети със среден обхват от Европа и Азия ще покриват цялата територия на Русия, а нашите ракети със среден обхват няма да засягат територията на САЩ, освен може би Аляска. Затова и на нас ни е много изгодно да запазим този отговор, но страните не проявиха добра воля, за да свалят взаимните подозрения”, допълни академикът. С него не е съгласен военният експерт, полковникът в оставка Виктор Литовкин – според него за ситуацията са виновни единствено американците. „С тези заявления САЩ се опитват да прикрият собствените си нарушения на договора за РСМД . Във военния си бюджет за 2019 г. те са отделили пари за създаването на крилата ракета, която ще лети на разстояния от 500 до 5500 км. Гузен негонен бяга. Да говориш, че американците ще нанасят удари по руските ракети, значи да бъдеш съвършено неадекватен човек. Такива хора трябва да се свалят от длъжност. Но примерно такива заявления прави и министърът на външните работи на САЩ. Хората живеят на друга планета и си нямат представа какво е Русия. Не си струва да се реагира на всяко джафкане”. Професорът по политология от Университета в щата Тенеси Андрей Коробков смята, че Хътчисън е заявила наистина, което е искала, но нейната риторика е блъф, предизвикан от скорошните избори за Конгрес на САЩ. „Сега е много специфичен период: всички американски политици, както и самият президент, а също така неговите привърженици и опоненти всячески демонстрират своята решителност и смелост”, заяви той пред „Взгляд”. „Най-вероятно всичко това ще стихне след изборите. А преди изборите трябва да очакваме ожесточаване на риториката, това няма да е последното подобно заявление. 75-годишната Хътчисън самата е била сенатор от Тексас, принадлежи към консервативното крило на Републиканската партия. Коробков отбеляза, че с изключение на тази скандална фраза на Хътчисън, нейната риторика напълно съвпада с настроенията на елитите, твърдо възнамеряващи или да преразгледат РСМД, или изобщо да се откажат от него. „Създава се много странно впечатление от тази фраза. Казано е, че ракетата ще бъде премахната още преди разработката ѝ да бъде приключена и да може да излети. Тоест става дума не за противоракетната отбрана, а за превантивен удар, макар и самият израз да не е произнесен”, заяви пред „Взгляд” американистът Дмитрий Дробницкий. Изучавайки записа от речта на Хътчисън, Дробницкий обърна внимание, че самата тема на брифинга, посветен на рутинни въпроси, никак не предполага толкова гръмки заплахи. А и изобщо не е и в нейната компетенция да прави заявления, свързани с РСМД. „Или това е просто ново равнище на саботаж на действащия президент, желание да се предизвика срещу него нова негативна информационна вълна, или това е отражение на печалния факт, че немислимите по-рано неща като удар по ядрена държава, вече се изговарят много леко”, съжалява експертът. „Повече от убеден съм, че това е неофициална гледна точка на Хътчисън. Тръмп, Болтън, Помпео са хората, които формират външната политика на САЩ, а те не биха казали нищо подобно, макар и Болтън и да не се смята за най-големия приятел на страната ни”, смята той. Но според него Москва не трябва да оставя такива ужасни заявления без отговор. „На това трябва да се реагира достатъчно категорично и разбираемо. Трябва да се искат извинения. Трябва да се посочи, че такива заявления са недопустими и че изказалия ги трябва да бъде наказан”, смята американистът.   Превод: В.Сергеев", "date": "2018.10.05", "title": "Защо САЩ за първи път след Студената война заплашиха Русия с ракетен удар"}
{"url": "http://www.classa.bg/%D1%81%D0%B2%D1%8F%D1%82/item/388039-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D0%BE%D1%80%D0%BF%D0%BE%D1%80%D0%B0%D1%86%D0%B8%D0%B8%D1%82%D0%B5-%D0%B2-%D1%81%D0%B0%D1%89-%D1%81%D0%B5-%D0%BE%D1%82%D1%8A%D1%80%D0%B2%D0%B0%D0%B2%D0%B0%D1%82-%D0%BE%D1%82-%D0%B0%D0%BA%D1%86%D0%B8%D0%B8-%D0%B2-%D0%BE%D0%B1%D0%B5%D0%BC%D0%B8,-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B8-%D0%BE%D1%82-%D0%BA%D1%80%D0%B0%D1%85%D0%B0-%D0%BF%D1%80%D0%B5%D0%B7-2008-%D0%B3", "text": " вниманието на обществеността бе приковано към спора между надзорните органи и афериста Тесла, корпоративния свят на САЩ като цяло съобщава за съмнителни рекорди. Понеже инсайдерите (сиреч ръководителите на корпорациите и хората, които влияят на ръководителите) са задължени да се отчитат по сделките си с ценни книжа, тази информация е достъпна за анализ. С уговорката, че най-мръсните сделки няма да попаднат в този отчет, поне се вижда „върхът на айсберга”.     И ето, съгласно тези данни ръководителите на корпорациите в САЩ са се отървали от акциите на своите компании в размер на 5,7 милиарда, което е рекорд за последните 10 години, тоест от краха през 2008 г. Едновременно с това, фактически същите ръководители са изпратили печалбите от своите корпорации за изкупуване на акции (прием използван за завишаване на котировките), при това със скорост в пъти по-висока отколкото в инвестициите, които развиват бизнеса: За какво говори това? Перспективите за развитието на бизнеса изглеждат много неапетитни по отношение с чисто спекулативния гешефт, особено когато се играе не с твои пари, а с корпоративните.", "date": "2018.10.05", "title": "Ръководителите на корпорациите в САЩ се отървават от акции в обеми, невиждани от краха през 2008 г."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388035-%D0%BA%D0%B5%D0%B9%D1%82-%D0%B1%D0%B5%D0%BA%D0%B8%D0%BD%D1%81%D0%B5%D0%B9%D0%BB-%D0%B7%D0%B0%D0%B3%D0%BE%D0%BB%D0%B8-%D1%82%D1%8F%D0%BB%D0%BE-%D0%B8", "text": "Тази седмица Кейт Бекинсейл показа снимка от салона на популярния сред звездите треньор Гънар Питърсън. 45-годишната актриса от „Подземен свят“ демонстрира перфектен стегнат корем в огледалото по време на тренировката си в „Бевърли хилс“, Калифорния, пише dir.bg.        Тренировките са малко страшнички, тежки, почти като наказание. Но излизам от залата в 100% по-добро настроение“, каза звездата и добави — „Тренировките са естествен антидепресант. Обичам йогата и тя беше единственият спорт, който практикувах. Но хардкор тренировките наистина промениха живота ми“, разказа Кейт. Стегнатият си корем тя постига с много усилия:       „Правя кръгови тренировки с брутални и шантави кардио упражнения. Тази част е истинско мъчение. Но това, което ми харесва в кръговите тренировки, е, че не ти се налага да правиш едно и също твърде дълго. Стигаш до точка, в която почти не можеш да издържаш, и точно тогава идва времето за смяна към нещо друго.“       Актрисата е много доволна от това, което постига с тялото си, но най-вече се радва, че интензивните кардио тренировки помагат за душевното ѝ спокойствие:       „Имам много вътрешна енергия и интензивните упражнения ми помагат да я канализирам. Тренировките, при които се потя стабилно, ме карат да се чувствам по-балансирана. Никога не съм била такова момиче, но сега вече съм.“              ", "date": "2018.10.05", "title": "Кейт Бекинсейл заголи тяло и..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388032-%D0%B8%D0%B7%D0%BC%D0%B5%D1%80%D0%B8%D1%85%D0%B0-%D0%B8%D0%BD%D1%82%D0%B8%D0%BC%D0%BD%D0%B8%D1%82%D0%B5-%D0%BE%D1%80%D0%B3%D0%B0%D0%BD%D0%B8-%D0%BD%D0%B0-657-%D0%B6%D0%B5%D0%BD%D0%B8-%D0%B8", "text": "Във външния вид на жената винаги може да се открият недостатъци. Не достатъчно къдрава коса, голям нос, къси крака, широка талия ... Скоро може би в този списък ще бъдат добавени и интимните органи.   И още сега някои жени преживяват и какво ще стане, ако те имат \"там\" нещо нередно? Най-смелите вече си правят пластика на срамните устни, пише Cosmopolitan.  Швейцарските гинеколози са измерили гениталиите на 657 жени и споделят резултатите! Проучването е проведено от август 2015 г. до април 2017 г. сред пациентки на гинекологичните кабинети в Люцерн. Лекарите са измервали клитора, големите и малки срамни устни, а след това са анализирали резултатите.     Възраст на участничките - от 15 до 84 години, бели. Резултатите са, както следва: средният размер на малките срамни устни е 4,3 см. Но като се има предвид, че дължината варира от 5 мм до 10 см, всички може да се считат за нормален! Дължината на големите срамни устни е 8 см, диапазонът е от 1.2 до 18 см. Средната дължина на видимата част на клитора е 7 мм, диапазонът е от 0,5 мм до 3,4 см. Най-важното нещо, което трябва да знаете, е, че вашата вулва е напълно нормална, ако не причинява физическа болка или дискомфорт. Всички участнички в проучването са преминали медицински преглед и са признати за здрави здрави.  Учените се надяват, че тези резултати ще убедят жените, които се съмняват, че всичко там долу им е наред, в обратното, а концепцията за \"голяма или малка вулва\" е измислена от тези, които просто са искали да се пошегуват.", "date": "2018.10.05", "title": "Измериха интимните органи на 657 жени и..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388033-%D0%BD%D1%8F%D0%BC%D0%B0-%D1%83%D0%BC%D0%BE%D1%80%D0%B0-%D0%B2-%D1%82%D1%8A%D1%80%D1%81%D0%B5%D0%BD%D0%B5%D1%82%D0%BE-%D0%BD%D0%B0-g-%D1%82%D0%BE%D1%87%D0%BA%D0%B0%D1%82%D0%B0", "text": "Не стихват горещите спорове дали G-точката наистина съществува. Легендарната женска ерогенна зона не се споменава в учебниците по гинекология, но това не е предпоставка да се смята, че тя не съществува. Откъде тръгва нейната история и струва ли си да я търсим сами. През 1944 г. немският гинеколог Ърнст Графенберг открива ерогенна зона, намираща се в близост до предната стена на влагалището, където са съсредоточени гъсто преплетени нерви. Той твърди, че стимулацията на дадената зона води до набъбването на тъканите и нервите в областта и респективно, до достигането на сексуално удоволствие и оргазъм. Генекологът свързва тази зона и с феноменалната женска еякулация. През 1981 г. д-р Адиего и колегите му публикуват доклад в сп. Sex Research, базиран на данните от проучването на жена, която при докосване и стимулиране на предната стена на влагалището поучава „дълбок\" оргазъм. Авторите на проучването наричат тази област G-точка в чест на Графенберг. През 1980-те и 90-те години редица учени се опитват да установят какво всъщност представлява G-точката, но имат доста неубедителни резултати. Причината се дължи на ограничените ресурси и възможности за сканирането на женските гениталии.      През 2008 г. с навлизането на ултразвука в гинекологията, се правят нови проучвания относно G-точката. Италиански изследователи от университета на Акуила извършват ехографско изследване на 20 жени. Резултатите показват, че около половината от участничките имат „сгъстен\" участък от нерви между вагината и уретрата, поради което те са много по-склонни да получат вагинален оргазъм, документира изследователският екип. Вагиналният оргазъм се постига чрез стимулиране на влагалището, а не директно на клитора. Въпреки данните на италианските изследователи, част от научната общност все още остава скептична относно съществуването на G-точката. През януари 2010 г. екип изследователи от Кралския колеж в Лондон, заявява, че \"G-точката не съществува\". Твърдението им е базирано на запитване до 900 жени, които са анкетирани относно наличието на тази ерогенната зона при тях. В рамките само на един месец френски гинеколози оспорват това твърдение и заявяват, че 56% от жените имат въпросната G-точка. И въпреки че все още няма твърди доказателства за съществуването й, докато се лутаме във въпроси и отговори, можем да опитаме да я открием и сами. Стимулирането на G-точката води жената до екстаз. Необходимо е само да се използва интуицията, фантазията и да се прояви малко творчество и, естествено, да се действа. За тази цел могат да помогнат и определени пози. Трябва само да се намери подходящата от тях, която подпомага стимулирането на предната стена на вагината.", "date": "2018.10.05", "title": "Няма умора в търсенето на G-точката"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388034-%D0%B0%D0%BB%D0%B5%D1%81%D0%B0%D0%BD%D0%B4%D1%80%D0%B0-%D0%B0%D0%BC%D0%B1%D1%80%D0%BE%D0%B7%D0%B8%D0%BE-%D0%BF%D0%BE%D0%BA%D0%B0%D0%B7%D0%B0", "text": "Неотдавна 37-годишният модел Алесандра Амброзио разочарова много от феновете си. Тя доста се запусна след раздялата със съпруга си – качи доста килограми и започна да изглежда доста по-непривлекателно от преди. Всичко това обаче вече е в миналото.   Моделът отново се взе в ръце и успя много приятно да изненада почитателите си. През последните дни тя посети няколко светски събития, на които блесна с визия. По време на церемонията на модните награди в Милано, Амброзио буквално засенчи всички красавици около себе си.     Тя бе заложила на сексапилна полупрозрачна черна рокля, с греховно дълбоко деколте, което показваше сочните й прелести и подчертаваше заслабналата й фигура. В долната си част роклята бе обемна, етажирана и плисирана, а отстрани моделът приличаше на истинска принцеса.       Супермоделът преди време призна, че не обича да спазва диета, а че се отдава на много спор. От години тя е голям фитнес фе. Занимава се още с пилатес, йога и капоейра. Когато не може да стигне до залата, Амброзио се отдава на волейбол, колоездене или просто плува с децата в басейна.", "date": "2018.10.05", "title": "Алесандра Амброзио показа ..."}
