{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/397895-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D0%B2-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%BD%D0%B0%D0%B9-%D0%BD%D0%B5%D1%89%D0%B0%D1%81%D1%82%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%B8-%D0%B2-%D1%81%D0%B2%D0%B5%D1%82%D0%B0", "text": "Българите спадат към по-нещастните нации в света. Това показва изследване на световната асоциация „Галъп интернешънъл“ в сътрудничество с УИН. В него са участвали повече от 50 държави държави по целия свят. Прави впечатление още, че много голям дял от българите изобщо не могат да преценят дали са щастливи или не.   Щастие. Висша ценност за всеки човек на планетата без оглед на пол, раса или националност. За съжаление българите не сме сред най-щастливите, сочи статистиката. По-скоро попадаме в „нещастния“ край на скалата в сравнение с нивата на щастие в световен мащаб, допълва БНТ.     45% от българите се определят като щастливи, само 10% като нещастни, а цели 40% не могат да преценят дали са нещастни или щастливи. Сред нашите съседи, най-доволни от живота са в Северна Македония и Румъния с над 60% щастливи. Жителите на Гърция и Турция пък са по-нещастни от нас. А в световен мащаб усещането за лично щастие по света преобладава. Въпреки че според социолозите в последните години се забелязват спадове. Сега 60% от хората заявяват, че са щастливи. Само 10% не са доволни от живота си, а 25% са апатични. Най-радостното място на земното кълбо се оказва Фиджи с 94% щастливци. Доброто настроение и усмивките са редовно явление и в Индия, Латинска Америка и Източна Азия. А най-рядко се срещат сред хората в Близкия изток, Африка и Западна Азия. Сред не особено щастливите места напоследък се нарежда и Европейският съюз, където доволните от живота са 55%. Статистиката показва, че западноевропейците успяват да се насладят на настоящето малко по-успешно от източноевропейците, които са по-нещастни.", "date": "2019.07.15", "title": "Българите са в групата на най-нещастните нации в света"}
{"url": "http://www.classa.bg/%D1%81%D0%B2%D1%8F%D1%82/item/397885-%D0%B1%D0%B8%D0%B2%D1%88%D0%B8%D1%8F%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%E2%80%9E%D1%82%D1%80%D1%8A%D0%BC%D0%BF-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0%D1%89%D0%BE%D1%82%D0%BE-%D0%B5-%D1%81%D0%B2%D1%8A%D1%80%D0%B7%D0%B0%D0%BD%D0%BE-%D1%81-%D0%BE%D0%B1%D0%B0%D0%BC%D0%B0%E2%80%9C", "text": "Бившият посланик на Съединените щати в Съединените щати Ким Дарроч смята, че американският президент Доналд Тръмп се е оттеглил от ядреното споразумение с Иран по \"лични\" причини, защото то е било свързано с предшественика му Барак Обама. Това разкриват изтекли документи, до които е имал достъп вестник The Mail on Sunday. В доклад, изготвен през май 2018 г., след като тогавашният външен министър на Обединеното кралство Борис Джонсън пътувал до Вашингтон, за да убеди американското правителство. да не се отказва от пакта, бившият британски дипломат е заявил, че действията на американския президент са \"дипломатически вандализъм\". В своя дипломатически кабел Даррох отбеляза също, че решението е породило разделение в президентския екип и критикува администрацията на Тръмп, че не разполага \"със стратегия дори за следващия ден\". Той отбелязал също, че държавният секретар на САЩ Майк Помпео, по време на разговорите му с Борис Джонсън, когато е говорил за решението на президента, е показал \"фино дистанциране\" и подсказал, че той се е опитал да подаде преработен текст на Доналд Тръмп, но без резултат. Въпреки всички усилия, вицепрезидентът на САЩ, Майк Пенс, е казал на Джонсън \"Ясната склонност на обитателя на Белия дом е да започнем отначало, вместо да градим на погрешни бази и той иска много по-твърда сделка\", се казва в документа. Този доклад е включен във втората партида от изтекли документи, публикувани от в. \"Mail\" в неделя: първият доведе до оставката на Ким Дарроч по-рано тази седмица. В класифицираните доклади, изпратени до Лондон, този посланик определя вътрешните конфликти в Администрацията на Тръмп като \"битки с ножове\", дисквалифицира изпълнителната власт и нарича президента \"некомпетентен и несигурен\". От своя страна външният министър на Обединеното кралство Джереми Хънт заяви, че изтеклите документи отразяват \"личната визия\" на Ким Дарроч, а не на правителството му, въпреки че по-късно той помоли британските дипломати „да говорят деликатно \".", "date": "2019.07.15", "title": "Бившият британски посланик „Тръмп се отказа от иранското споразумение защото е свързано с Обама“"}
{"url": "http://www.classa.bg/%D1%81%D0%B2%D1%8F%D1%82/item/397886-%D0%BF%D1%83%D1%82%D0%B8%D0%BD-%D0%B7%D0%B0-%D1%80%D1%83%D1%81%D0%B8%D1%8F-%D0%B8-%D1%83%D0%BA%D1%80%D0%B0%D0%B9%D0%BD%D0%B0-%D0%BD%D0%B8%D0%B5-%D1%81%D0%BC%D0%B5-%D0%B5%D0%B4%D0%BD%D0%B0-%D0%B8-%D1%81%D1%8A%D1%89%D0%B0-%D0%BD%D0%B0%D1%86%D0%B8%D1%8F", "text": "Наскоро руският президент Владимир Путин бе интервюиран от американския режисьор Оливър Стоун по повод документалния му филм, озаглавен „Разкриване на Украйна\". Новата продукция, режисирана съвместно с Игор Лопатьонок и посветена на украинската криза, вече спечели Голямата награда на филмовия фестивал в Таормина (Италия). Говорейки за отношенията между Москва и Киев, Путин е заявил, че \"те не са лесни днес, поради тежките събития, свързани с държавния преврат в Украйна през 2014 г. Освен това ситуацията се влошава от пропагандата на настоящите украински власти, които изкарват Русия виновна за всички трагични събития, които последваха \", обясни руският лидер. Президентът на Русия също говорил със Стоун за инцидента, който се случи в пролива Керч на 25 ноември 2018 г., когато три кораба на украинския флот незаконно преминаха руската държавна граница на това място и нарушиха чл. 21 от Конвенцията на ООН по морско право. Путин посочи, че фактът, че тези кораби извършват опасни маневри и техните екипажи отказват да се подчиняват на изискванията на руските гранични служители, е бил част от предизборната кампания на бившия президент на Украйна, Петро Порошенко. \"Той знаеше, че избирателите няма да го подкрепят в източната и южната част на страната и използва тази провокация, за да изостри положението,\" повтори руският лидер, като заяви, че \"има основание да се вярва, че е искал да въведе военно положение в цялата страна и може би да отложи изборите, защото искаше да остане на власт на всяка цена\". Въпреки всички несъгласия, които понастоящем съществуват между двете страни, Путин подчерта, че \"изграждането на нормални, приятелски, дори повече от приятелски отношения между Русия и Украйна е неизбежно \". Той смята, че \" руснаците и украинците са по същество една и съща нация, защото всички те са православни и са наричали себе си руснаци, докато не поискаха да бъдат част от католическия свят, към който Полша се опита да ги привлече.\" Въпреки това, руският президент призна, че днес \"много хора в Украйна смятат, че трябва да засилят своята идентичност, да се борят за нея\", но подчерта, че \" нито той, нито никой в Русия не е против\". Владимир Путин вярва, че общите корени на двете нации осигуряват \"конкурентно предимство пред Запада, което страната му е готова да използва в определени интеграционни процеси\" и изрази надежда, че „здравият разум ще триумфира и Русия, и Украйна ще се насочат към неизбежното сближаване, въпреки че Киев не го иска в момента.\"", "date": "2019.07.15", "title": "Путин за Русия и Украйна: \"Ние сме една и съща нация\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397888-15-%D1%8E%D0%BB%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1099 г. - По време на Първия кръстоносен поход приключва обсадата на Йерусалим, при която кръстоносците успяват да проникнат в града.     1240 г. - Състоява се Битката при Нева, в която новгородската армия, водена от Александър Невски, нанася тежко поражение на шведските сили.     1410 г. - Състоява се Битката при Таненберг между обединените сили на Кралство Полша и Великото литовско княжество и войските на Тевтонския орден.     1669 г. - Регистрирано е най-голямото изригване на вулкана Етна.     1799 г. - Френски войници откриват Розетския камък в пристанището на египетския град Розета.     1895 г. - Бившият министър-председател на България Стефан Стамболов е съсечен в центъра на София и 3 дни по-късно умира от раните си.     1954 г. - Състоява се първият полет на първия американски пътнически лайнер - Боинг 707.     1965 г. - Константинос II е принуден да подаде оставка от поста министър-председател на Гърция.     1966 г. - Подписва се Българо-съветска спогодба за изграждане на атомна електрическа централа в Народна република България.     1997 г. - В Маями, Флорида, серийния убиец Андрю Кунанан застрелва италианския моден дизайнер Джани Версаче пред дома му.     2004 г. - Христо Стоичков е назначен за треньор на Националния отбор по футбол на България.     2006 г. - След 2 години прекъсване се провежда традиционният фестивал Парад на любовта в Берлин.     2010 г. - Аржентина става първата държава в Латинска Америка, която официално разрешава еднополовите бракове.  ", "date": "2019.07.15", "title": "15 юли, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/397889-%D0%BC%D1%81-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0-%D0%B0%D0%BA%D1%82%D1%83%D0%B0%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%84-16", "text": "Извънредно заседание на Министерски съвет днес ще гласува актуализацията на бюджета, налагаща се заради закупуването на 8 изтребителя F-16 от САЩ, които трябва да бъдат заплатени изцяло. Законопроектът е изготвен във връзка с придобиването на нов тип бойни самолети от въоръжените сили на Република България, които са от изключителна важност за националната сигурност и отбраната на страната, за прилагане на механизмите на колективната отбрана на НАТО и общата политика за сигурност и отбрана на ЕС, съобщават от правителствената информационна служба. В четвъртък министърът на отбраната Красимир Каракачанов подписа договорите за закупуване на осемте изтребителя.     Тогава неговият заместник Атанас Запрянов обясни, че в понеделник правителството ще трябва да приеме подписаните от министъра на отбраната четири договора, които \"касаят не само доставката на 8 броя самолети F-16 блок 70, но и доставката на боеприпаси към тези самолети, на ракети въздух-въздух различни класове на тези самолети и доставката на цялото оборудване\". \"Общата стойност на четирите договора, които ще бъдат приети и предложени на Народното събрание за ратификация наистина е 1,256 млрд. долара\", припомни Запрянов в неделя. Очаква се, че до 2023 г. ще бъдат доставени всички самолети в различни периоди. Самолетите са шест едноместни и два двуместни. Съгласно Конституцията и редът на Закона за международните договори на Република България, за да влязат в сила тези договори, следва да бъдат ратифицирани от Народното събрание.", "date": "2019.07.15", "title": "МС се събира извънредно за актуализация на бюджета заради сделката за Ф-16"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/397890-%D0%B2%D1%81%D1%81-%D0%BE%D1%82%D0%BA%D1%80%D0%B8%D0%B2%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D0%BD%D0%BE%D0%B2-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80", "text": "Пленумът на Висшия съдебен съвет открива процедурата за избор на нов главен прокурор. За днес е насрочено заседаниена ВСС, което ще даде начало на процедурата за избор на наследник на Сотир Цацаров. Неговият мандат изтича на 10 януари 2020 г. До 29 юли Пленумът на ВСС ще проведе четири заседания за внасяне на предложения за кандидатури за главен прокурор. Предложения могат да правят не по-малко от трима от членовете на Прокурорската колегия, както и министърът на правосъдието.     Крайният срок за представяне на писмена концепция от кандидатите е 12 август. Месец по-късно Пленумът на ВСС ще проведе заседание за обявяване на датата, часа и мястото на изслушване на кандидатите за главен прокурор. Пленумът на Висшия съдебен съвет ще изслуша допуснатите и ще избере следващия главен прокурор на 24 октомври. За да има избор, за даден кандидат трябва да са гласували поне 17 от общо 25-тимата членове на ВСС. Главният прокурор се назначават и освобождават от президента по предложение на пленума на Висшия съдебен съвет за срок от седем години без право на повторно избиране.", "date": "2019.07.15", "title": "ВСС открива процедура за избор на нов главен прокурор"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/397891-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D0%BD%D0%BE%D0%B2-%D0%B7%D0%B4%D1%80%D0%B0%D0%B2%D0%BD%D0%BE%D0%BE%D1%81%D0%B8%D0%B3%D1%83%D1%80%D0%B8%D1%82%D0%B5%D0%BB%D0%B5%D0%BD-%D0%BC%D0%BE%D0%B4%D0%B5%D0%BB", "text": "Представят проекта за нов здравноосигурителен модел. Той предвижда отпадане монопола на Здравната каса Проектът за нов здравноосигурителен модел ще бъде официално представен. Министър Кирил Ананиев предлага край на монопола на Здравната каса.     Идеята е с нея да се конкурират частни застрахователи. А всеки българин да може да избира къде да внася осемте си процента за здравна застраховка. Частните фондове ще трябва да са специализирани в здравни дейности и няма да могат да правят друг вид застраховки. При частните застрахователи е предвидено да плащаме и потребителска такса. Официално все още не е ясно дали става дума за процент от стойността на здравната услуга, или за фиксирана сума.", "date": "2019.07.15", "title": "Представят проекта за нов здравноосигурителен модел"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/397892-%D0%B4%D0%B2%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B7%D0%B0-%D1%84%D0%B0%D0%BD%D1%82%D0%BE%D0%BC%D0%BD%D0%B0%D1%82%D0%B0-%D0%B1%D0%BE%D0%BB%D0%BA%D0%B0-%D0%BE%D1%82-%D0%B0%D0%BC%D0%BF%D1%83%D1%82%D0%B8%D1%80%D0%B0%D0%BD%D0%B8-%D0%BD%D0%B0%D0%B4%D0%B5%D0%B6%D0%B4%D0%B8", "text": "Най-малко с два милиарда лева олеква тези дни портфейлът на България чрез предплащането накуп на осем свръхзуково летящи артикула, определени от международния класификатор за стоки и услуги като “изтребители”. Повече от карма е, че поколението което ще се роди когато тези безценни хвърчила закръжат в небето над земята българска ще ги изплаща колективно, стотинка по стотинка докато поне се родят внуците на нашите внуци. Защото истинските харчове по такива стопроцентово предплатени луксозни играчки в глобалното надиграване на политическите геймъри започват едва когато правителствата решат да покажат на народите си, че са част от единствената откакто свят светува, голяма игра предрешаваща съдбата човешка, наречена с еднозначната глобална думичка: “War”. Войната – извечното универсално средство за подчиняване волята на мнозинството в изгода на стремежа за власт над всички и всичко на малцинствена група богопомазани или избирателно посочени разпоредители с хода на историята. Войната е страхотен бизнес! – плесват се по челата, някъде в началото на ХХ век новородените от индустриалната революция промишлени корпорации и в кръвосмешателно съдружие с банкерите сядат да разпишат най-доходоносния за всички времена маркетингов план. И задимяват заводите за стомана, поглъщайки товове въглища – началото на въглеродна епоха му казвали… Стига с играта на армиите от оловни войничета, които под ритъма на барабаните се срещали някъде по поляните за да премерят мускулната сила на човеците и конете, плюс хитрината на пълководците определящи изхода на боя преразпределящ територии, населения и богатства. Следвал марша на победителите под окичените със свежи цветя триумфални арки в градовете и бурните овации на мирното население приветстващо актуалните герои. Но това било играта на монарсите – кесаревото кесарю, божието Богу – повтаряли си чернобрадите вдовици докато прибирали в гробищата труповете от поляните. Двадесетото столетие дошло с прозрението, че науката най-после трябва да оправадае парите на индустриалците и банкерите – конвейрите започнали да бълват машините на смъртта. Всяка теория на някой разгадал законите на природата гений, първо се проверявала на бойното поле. Един човек, една картечница и… стотици покосени за миг оловни войничета и коне. Един човек, едно хвърчило, една бомба и… изпепелен до основи цял град с всите му граждани. Или пък оня жълтаво-зеленикав газ подухнат от вятъра към окопите на противника, дето първо бил замислен за производството на минерални торове. Ей на това му се вика прогрес! – доволно протривал ръце преди век новото Негово Величество Капиталът, трупайки в трезорите претопените в златни кюлчета милионни страдания – и на мъртвите, и на оцелелите след поредната война. Дайте още машини, от тия с мерниците! – провиквал се пазарът на смъртта стъкмявайки бюджета за следващата година. Събудете политиците в парламентите да гласуват новите данъци! – спускали нареждането новите Богове на войната от недостъпните пентхаузи на корпоративните си небостъргачи. Медиите да се заемат с тая родена в главите на позавехнали феминистки популистка измишльотина наречена – пацифизъм! – получили депешата от Министерствата на истината т.н. “средства за масова информация”. На Изток обявете Запада за враг, а на Запад – Изтокът да се нарича “Империя на злото”. Ония учени глави, да се размърдат в лабораториите и да го разбият най-после това инатливо ядро на атома, че да лумне онази апокалиптична светлина, която ще роди страхът човешки за оцеляване… Просто бизнес! Повече бомби – повече страх – повече печалби! Нищо лично!… И кинаджиите да престанат с тия блудкави истории за любовта като най-висша човешка ценност – такъв екшън да струи от екраните, такъв да е звуковия ефект от крушумите и бомбите, че чак мирисът на кръвта да се смесва с аромата на пуканките в киносалоните. Компютърджиите да се заемат здраво с дечурлигата – да се научат да убиват първо в дисплеите, а след това лесно ще сменят джойстика с истинските пушкала… Просто бизнес! Нищо лично!.. Е, ако все пак се намери някой налудничав драскач да напише в някоя антиутопия, че “Войната е мир. Свободата е робство. Невежеството е сила” – не го закачайте, ако ще и Оруел да се казва, защото тълпата няма да го разбере и той тихомълком ще си угасне туберколозно в някоя порутена следвоенна ферма говорейки си единствено с животните, недоживял своята “1984”. Така ще е устроен светът оттук нататък – решили големците на едва започналия ХХ век. – Просто ще редуваме “горещите” със “студени” войни, а народите ще си плащат като на поп сметката за избавлението от страха за оцеляване. Тия дни българите ще започнем да плащаме нашата част от сметката. Някакви си два милиарда левчета, като за начало – входен билет за политическия ни истаблишмънт, сбъдващ мечтата му за оставане на власт чрез предплатено участие в “голямата игра”. Можем да си го позволим! – гордо се изпъчи пред камерите главният ковчежник на държавата с чувството на изпълнен дълг като финансов министър. А и какво друго му остава да каже нещастния касиер със сметалото на една малка държавица, с още по-дребни по душа и мировозрение управници, приласкани от умелите глобални играчи с лъскавата покана за членство в елитния, уж “отбранителния клуб” на униформените североатлантически джентълмени. В края на краищата – всяко клубно членство си има цената. Също като партийното членство. Апропо – нали в крайна сметка партиите в техния общ парламентарен клуб, демократично вземат решенията за мира и войната. Ей като онези немски социалдемократи през нажеженото европейско лято на 1914-та, разписали картбланша на Кайзера да разпали първата голяма световна война, утвърдила машините за смърт като най-переспективния занапред бизнес. Или пък онези републикански партийци отвъд океана, възложили през 80-те на един треторазряден холивудски актьор, да изиграе от сцената на Белия дом главната роля във все по-актуалния днес сценарий “Междузвездни войни”. Най-малко два милиарда левчета накуп ще похарчат тия дни с парламентарната благословия управниците ни, за да може някъде след около петилетка над прословутия жълтопаветен символ на властта да прехвърчи парадната формация на осемте суперлуксозни хвърчила, като потвърждение на сбъдната мечта – и ние българята да сме барабар Петко с мъжете, дето заканително размахват пръст на целия свят с предупреждението – ако не слушате, ей това ще ви сполети! Днес всички разбират от самолети – най-вече надвесените над картата на абстрактната българска геополитическа игра, сбраните от села и паланки управници. Но все по-малко остават тези, които могат да си представят войната извън пикселите на геймърското шоу. Затова добре би било големците населяващи коридорите на властта, да престанат да ни занимават с безсмислената си препирня за това дали хвърчилата трябвало да бъдат “фантоми”, “грипени”, “юрофайтери”, “мигове” и прочие продуктовопозиционирани из мейнстрима търговски марки на глобалния военно-промишлен комплекс. Това няма да направи живота ни по-поносим. Никаква полза няма от цялата тая олелия. Половин година предплатените телевизии през час ни въртяха рекламното клипче за някакъв си “супер-фантом” който бил най-доброто хвърчило в света, ама на – никой презабогатял от прехода нашенски олигарх не се реши да го купи за домашната колекция от возила под навеса в къщата за гости. Явно не продават единични бройки, а и олигарсите не обичат да плащат преди да са взели. Всъщност, именно предплащането, веднага и накуп, е нещото което най-много разпалва прословутата нашенска мнителност относно уменията на управниците ни да вземат решения единствено на ползу роду. Историята и архивите на някои немски банки пазят няколко фрапантни случая на оръжейни сделки по времето на царстването по нашите краища на Кобургите довели до височайша лична полза, повлякла след себе си фатален избор на неправилен военен съюзник и като за капак… две национални катастрофи. Но все пак, тогава се е играело по свирката на монархическите дворове. Днес случаят навярно е малко по-друг – почти като в романите на Хърбърт Уелс… Не е нужно да сме фанатично обсебени от научната фантастика, за да предположим, че буреносната киберреволюция, само за дузина години така ще промени театъра на войната, че той ще се играе с помощтта на съвсем друг реквизит. На небесната сцена на следващите, вече чукащи на вратата войни днешните “фантомчета”, “грипенчета”, “мигчета” и прочие именити хвърчила, за които изпосталелите народи броят и последните си милиарди, рядко ще се появяват и то в епизодични роли. Войната вече се води на други бойни полета. Дори днес качеството на телекомуникационните мрежи и обслужващите ги сървъри имат по-страшна сила и от атомните бомби. Макар и пазени в дълбока тайна, също като загадката “Розуел”, вече се подучуват случаи на безследно изчезнали от радарите барабар с пилотите, свръхмодерни военни хвърчила, а вездесъщите спецслужби безуспешно си блъскат главите – кои ще са почти малолетните хакерчета, решили след третата бира да направят за пореден път за смях многозвездните чичковци от онова всяващо глобален респект и страх задокеанско здание с прословутата форма на пентаграма. Дали пък не предплащаме развойната дейност на нечий военно-промишлен комплекс, която ще превърне много скоро купените от нас свръхмодерни днес хвърчила в музейни експонати?!? И съгласно верноподаническите ни съюзни задължения към оня алиансов североатлантически клуб на “униформените джентълмени” да се наложи спешно да се бъркаме за едни нови, и то много повече милиардчета за още по-модерни самолетчета и безпилотни дрончета. Много ли са, малко ли са два милиарда левчета за продънения от прехода от едно разочарование към една мечта портфейл на българина, навярно ще могат да преценят от дистанцията на времето бъдещите историци, когато съчиняват читанките разказващи съдбата българска на неродените днес идни поколения. Каква ли цена ще посочат в учебниците бъдещите историци на днешния комат хляб и животоспасяващи илачи?… Разбира се ако дотогава я има Българията, населена с нашенци!.. А за поколението на нашите родители, съградили държава и отгледали нас, техните наследници от които все още може да се изтиска някой и друг милиард за осмина луксозни едноместни хвърчила, без никакво значение на логото и смъртоносните им способностите, може би ще остане – ФАНТОМНАТА БОЛКА ОТ АМПУТИРАНИТЕ НАДЕЖДИ за един по-сносен и по-смислен живот на достойни българи – такъв какъвто ни го обещаваха при подписването на всевъзможни съюзни договори.      ", "date": "2019.07.15", "title": "Два милиарда за фантомната болка от ампутирани надежди"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/397893-%D0%B7%D0%B0-30-%D0%B3-%D1%80%D0%B0%D0%B7%D0%B3%D1%80%D0%B0%D0%B4%D0%B8%D1%85%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0,-%D0%B4%D0%BE-%D0%BA%D0%BE%D1%82%D0%B0-%D0%BD%D1%83%D0%BB%D0%B0,-%D0%B0-%D1%81%D0%B5-%D0%BE%D0%BF%D1%80%D0%B0%D0%B2%D0%B4%D0%B0%D0%B2%D0%B0%D1%82-%D1%81-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0", "text": "Покрай разграждането на комунизма у нас разградиха държавата и икономиката, до кота нула. От дъното започнахме, а в някои отношения копаем още надолу. И пак сме на дъното на ЕС по всички показатели. И как е сега с проникването на световната култура у нас, и с българската по света? Каква ни е масовата култура? Какъв ни е елитът, като заклеймиха стария елит? Може да се спори много. Но по-важното е, че освен държава, от нас не става и нация. Една част от нея мрази друга част неистово, сякаш е някаква вражеска нация. Друга част вече не знае и български език. 30 години след падането на комунизма политически запалянковци още обясняват колко е лош и страшен. И увлечени в патоса си се опитват да нарисуват някакъв литературен измислен образ на комунизма, всичко било забранено, арестували, подслушвали, само лагери и убийства, много страшно било. Ами страхува се, който го е страх. Имаше хора, които не смееха да разкажат виц в кухнята на жена си, че подслушвали. Сега някак не искам точно такива или хора, които са били на 5-10 годинки през 1989 г. да ми обясняват какъв бил страшен комунизмът. Айде, 30 години преход минаха. За 15 години след войната разрушена Германия стана първа икономическа сила, Италия стана просперираща държава. У нас не е имало разрушения. Сами си ги направихме, вместо да надграждаме и развиваме завареното. 2 млн. емигрирали по официалното преброяване, 23-24% от населението, без война. Идеологическата параноя затри всичко. И продължава. Кажете нещо за сегашното ни състояние, за бъдещето. Не може 30 години оправдания с комунизма и колко бил страшен.      ", "date": "2019.07.15", "title": "За 30 г. разградиха държавата и икономиката, до кота нула, а се оправдават с комунизма"}
{"url": "http://www.classa.bg/%D1%81%D0%B2%D1%8F%D1%82/item/397884-%D1%86%D0%B5%D0%BD%D1%82%D1%8A%D1%80%D1%8A%D1%82-%D0%BD%D0%B0-%D0%BD%D1%8E-%D0%B9%D0%BE%D1%80%D0%BA-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%82%D0%BE%D0%BA-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80-%D0%B2-%D1%82%D1%80%D0%B0%D0%BD%D1%81%D1%84%D0%BE%D1%80%D0%BC%D0%B0%D1%82%D0%BE%D1%80", "text": "Районът на Манхатън (Ню Йорк, САЩ) е претърпял частично затъмнение следобед на 13 юли. Електроснабдяването е напълно възстановено почти пет часа след произшествието. Първоначално няколко души, присъстващи в района, казаха, че са чули голяма експлозия точно преди да спре светлината. Предварителната версия показа, че провалът е в шахтовата система на центъра на града. Часове по-късно местните власти разкриха, че прекъсването на електрозахранването е станало в резултат на пожар в електрически трансформатор, разположен на пресечната точка на 64-та Западна улица и Уест Енд авеню. Кметът на града Бил де Блазио подчерта, че това е механичен проблем, който не е свързан с никаква \"мръсна игра\". \"Сирените звучат навсякъде, всички хора просто стоят пред сградите си\", написа жител на Ню Йорк. Мрежата на метрото в града бе засегната и много от влаковете са били парализирани от липсата на светлина. Асансьорите също са заседнали в сгради в засегнатия район, като Рокфелер център, една от най-емблематичните сгради в Ню Йорк. Някои изображения, споделени в социалните мрежи, показват, че гигантските екрани на Таймс Скуеър, едно от любимите места на туристите и символ на този град, също са били изключени. Това прекъсване на захранването става точно на 42-та годишнина от друго затъмнение, което обхвана Ню Йорк и окръг Уестчестър в мрака в нощта на 13-14 юли 1977 година.", "date": "2019.07.15", "title": "Центърът на Ню Йорк остана без ток след пожар в трансформатор"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/397880-%D0%BA%D0%BE%D0%BC%D0%BF%D1%8E%D1%82%D1%80%D0%B8-%D0%B8-%D0%BA%D0%BE%D0%BC%D0%BF%D0%BE%D1%82%D0%B8", "text": "Пак се връщаме към преславното минало, когато компютрите от новините се оказваха правописна грешка и ставало дума за компоти. “Суперкомпютър като на НАСА догодина в България“ – тържествено оповестява успехите на правителството “ТРУД“. Дотук – добре, ще си имаме компютър като в НАСА, ами като си нямаме астронавти – за какво ще го използваме? Отговор дава всезнаещият “СТАНДАРТ“ – “Уред вади кърлежи чрез компютъра“ – ето, учените ни вече са открили едно полезно приложение на високите технологии! Високите технологии се намесват вече навсякъде в живота ни – според “ТРУД“ “Повече хора правят секс в интернет“! Това, според популярната у нас г-жа Кобилкина, се дължи на това, че “когато вали и е студено, тогава хората предпочитат да правят секс по интернет и да не излизат от вкъщи“. И препоръчва да се възползваме от затоплянията – “Дано да има повече слънце в България и да има повече страстен секс по плажове и полянки“. На това навремето му се казваше кърска… Политкоректно речено – любов, но това са отживелици – вече ще му казваме кърски секс. Малко противоречие откриваме в следващ брой на трудовия всекидневник – “Климатичните аномалии съсипват кръвното и секса“ – от топлото тая работа вече не била оная. Хайде, разберете се – полезни ли са жегите за преборване с демографската криза или като напротив, преди да сме хванали някой и друг вирус в компютъра! Да ви имах проблемите – би рекъл просветният министър г-н Вълчев, когото така побъркаха със спора за учебниците по история, че дори забрави кога започва учебната година. Пред “СТАНДАРТ“ министърът обяснява, че “Издателствата имат около 5 месеца да преправят учебниците си, като това по никакъв начин няма да повлияе на началото на учебната година“. Броим на пръсти пет месеца от края на юни – очевидно, според министъра, учебната година ще започне някъде в началото на декември – малко преди Коледната ваканция! Имаме новина, скъпи ученици! Но декември е още далече, време е за слънце, море, сезонът на дините едва сега започва – дано излязат най-после нашите, че гръцките са доста скъпички, и “24 ЧАСА“ ни дава пример за хуманно отношение към всички живи същества – независимо дали махат с опашка или не – “Палестинец къпе коня си на плаж в ивицата Газа в лятната жега“ – четем под снимка на кон, намърдал се сред къпещи се в морето хора. Палестинците праха ни дишат – ние конете само по магистралите ги пускаме, да се надбягват с колите, а в морето си къпем джиповете – “Тузарски джип заседна на плаж “Перла“ – това е текстът под почти идентична снимка в “МОНИТОР“. Ами – като си няма кон – джипа си ще къпе човекът, вие какво искате – некъпан ли да го кара! Имаме си вече щастливи кокошки, имаме си щастливи къпани коне, имаме си и щастливи джипове – а къде, пита се, сме ние? Добре че сме щастливи да си имаме приятели, които да ни го подскажат – “Изворът на българското щастие е ракията“ – светва ни в “24 ЧАСА“ американският писател Ерик Уайнър. Добре че дойде някой да ни го рече в прав текст, ние досега все си се съмнявахме!  ", "date": "2019.07.15", "title": "Компютри и компоти"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397887-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B8-%D0%BA%D0%B8%D1%80%D0%B8%D0%BA-%D0%B8-%D1%8E%D0%BB%D0%B8%D1%82%D0%B0", "text": "  Св. Юлита произлизала от рода на предишните римски царе. Овдовяла на млади години, като имала само един тригодишен син Кирик. Тя живеела в гр. Икония (област Ликаония) и цяла била предадена на Христовата вяра. Своя син тя кръстила веднага след рождението му, а като станал на три години, научила го на вяра и молитва, доколкото едно дете на такава възраст може да възприеме. Когато при Диоклетиан  настанало гонение и в Ликаонската област, Юлита взела тригодишния си син и с двете си верни слугини избягала в Селевкия. Когато започнали и тук да преследват християните, тя отишла в Килийския град Тарс. Но и тук не могла да се скрие и скоро била изведена със сина си на съд. Управителят я попитал за нейното име, род и отечество. Тя се нарекла само християнка. Управителят тогава й отнел сина и заповядал да я бият с волски жили. Детето жално гледало майка си, плачело и искало да се изтръгне из ръцете, които го държали. Управителят се опитал да го погали, но Кирик с висок глас извикал: \"Аз съм християнин, пусни ме при мама!\" И взел с ръчичките си да драска управителя, като отвръщал лице от него.     Озлобеният управител го блъснал от своето високо седалище. Кирик паднал надолу и удряйки главичката си по каменните стъпала, обагрил това място с кръвта си и предал Богу своята света и невинна душа. Виждайки как Кирик пострадал преди нея, св. Юлита се изпълнила с радост и поблагодарила на Бога, загдето нейният син се удостоил с мъченически венец. След много мъки и Юлита била посечена с меч. Това станало в 304 година. Телата на пострадалите за Христа майка и дете били хвърлени без погребение да бъдат изядени от зверове. Но две слугини нощно време ги взели и погребали. Едната от тях доживяла възцаряването на  . Тя показала на вярващите мястото, където били погребани мъчениците и разказала за тяхното мъченичество. Мощите на светците били намерени нетленни. И до днес те са чудотворни. Част от тия мощи се намира в  , в църквата \"Св. Богородица\".", "date": "2019.07.15", "title": "Св. мъченици Кирик и Юлита"}
{"url": "http://www.classa.bg/%D1%81%D0%B2%D1%8F%D1%82/item/397881-%D0%BA%D0%B8%D1%82%D0%B0%D0%B9-%D1%81-%D0%B0%D0%BC%D0%B1%D0%B8%D1%86%D0%B8%D0%BE%D0%B7%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%E2%80%9E%D0%BB%D0%BE%D0%B2-%D0%BD%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%E2%80%9C-%D1%87%D1%80%D0%B5%D0%B7-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D1%80%D0%B0%D0%B4%D0%B8%D0%BE%D1%82%D0%B5%D0%BB%D0%B5%D1%81%D0%BA%D0%BE%D0%BF", "text": "Китайски учени представиха своите 10-годишни планове за най-големия сферичен телескоп в света (FAST), който включва търсенето на обитаеми планети извън нашата Слънчева система, според статия, публикувана наскоро в научното списание „Изследвания в областта на астрономията и астрофизиката\". Основната цел ще бъде да се търсят екзопланети в радиус от 100 светлинни години от Земята, въз основа на техните магнитни полета, които ги предпазват от слънчевия вятър и им позволяват да приютят живота, както се случва с нашата планета. \"Без защитата на магнитното поле, атмосферата на Земята ще бъде пометена от слънчевия вятър и повечето живи същества не биха оцелели, защото бихме били изложени на суровата космическа среда\", каза главният учен на FAST Ли Ди. Друга мисия на FAST е да слуша междузвездни радиосигнали, за да идентифицира хипотетични извънземни. \"Ако в открития космос има цивилизация, радиосигналът, който тя изпраща, ще бъде подобен на това, което можем да получим, когато се приближава пулсар,\" каза членът на Китайската академия на науките.", "date": "2019.07.15", "title": "Китай с амбициозен план за „лов на извънземни“ чрез гигантски радиотелескоп"}
{"url": "http://www.classa.bg/%D1%81%D0%B2%D1%8F%D1%82/item/397882-%D0%B1%D0%B8%D0%B2%D1%88-%D1%80%D1%83%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D0%BA-%D0%B6%D0%B8%D0%B2%D0%B5%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-60-%D0%B3%D0%BE%D0%B4%D0%B8%D0%BD%D0%B8-%D1%81%D0%B0%D0%BC%D0%BE-%D1%81-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%BE%D0%B7%D1%8A%D0%BA", "text": "Лекарите от Москва (Русия) откриха, че един мъж е живял повече от 60 години само с половината от мозъка си, след извършване на компютърна томография на главата му. Пациентът е бил приет в болница с нарушения в кръвообращението и след преглед на снимките специалистите са видели, че той има „черна дупка\" на мястото на лявото си мозъчно полукълбо. Те били още по-изненадани, когато научили, че този човек никога не е имал двигателни или зрителни проблеми и винаги е водил нормален живот. Всъщност, той завършил висше образование, служил е в армията и е формирал семейство, без да осъзнава състоянието си, съобщиха местните медии на 11 юли. Този човек е бил отведен в медицински център, защото подвижността на ръцете и краката му намалявала. Диагнозата установила, че той е претърпял преходна исхемична атака: временно прекъсване на притока на кръв към мозъка, чиито симптоми изчезват за кратко време. Когато тази атака свършила, функциите на крайниците му били възстановени и той е бил изписан. Въпреки че е уникален клиничен случай, пациентът отказал да проведе допълнителни изследвания. \"Живеех нормален живот, нищо не ме притесняваше и сега не се нуждая от слава\" , казал той, отбелязвайки, че дори не иска да мисли за факта, че е с половин мозък. Лекарите са стигнали до заключението, че това е вроден дефект, защото, \"когато мозъчните функции на ембриона все още не са разпределени, мозъкът има огромен ресурс за преразпределението им и ако едната полусфера е повредена или не е развита, втората поема напълно функциите и на двете\", обясни Марина Аникина, един от невролозите, отговарящи за този случай.", "date": "2019.07.15", "title": "Бивш руски войник живее повече от 60 години само с половин мозък"}
{"url": "http://www.classa.bg/%D1%81%D0%B2%D1%8F%D1%82/item/397883-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%BE%D1%80%D1%8A%D0%B6%D0%B8%D1%8F,-%D0%BA%D0%BE%D0%B8%D1%82%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%B2-%D0%BE%D0%BF%D0%B8%D1%82%D0%B0-%D1%81%D0%B8-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82", "text": "Министърът на комуникациите и информацията на Венецуела, Хорхе Родригес, представи на 13 юли убедителни доказателства за предполагаемото участие на опозицията, водена от Хуан Гуайдо, в кражбата на оръжия от Боливарската национална гвардия (ГНБ), които са били използвани при опита за преврат на 30 април. Високопоставеният служител съобщи от двореца Мирафлорес, че след проследяване на липсващите оръжия от официален склад за оръжие, венецуелските власти са хванали Едуардо Гарсия, Ерик Санчес и Джейсън Париси в опит да продадат на агент под прикритие пет автомата AK-103 и 10 зарядни устройства за $ 35,000. Той заяви, че този случай, в който участват кръгове близки до Гуайдо, показва, че венецуелската опозиция присъства на масата за диалог, докато \"продължава с насилствения дневен ред\". \"Колко още членове на Конституцията възнамеряват да нарушат? Защо винаги са свързани с актове на насилие и оръжия?\", попита Родригес, който напомни на венецуелската опозиция, че \" не може да има няколко програми и трябва да се играе честно\". Министърът уточни, че разследването продължава и обяви, че неговото правителство ще представи всички доказателства на диалоговата маса в Барбадос, за да покаже, че опозицията \"продължава да прибягва до насилствени действия\".", "date": "2019.07.15", "title": "Венецуела: Опозицията открадна държавни оръжия, които използва в опита си за преврат"}
{"url": "http://www.classa.bg/%D1%81%D0%B2%D1%8F%D1%82/item/397875-%D1%82%D0%BE%D0%B9-%D0%B8%D0%B7%D0%B1%D1%8F%D0%B3%D0%B0-%D0%BF%D1%80%D0%B8-%D0%BA%D0%B8%D0%BC", "text": "Синът на бивш южнокорейски външен министър емигрира в Северна Корея. За близките му това е истинска семейна трагедия. А в бившата му родина Южна Корея никой не може да разбере мотивите за тази стъпка.         Когато 73-годишният южнокореец Чо Ин-гък пристига на летището в Пхенян, севернокорейските партийци го приветстват с \"добре дошъл\". Новодошлият иска да се засели в Северна Корея и \"да посвети живота са на корейското обединение\", пише верният на режима в Пхенян пропаганден сайт Uriminozokkiri. Според изданието, Ин-гък смятал Северна Корея за истинската му родина. В Южна Корея и обществото, и правителството са силно смутени от този случай. От Министерството на отбраната в Сеул обявиха, че обстоятелствата още не са изяснени.  Как е влязъл без виза? Чо Ин-гък не е имал виза за Северна Корея, каквато се изисква от южнокорейските граждани за влизане в страната. Ако се върне в Южна Корея, ще бъде съден, защото преминаването на границата към Северна Корея без разрешение е наказуемо, според южнокорейските закони.     От   насам на пръстите на едната ръка се броят случаите на избягали в Северна Корея южнокорейци. Обикновено това са хора, бягащи от правосъдието, или пък с някакви лични проблеми. Известен е например случай, при който през 2014 г. южнокореец потърсил убежище в Пхенян, защото не можел да плаща дълговете си. Само че скоро след бягството си той бил безмилостно разстрелян от режима на Ким. Война, разделение и диктатура Семейната история на Чо е тясно свързана с историята на страната му. Дядо му бил един вид ментор на основателя на Северна Корея Ким Ир Сен. През 1920-те години Ким Ир Сен посещавал военната академия в Китай, основана от дядото на Чо. Преди Втората световна война бащата на Чо, Чо Док-син, следвал германистика в една китайска военна академия, а след войната бил посланик на Южна Корея във Федерална република Германия, както и външен министър. По време на военната диктатура в Южна Корея при управлението на Пак Чжън-хи, който между 1963 и 1979 има пет президентски мандата, Чо Док-син обръща гръб на официалния курс. През 1976 г. емигрира със съпругата си Руи Ми-йеонг в САЩ, където двамата се ангажират в съпротивата срещу военната хунта. През 1986 г. Чо Док-син и съпругата му емигрират в Северна Корея, а случаят вдига голям шум в медиите. Бащата на Чо е приет сред политическия елит в Пхенян, няколко години след бягството му в Северна Корея обаче почива. Съпругата му Ми-йеонг до смъртта си през 2016 г. е лидер на \"Партията на младите приятели на религията на небесния път\". Чо и съпругата му са погребани на Гробището на мъчениците, което е голяма чест, оказвана само на избрани граждани в Северна Корея. \"Син на изменници на родината\" Двамата оставят сина си Чо Ин-гък в Южна Корея, където, според южнокорейски медии, той е имал тежък живот. Бил е стигматизиран като \"син на изменници на родината\" и живеел в изолация. Освен това години наред е бил под наблюдение на южнокорейските тайни служби. Едва след демократизацията на Южна Корея му било разрешено да посети гроба на родителите си в Северна Корея.     В новата си родина Чо Ин-гък несъмнено ще се ползва с много привилегии.   инструментализира случая като убедителна победа на пропагандата и доказателство за превъзходството на севернокорейската система. Само че за този живот в комунистическа Северна Корея Чо Ин-гък плаща висока цена: семейството му - съпругата и деца му - са останали в Южна Корея и е съмнително дали някога изобщо той ще може да ги види отново.", "date": "2019.07.15", "title": "Той избяга при Ким"}
{"url": "http://www.classa.bg/%D1%81%D0%B2%D1%8F%D1%82/item/397876-%E2%80%9E%D1%82%D1%83%D0%BD%D0%B5%D0%BB%D0%BD%D0%B8-%D0%BF%D0%BB%D1%8A%D1%85%D0%BE%D0%B2%D0%B5%E2%80%9C", "text": "Американската армия харчи значителни ресурси и сили, за да подготви войници за възможни военни операции под земята. Факт е, че подземната среда сега значително намалява технологичното превъзходство на САЩ, пише изданието RealClear Defense. \r\n Бойни действия под земята могат да се водят практически навсякъде, а задачата на армията е да се подготви за битки с всички възможни противници, споменати в Националната стратегия за отбрана от 2018 година, включително Русия, Китай, Иран, Северна Корея, обяснява авторът, анализатор по националната сигурност от Асоциацията на армията на САЩ Джеремая Розман (Jeremiah Roseman). \r\n Това могат да бъдат не само специализирани военни съоръжения, но и различни селски тунели, пещерни комплекси, промишлени бункери, градски канализационни системи. \r\n Проблемът е, че практически няма конкретни указания от страна на Министерството на отбраната, определящи действията на американската армия под земята: има отделни споменавания в наръчниците за обектите на градската среда — метрото, канализацията, мазетата. \r\n Първият документ за подземната война излезе в края на 2017 година и се нарича „Обучение на малки единици в подземни среди“. \r\n Сега с тактически подземна подготовка и обучение, се занимава, по-специално, една от най-големите военни бази на Форт Беннинг, който се нарича Център за обучение и подобряване на бойните умения на армията на САЩ. \r\n Според публикацията, войниците се обучават в лабиринти, изградени от морски контейнери, които имитират тунели. Тактически подземни учения на САЩ се провеждат заедно с партньори, например по време на ученията Juniper Cobra в Израел. \r\n По отношение на финансирането, изданието посочва сумата от 572 милиона щатски долара. По-голямата част от парите ще бъдат изразходвани за закупуване на оборудване. \r\n           Например, инструменти, за да може армията да създаде свои собствени тунели под земята, а обичайните пушки са прекалено тежки, за да бъдат използвани в тези условия: нужни са компактни автоматчета с фенери. \r\n Особено внимание се отделя на подземната връзка и как се осъществява подаването на информация в подземна среда – също се предполага наличието на спецтехника. \r\n Като решение се разглежда смарт-радиото MPU5, въз основа на което може да се изгради специална мобилна мрежа за свързване на войници с командир, който може да следи движенията им под земята. \r\n Необходими са също специални дихателни апарати, интелигентна оптика с термовизионни камери. \r\n Част от бойните задачи под земята могат да се възлагат на роботи, пише анализаторът. Но това предполага и възможността за техническа грешка. \r\n Роботите могат да поемат част от бойните мисии под земята, могат да осигурят защита на войниците, осведоменост за ситуацията и, в някои случаи, стрелба. \r\n Също така, на роботите могат да поверят логистиката и откриването на химически заплахи. \r\n Изключително важно е да се вземат предвид психологическите последици от боевете под земята, в тъмни и изолирани пространства, за войниците. На това се основава обучението на персонала и разработването на тактика — обобщава авторът. \r\n Подземните операции се планират като част от мащабни диверсии, когато противникът не подозира за възможната заплаха, а това, че се създават тунели под земята, на практика във всяка държава, в която има американски военни бази ( при това властите на съответната държава дори не подозират за това, тъй като тунелите се проектират на чужда територия, но се създават за целите на САЩ. \r\n \r\n   \r\n", "date": "2019.07.15", "title": "„Тунелни плъхове“"}
{"url": "http://www.classa.bg/%D1%81%D0%B2%D1%8F%D1%82/item/397877-%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2-%D0%BF%D0%B0%D1%80%D0%B8%D0%B6", "text": "  Въпреки засилените мерки за сигурност, все пак се стигна до повишаване на напрежението Тълпи от протестиращи излязоха на улиците на Париж след военния парад по случай националния празник на Франция в неделя, предава РИА Новости, цитирана от \"Фокус\".   Въпреки засилените мерки за сигурност, все пак се стигна до повишаване на напрежението, коментира агенцията. След края на военния марш, с който Франция отбелязва 14 юли - денят на щурма на Бастилията, големи групи от хора, скандиращи лозунги на „жълтите жилетки“ започнаха да събарят и прескачат поставените заграждения. В резултат органите на реда са използвали сълзотворен газ за да разпръснат протестиращите. По данни на френски медии са арестувани четирима души, в това число и главният идеолог на движението на „жълтите жилетки“ Ерик Дрес.       ", "date": "2019.07.15", "title": "Безредици в Париж"}
{"url": "http://www.classa.bg/%D1%81%D0%B2%D1%8F%D1%82/item/397878-%D1%82%D1%83%D1%80%D1%86%D0%B8%D1%8F-%D0%B5-%D0%BB%D0%B8%D1%87%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%BF%D1%83%D1%82%D0%B8%D0%BD", "text": "Експертът изтъква, ако не е била личната намеса на руския президент, договорът нямало да се сключи Договорът за закупуването от страна на Турция на отбранителните системи С-400 от Русия, което предизвика криза в отношенията между Вашингтон и Анкара се превърна и в новина от световния дневен ред, пише турската секция на Евронюз.    Според някои анализатори реализирането на този договор ще тласне още по-напред отношенията между Анкара и Москва, в сравнение с отношенията на Турция с Европа и САЩ.  Директорът на базираният в Москва Център за анализ на стратегиите и технологиите Руслан Пухов окачествява продажбата на С-400 за Турция като личен успех на руския президент Владимир Путин, изтъквайки, че с това споразумение Русия е постигнала огромен успех на международната сцена.  По думите на Пухов договорът за продажбата на С-400 е нещо повече от оръжейна сделка и занапред това ще увеличи влиянието на Русия над Турция.  „Това е нещо повече от оръжейна търговия. Това е огромен успех за Русия на международната сцена. Това е категоричен успех на Путин. Защото, ако не беше неговата лична намеса, сделката нямаше да се сключи“, заявява Пухов пред Евронюз.  Пухов подчертава големите ползи за Русия от въпросната сделка и допълва: „Предимствата за Русия са ясни: нейното влияние върху Турция ще нарасне, ще спечели пари, ще се създаде възможност за продажба на нови продукти на Турция, открива се възможност и за „тролване“ на американците.“  Пухов акцентира, че отношенията на Русия с Турция ще преминат в нов етап и отбелязва, че гаранциите за сигурност, които руснаците дават са повече в сравнение с тези на европейците и американците. „Ние ставаме все по-тясно свързани с турците. И за двете страни ще бъде по-лесно да постигнат разбирателство. Когато се купуват оръжия, това означава, че се купува и сигурност“, заявява руският специалист.   \r\n  ", "date": "2019.07.15", "title": "Турция е лична победа на Путин"}
{"url": "http://www.classa.bg/%D1%81%D0%B2%D1%8F%D1%82/item/397879-%D0%B8%D0%B7%D0%B1%D0%BE%D1%80%D1%8A%D1%82-%D0%BD%D0%B0-%D0%B4%D0%BE%D0%BD%D0%B1%D0%B0%D1%81-%D0%B5-%D1%80%D1%83%D1%81%D0%B8%D1%8F", "text": "В центъра на Донецк се появи електронно табло, на което се показва броят на гласовете в подкрепа на акцията „Изборът на Донбас“. Жителите на Донбас, уж по собствена инициатива, са се обърнали към Владимир Зеленски с искане/молба да се предостави „автономия”/”специален статут”, връщане на пенсиите, да им позволи да говорят руски, и така нататък ... Декларирам отговорно: цифрите на това табло са изсмукани от пръстите на някой политолог, който заслужава разстрел за държавна измяна.     Според проучвания на Агенцията за социално и политическо моделиране „Вайс Новоросия” 53% от жителите на Донецката народна република смятат тази акция за „идеологическа диверсия“, 32% за „откровено предателство“, 9% като „глупост, чиито последствия са по-лоши и от предателство”. Жителите на ДНР не се нуждаят от автономия (специален статут и т.н.) в рамките на Украйна. Огромното мнозинство от жителите на ДНР (87%) от 2014 г воюват и все още воюват за ПРИСЪЕДИНЯВАНЕ към РУСКАТА ФЕДЕРАЦИЯ чрез втори референдум. Или (94%!) поне за признаването на Републиката за независима - по примера на Южна Осетия/Абхазия и за приятелски отношения с Русия. Организатори на действието - глупаци и предатели, вън от Републиката!    ", "date": "2019.07.15", "title": "Изборът на Донбас е Русия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397869-he%D1%89a%D1%82a,-%C4%B8o%D0%B8%D1%82o-%D0%BD%D0%B8%C4%B8o%D0%B9-%D0%BDe-%D0%B2%D0%B8-%C4%B8a%D0%B7%D0%B2a", "text": "B динaмичния cвят днec, ĸoйтo дaвa вcяĸaĸви възмoжнocти зa пpoмянa мнoгo xopa ce ĸoлeбaят дaли дa избepaт пpoфecиoнaлнoтo cи paзвитиe в гoлeмия гpaд , ĸoйтo пpeдлaгa мнoгo възмoжнocти и yдoбcтвa или дa избepaт пo-тиxи мecтa, дaлeч oт индycтpиятa и cyмaтoxaтa. Избopът зa пpeмecтвaнeтo oт гoлям в мaлъĸ гpaд ĸpиe peдицa пpeдимcтвa и нeдocтaтъци, ĸoитo ce paзбиpaт eдвa в пocлeдcтвиe, пише Мъни бг. B мaлĸия гpaд мeдицинcĸитe ycлyги нe ca тoлĸoвa дocтъпни, ĸaĸтo в cтoлицитe и paзвититe нaceлeни мecтa. Ha нaпpaвилитe тoзи избop зa мaлĸo нaceлeнo мяcтo мoжe дa им ce нaлoжи дa чaĸaт дocтa дългo пpeд лeĸapcĸия ĸaбинeт. Ocвeн тoвa в гpaдa мoжe дa нямa cпeциaлиcт, ĸaĸъвтo тe тъpcят и дa e нeoбxoдимo дa пътyвaт дo oблacтeн гpaд, зa дa ce cpeщнaт c тaĸъв.      Πpeдимcтвoтo нa пpeмecтвaнeтo нa мяcтo c пo-мaлĸo xopa e и дaлeч пo-мaлĸoтo шyм. Πo-cпoĸoйният живoт и липcaтa нa тoлĸoвa xopa, ĸoитo нeпpecтaннo бъpзaт, нe пpичинявaт cтpec, ĸoeтo пpaви мaлĸитe нaceлeни мecтa щaдящи здpaвeтo. Oпpeдeлeнo имa oгpoмнa paзлиĸa в oбpaзoвaниeтo в гoлeмия гpaд и тoвa в пo-мaлĸитe гpaдoвe.      Дeцaтa нямaт eднaĸви възмoжнocти, тъй ĸaтo cтoлицитe и oблacтнитe гpaдoвe винaги пpeдлaгaт мнoгo дoпълнитeлни ĸлacoвe, ĸypcoвe, paзлични видoвe cпopт и инициaтиви зa yчeницитe. Toвa, ĸoeтo мoжe дa ce oĸaжe oгpoмeн плюc и дa cпecти cpeдcтвa e пapĸиpaнeтo. Житeлитe нa мaлĸия гpaд мoгaт дa cпpaт ĸoлитe cи пoчти нaвcяĸъдe бeз дa ce oпacявaт oт глoбa, или, чe нямa дa нaмepят aвтoмoбилa cи пo-ĸъcнo. Зa тeзи, ĸoитo ce мecтят oт гoлям в мaлъĸ гpaд oгpaничeният избop oт cтoĸи и пpoдyĸти мoжe дa бъдe мнoгo дpaзнeщ и paзoчapoвaщ.      Mecтнитe житeли oбaчe ca cвиĸнaли. Ha тяx им ce нaлaгa дa пътyвaт дocтa вpeмe дo пo-гoлямo нaceлeнo мяcтo, oтĸъдeтo дa cи нaбaвят нeoбxoдимитe нeщa, нo зa тяx тoвa ce e пpeвъpнaлo в pyтинa. Зa cъжaлeниe в мaлĸoтo oбщecтвo имa и пo-мaлĸo възмoжнocти зa paбoтa. Иcтинaтa e, чe тeзи, ĸoитo ce мecтят щe тpябвa дa пpaвят ĸoмпpoмиcи. Чecтo cpeщaнo e xopaтa дa нe paбoтят тoвa, зa ĸoeтo имaт oбpaзoвaниe или пpoфecиoнaлнa ĸвaлифиĸaция. Ocвeн тoвa нe caмo мaгaзинитe, a и вcичĸo в бизнec ceĸтopa зaтвapя пo-paнo. A нeдeля e пoчивeн дeн в нaй-дoбpия cлyчaй, тъй ĸaтo пoняĸoгa oбeĸтитe и ycлyгитe пoчивaт пpeз цeлия yиĸeнд, a cъщo и нa нaциoнaлнитe пpaзници. Oбщecтвeният тpaнcпopт e пpeз твъpдe гoлeми интepвaли. B мaлĸитe гpaдoвe aвтoбycитe нe ca нa вceĸи няĸoлĸo минyти ĸaĸтo в cтoлицaтa. Te имaт гpaфиĸ, ĸoйтo cпaзвaт cтpиĸтнo и c мaлĸo зaĸъcнeниe чoвeĸ мoжe дa cи oбъpĸa плaнoвeтe зa дeня, тъй ĸaтo щe чaĸa дългo дo cлeдвaщия aвтoбyc.  ", "date": "2019.07.15", "title": "Heщaтa, ĸoитo ниĸoй нe ви ĸaзвa..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397870-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-15-%D1%8E%D0%BB%D0%B8", "text": "ОВЕН ( 21 март - 20 април ) Възможно е спешно бизнес пътуване, подписване на договори и ново запознанство в любовен план. Толкова много впечатления ще получите днес, че ще бъдете възхитени. Сложностти могат да се появят с получаването на пари. Особено, ако прехвърляте на лична сметка. Опитайте се да останете спокойни, пред лицето на всякакви ситуации. ТЕЛЕЦ ( 21 април - 21 май )  Може отчаяно да се влюбите в човек, който преди не ви е бил симпатичен. Странно, но факт. Ако разберете, че чувствата ви са взаимни, тогава не спирайте. Работата ви, ще изисква максимална подреденост и вникване подробно в детайлите. Компетентно управлявайте средствата и бъдете по-икономични. БЛИЗНАЦИ ( 22 май - 21 Юни ) Трябва да станете по-малко критични в оценките си, за действията на околните. Ако покажете хладнокръвие, това ще е за добро. Интуицията ще ви помогне да разрешите дългогодишен проблем, свързан с вас и близък приятел. Ще откриете за себе си нещо, което преди ви е изглеждало незначително. От рискови и опасни спортове, трябва да се откажете.   РАК ( 22 юни - 23 юли ) Трябва да покажете компетентност по тези въпроси, които ще обсъждате с колегите и шефа. Ако изкажете мнение, аргументирайте се. Строго планирайте пътуванията, работните моменти и личната сфера, така ще постигнете положителни резултати. Благоприятна и полезна за вас ще бъде среща с приятел-бизнесмен. ЛЪВ ( 24 юли - 23 август ) Очаква ви натоварен ден. Вие ще бъдете в центъра на вниманието, ще направите интересна екскурзия и ще създадете добри контакти. Творческите личности, трябва да покажат своя талант, независимо от наличието на пари или влиятелни връзки. Способни сте на много, ако слушате интуицията си. За среща, по-добре изберете друга вечер. ДЕВА ( 24-ти август - 23 септември ) Необходимо е, да съберете волята си в юмрук и да работите, докато трудът ви, не донесе плодове. Ако ситуацията във финансовата сфера се промени към по-добро, не бързайте да харчичте всичко и не организирайте пазаруване. Колкото по инициативни сте в личния си живот, толкова по-добре за по-нататъшните отношения с любимия човек. Опитайте се, да не говорите твърде много за себе си. ВЕЗНИ( 24 септември - 23 октомври) Очаква ви щастлив ден, ако преди това сте работили върху себе си. Има шанс да реализирате желанията си, без специални загуби и съмнения. Благоприятен ден, за тези които работят в областта на икономиката, политиката и строителството. Разумният подход към отношенията с любимия човек, ще ви помогне да откриете нови хоризонти и дори да експериментирате.   СКОРПИОН ( 24 октомври - 22 Ноември ) Поради прекалената си упоритост, може да навредите на себе си и вашите колеги. Може да отчуждите онези, които преди това, са ви помагали искрено. Необвързаните, могат да се влюбят, а семейните не трябва да изясняват отношенията си със съпруга, особено в присъствието на други. Може да получите проект, който ще ви донесе ползи.   СТРЕЛЕЦ ( 23 Ноември - 21 Декември ) Отстоявайте своето мнение, за да намерите и укрепите своето място под слънцето. Проблемите в кариерата, ще бъдат решени, благодарение на постоянството и здравия ви разум. Не търсете нови приятели, а също и се откажете от откровени разговори с близките. За да се отървете от песимистичното настроение, трябва да се заемете с йога и да релаксирате. КОЗИРОГ (22 Декември - 20 януари ) Трябва да бъдете толеранни към всеки, с когото съдбата ви сблъска. Бъдете организирани и гъвкави, ако става дума за нова работа. Откажете се от хазарт, инвестиране на пари и оферти с търговски характер. Ако сте прекалено сдържани в чувствата, това ще доведе дисхармония в отношенията с вашият възлюбен.  ВОДОЛЕЙ ( 21 януари -  19  февруари ) Възможна е среща с лице, от което зависи вашата бъдеща кариера. Вярвайте повече на себе си, а не на думите на другите хора. За да постигнете стабилност, не се бавете с инвестициите. Има възможност да намерите нещо, което отдавна сте загубили. В допълнение, може да се сдобрите с някой и да установите топли отношения.   РИБИ ( 20 февруари - 20 март ) Сами, ще успеете да се справите с промените в личната сфера. Ще започнете да гледате към някои неща по различен начин, което ще ви е от полза. Перспектива в работата очаква онези, които незабавно решават всички професионални проблеми. Вярвайте на колегите, но също така бъдете бдителни при подписването на документи. Вечерта ви чака пътуване.", "date": "2019.07.15", "title": "Дневен хороскоп 15 юли"}
{"url": "http://www.classa.bg/%D1%81%D0%B2%D1%8F%D1%82/item/397871-%D0%BA%D0%BE%D0%B8-%D1%81%D0%B0-%D1%82%D1%80%D0%B8%D1%82%D0%B5-%D0%B3%D0%BE%D0%BB%D0%B5%D0%BC%D0%B8-%D1%80%D0%B8%D1%81%D0%BA%D0%B0-%D0%BF%D1%80%D0%B5%D0%B4-%D0%B3%D0%BB%D0%BE%D0%B1%D0%B0%D0%BB%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "Във време, в което американските пазари на акции купонясват като за последно, глобалните пазари на облигации, както и действията на водещите централни банки, обрисуват съвсем различна картина. Те изглежда предупреждават, че Европа скоро може да претърпи сериозна криза във Великобритания и Италия, която да предизвика глобална икономическа рецесия. Ще бъде добре за инвеститорите в акции, ако обърнат внимание на тези предупреждения, пише за MarketWatch Дезмънд Локмън, сътрудник в American Enterprise Institute, бивш служител на МВФ и главен стратег за развиващите се пазари в Salomon Smith Barney. Ясен знак, че глобалните пазари на облигации са силно разтревожени за европейските икономически перспективи е фактът, че рекордните 5 трлн. долара (половината от европейските държавни ценни книжа) сега имат отрицателна доходност. Видим сигнал за опасенията на пазарите, че европейските проблеми могат да доведат до рецесия в САЩ пък е обърнатата крива на доходността в Америка (дългосрочните ДЦК носят по-малко от краткосрочните – бел. прев.) В миналото тя се е доказала като надежден индикатор за предстояща рецесия и рязък спад на индекса S&P 500. Ясно е, че облигационните пазари и световните централни банки са чувствителни към икономическите рискове. Това, което ги безпокои толкова сега обаче е големият брой такива рискове, особено в Европа. Ако те се материализират, могат да дестабилизират както американската, така и глобалната икономика. Най-непосредственият риск е Великобритания (петата икономика в света) да излезе от ЕС без сделка на 31 октомври (когато изтича крайният срок). Английската централна банка и Международният валутен фонд (МВФ) предупреждават, че това би могло да свие британската икономика с 5% в годината след Brexit. Имайки предвид колко важен търговски партньор е Великобритания за Европа, твърд Brexit неминуемо би имал значителни последици за европейската икономика, която вече е на ръба на рецесията. Шансовете за твърд Brexit се увеличават от ангажимента на Борис Джонсън (който почти сигурно ще е следващият премиер на Обединеното кралство) да изведе страната от ЕС на 31 октомври със или без сделка. Джонсън пое този ангажимент, за да парира смъртното предизвикателство към Консервативната партия от страна на набиращата скорост партия „Brexit“ на Найджъл Фараж. Както изглежда, единственото нещо, което може да спре твърдия Brexit би бил успешен вот на недоверие на правителството преди 31 октомври. Това обаче включва перспективата премиер да стане лидерът на Лейбъристката партия Джеръми Корбин, който не се приема добре от пазарите. Това може сериозно да подкопае инвеститорското доверие във Великобритания, особено ако той продължава да предлага същите икономически рецепти, които се провалиха гръмко през 60-те.       По-сериозна, макар и не толкова надвиснала, опасност за глобалната икономика е рискът от нова дългова криза в Италия, който би представлявала екзистенциална заплаха за еврото. Италия би била много по-трудна за спасяване от Гърция, имайки предвид, че икономиката й е десет пъти по-голяма. С третия по големина облигационен пазар в света, ако Италия навлезе в сериозна икономическа криза, тя ще засегне останалия свят в голяма степен както кризата с Lehman Brothers през 2008 г. Рисковете от дългова криза в Италия се увеличават от безразсъдната политика, която води местното популистко правителство. В момент, в който страната има второто най-голямо съотношение дълг/БВП в ЕС след Гърция, правителството настоява за въвеждането на големи данъчни съкращения, които биха повишили бюджетния дефицит до около 5% от БВП. Нещата се влошават допълнително от сериозно обмисляната идея за издаване на облигации с деноминации като тези на еврото (т.нар. мини-ботове), които ще могат да се използват за плащане на данъци. Въвеждането на такава паралелна валута (което е напълно вероятно, ако сегашния вицепремиер Матео Салвини стане премиер) несъмнено ще подкопае инвеститорското доверие по отношение на ангажимента на Италия към членството й в еврозоната. Салвини, който оглавява евроскептичната партия „Лига“, вече заплашва, че може да се оттегли от сегашното коалиционно управление и да предизвика предсрочни избори, ако не се осъществи предложението му за данъчни облекчения. Имайки предвид, че партията му получи 34% от гласовете на европейските избори в края на май (двойно повече от коалиционния си партньор), правителство, оглавено от Салвини, е вероятен сценарий до края на годината. Търговските политики на Доналд Тръмп представляват друг основен риск за европейската икономика. По-конкретно, неговата заплаха да наложи 25%-ни мита върху вноса на европейски автомобили в САЩ по-късно през годината, може да е последната сламка, която да вкара вече боледуващата германска икономика в рецесия. Усещайки тези рискове, както и онези, произтичащи от търговското напрежение между САЩ и Китай, водещите централни банки станаха категорично по-експанзионистични отпреди. Междувременно, глобалните облигационни пазари предвиждат, че слабата глобална икономика ще предизвика няколко лихвени понижения до края на годината. Ключов въпрос, който инвеститорите в акции трябва да си задават сега, е дали те не пропускат нещо, което централните банки и глобалните облигационни пазари виждат.  ", "date": "2019.07.15", "title": "Кои са трите големи риска пред глобалната икономика?"}
{"url": "http://www.classa.bg/%D1%81%D0%B2%D1%8F%D1%82/item/397872-%D0%BA%D0%B8%D1%82%D0%B0%D0%B9-%E2%80%93-%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D1%84%D1%80%D0%B0%D0%BD%D0%BA%D0%B5%D0%BD%D1%89%D0%B0%D0%B9%D0%BD", "text": "Лидерите на съвременен Китай няма да бъдат удовлетворени от превръщането на страната им в един от водещите двигатели на многополюсния свят. Тяхната цел е да станат световен хегемон, пише за Financial Times Янош Корнай, почетен професор по икономика на Харвардския университет. Идеята, разбира се, не означава разполагането на китайски войници навсякъде. Начините за доминация ще бъдат различни във всяка страна, точно както беше с Британската империя. Някои държави ще бъдат буквално във военна окупация. Другаде ще бъде достатъчно да се сформират правителства, сервилни към китайските желания. Бившият лидер Дън Сяопин заобиколи въпроса за капитализма срещу комунизма, казвайки: „Няма значение дали котката е черна или бяла, стига да хваща мишки”. Но има значение за сегашния лидер Си Дзинпин. Той иска Китай да се върне към класическата комунистическа система. Неговият стил напомня за сталинските времена. Статутът на Дън като върховен водач не беше кодифициран в правната система, но Си промени закона, който вече му позволява да бъде доживотен президент.     Си нареди комитети на комунистическата партия да бъдат формирани в рамките на всички по-големи институции и компании. В някои области те могат да имат по-големи правомощия от мениджмънта. Някои читатели сигурно си спомнят, че по време на гражданската война след Болшевишката революция от 1917 г. комисарят, избран от партията, е можел да отстрани военния командир, назначен от генералите. В момента системата се изпробва, маркирана от характеристиките на модерен Китай. Днес в Китай всеки може да бъде даден под съд за корупция, докато другите дела не са толкова ясни. Затворници биват измъчвани, а екзекуциите отново са масова практика. Благодарение на интернет обаче правителството не успява да потиска напълно свободата на медиите и мненията. Политическите дискусии могат да се състоят в малки групи, но мрежата от забрани се сгъстява, а рисковете, свързани с критикуването на системата, растат. Не са ли западните интелектуалци отговорни за този кошмар? Не само наблюдавахме трансформацията на Китай с одобрение, но и активно подпомагахме промените. Ние сме съвременната версия на „Франкенщайн” на Мери Шели, романът за експериментиращия учен, който съживява мъртво тяло чрез електричество. Възкресеното същество се превръща в чудовище убиец. Много от нас вече носят морална отговорност, че не се противопоставиха на възкресяването на китайското чудовище. Дори по-лошо, ние имахме активна роля като съветници. Включвам и себе си – аз участвах в конференцията в Башан през 1985 г. Седем западни икономисти и водещи китайски политици бяхме събрани на луксозна лодка, плаваща по река Яндзъ. Аз изнесох лекция за това как държавата трябва да бъде трансформирана в пазарна икономика. Когато пазарните реформи започнаха, моите написани и изказани идеи, включително книгата ми „Икономика на недостига”, имаха мощен ефект. Не бях сам. Много други западни интелектуалци се събираха на конференции и споделяха мислите си. Всички се съгласихме, че на Китай, който бе замръзнал при Мао, ще бъде вдъхнат нов живот чрез електрическия шок на пазарното поведение и частната собственост. Всички, които защитавахме този план бяхма Франкенщайновци. Сега страховитото чудовище е тук. Много хора се питат „Какво да правим сега?” Ето няколко предупреждения. Не е възможно да се устои на китайската експанзия чрез вдигане на митата. Китай напредва на всички фронтове, осигурявайки най-модерни средства на най-голямата армия в света. Пекин също така е иновативен и използва нови технологии, за да повлиява политическия и икономическия живот на своите съперници. Противопоставям се на всяко правителствено действие и пропаганда, които третират с подозрение хора на базата на тяхната физиономия, фамилни корени или гени. Факт е обаче, че китайската диаспора съставлява огромен източник на човешки ресурси, от който лидерите на Китай могат да избират свои хора. Инвеститорите по цял свят са  ентусиазирани относно вложенията в Китай. В техните очи стабилната диктатура е по-сигурна среда от нестабилната демокрация. За щастие други капиталисти са по-съвестни и са мотивирани от човешката солидарност. Всеки трябва да премисли три пъти преди да помогне на Китай да произвежда приспособления, които могат да бъдат използвани във физическа или дигитална война. Вратите на университетите трябва да бъдат отворени за китайските студенти, освен когато те се опитват да научат как да изграждат арсенал за модерна война. През 40-те американският дипломат Джордж Кенън заявява, че най-добрият начин да се противопоставим на комунизма е чрез политиката на „сдържане”. Не повече. Това, което се случи не може да бъде развалено. Но тук трябва да спрем и да престанем да играем ролята на Франкенщайн.  ", "date": "2019.07.15", "title": "Китай – чудовището на западния Франкенщайн"}
{"url": "http://www.classa.bg/%D1%81%D0%B2%D1%8F%D1%82/item/397873-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B8-%D0%B0%D0%BD%D1%82%D0%B8%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D1%80%D0%B5%D1%84%D0%BB%D0%B5%D0%BA%D1%81", "text": "Той е истински феномен - Борис Джонсън, вероятният следващ британски премиер. Но Берлин трябва да намери подход към \"калпазанина\" Джонсън, изживяващ се като втори Чърчил, пише в коментара си Кристоф Хаселбах.         Неприятностите за германското правителство започнаха още през 2016 г., когато гражданите на Обединеното кралство гласуваха “за” излизането на Великобритания от ЕС. Защото почти никой в Берлин не очакваше, че това ще се случи. Месеци по-късно Доналд Тръмп стана президент на САЩ. Това също беше много изненадващо. А кулминацията в тази злополучна поредица обаче е предсказуема: следващият британски премиер вероятно ще се казва Борис Джонсън.     Германски политици вече са  , въпреки че изобщо не са си представяли за реалистично напускането на Великобритания. Но все пак Мей идва от сходен политически свят: това е свят, в който дори влиятелните нации доброволно се обвързват в структури и търсят разумен компромис за доброто на всички. Джонсън и Тръмп с обща мисия  и шокира берлинските политици - точно както Доналд Тръмп. Джонсън, подобно на Тръмп, не дава и пет пари за организации като ЕС, които обвързват голям брой държави. И двамата искат да направят своите нации отново \"велики\" и \"свободни\". Тръмп вече няма търпение да види Джонсън като премиер на Великобритания и се подиграва на Мей, че била твърде отстъпчива в преговорите за Брекзит. Тази седмица критичният към Тръмп и благоразположен към ЕС британски посланик във Вашингтон беше принуден да подаде оставка: негови записки, съдържащи унищожителна критика спрямо Тръмп, бяха изтекли в пресата. Джонсън дори не си помръдна пръста, за да го защити.      Явно е, че така подготвя почвата. И отсега вече е ясно: Тръмп ще предложи на британците демонстративно изключителен търговски договор веднага след Брекзит. Той и Джонсън не само се разбират добре, те имат и обща мисия: искат да покажат, че международната политика може да бъде много различна - със сигурност по-различна от тази, на която са свикнали в Брюксел, и най-вече в Берлин. Духът на 1940-те Всички тези планове, разбира се, ще претърпят неуспех и  . В Германия са напълно сигурни, че това ще се случи и вече злорадстват за момента, в който Джонсън и заблудената половина от британското население ще станат свидетели на този провал. Икономически почти всичко потвърждава тази теза. Но същевременно напълно се пренебрегват историко-психологическите асоциации, на които Джонсън съзнателно служи: духът на 1940-те, когато Великобритания се изправя сама срещу тогавашното германско превъзходство. Биографът на Чърчил,  , колкото и абсурдно да изглежда това. Този антигермански рефлекс трябва да бъде взет под внимание в Берлин - и не само във връзка с Великобритания. След Брекзит Франция остава единствената реална противотежест на Германия в ЕС. А германското правителство до голяма степен възпрепятства предложенията на президента Еманюел Макрон за реформа в еврозоната, макар и по разбираеми причини. Ако Урсула фон дер Лайен стане председател на Европейската комисия, чувството за германско превъзходство ще се засили. Калпазанинът Джонсън За Берлин Борис Джонсън е като чуждо тяло, един калпазанин, с когото германските политици не знаят как да се справят. Но те трябва да го вземат насериозно. Не само защото Джонсън може би ще е следващият министър-председател на една от водещите нации в света, с която Германия има тесни взаимоотношения. Но и защото той е истинско умствено предизвикателство за политическата класа, която вярва, че нещата се случват само така, както тя е свикнала да си ги представя.  ", "date": "2019.07.15", "title": "Борис Джонсън и антигерманският рефлекс"}
{"url": "http://www.classa.bg/%D1%81%D0%B2%D1%8F%D1%82/item/397874-%D0%B4%D1%8A%D1%80%D0%BF%D0%B0-%D0%BB%D0%B8-%D0%BD%D1%8F%D0%BA%D0%BE%D0%B9-%D0%BA%D0%BE%D0%BD%D1%86%D0%B8%D1%82%D0%B5-%D0%BD%D0%B0-%D1%82%D0%B5%D0%B7%D0%B8-%D1%80%D1%83%D1%81%D0%BA%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%BC%D0%BE%D0%BC%D1%87%D0%B5%D1%82%D0%B0", "text": "Те са двама руски шегаджии, успели да измамят много личности от политиката, спорта и шоубизнеса. За последно в капана им падна премиерът Зоран Заев. Кои са \"телефонните момчета\" Вован и Лексус и направлява ли ги някой?         Те се наричат ​​Вован и Лексус, но истинските им имена са ​​Владимир Кузнецов и Алексей Столяров. Това са двама руски шегаджии, известни още като “пранкстъри” (от английската дума \"prankster\" за майтапчия, шегаджия),  , за да заблудят своя събеседник. \"Ало, господин Президент...\" На 8 юли Вован и Лексус публикуваха в Ютюб записи на разговори с министър-председателя на Северна Македония Зоран Заев. В част от тях двамата шегаджии влизат в образа на бившия украински президент Петро Порошенко. Записите са от три телефонни разговора, правени вероятно през август 2018 г., февруари и април 2019 година. В първия се чува мъжки глас, който поздравява Заев на английски език с източноевропейски акцент. “Господин Президент, вие ли сте?”, пита Заев. \"Да, аз съм, надявам се, че времето в Македония е хубаво\", казва гласът. Оттук Заев приема, че разговаря с Порошенко.     Много ясно си личи, че записът е монтиран - след обичайната размяна на любезности за времето, “Порошенко” веднага започва да говори за \"руската агресия\", която \"е стигнала\" до страната на Заев. Той споменава събития в Гърция, очевидно, за да засили доверието или да извлече оценка за ситуацията от своя събеседник. По това време (през лятото на 2018 г.), Гърция тъкмо е изгонила двама руски дипломати от страната. Причината: двамата са обвинени, че чрез подкупи са се опитвали да възпрепятстват  . В мрежата на измамниците Показателен е начинът, по който руските медии съобщават за телефонната измама - в материалите в пресата изобщо не се споменава този епизод от разговора. Вместо това фокусът е върху двама руснаци, които се представят за Порошенко. Фалшивият Порошенко казва на Заев, че е роднина на  .     Вован и Лексус са известни на широка аудитория в Русия от 2014 - годината, когато Крим бе анексиран. Те са имитирали безброй личности от спорта, политиката и шоубизнеса, но коронният им номер е Порошенко, следван от бившия украински министър-председател Арсений Яценюк. Двамата шегаджии са успявали да заблудят и американски политици, включително покойния сенатор Джон Маккейн, както и специалния представител на Украйна Курт Фолкер и норвежкия генерален секретар Йенс Столтенберг. През 2018 г. двамата шегаджии успяват да измамят и бившия британски министър на външните работи Борис Джонсън, като в разговора с него се представят за новия министър-председател на Армения Никол Пашинян, заел поста след протести на опозицията. \"Телефонните момчета\" Изборът на жертвите и фактът, че сред тях няма руски политици, както и това, че Вован и Лексус имат достъп до телефонните номера на държавни ръководители и високопоставени служители, пораждат съмнения за участие на руските тайни служби. Говорителят на Порошенко Светослав Зехолко също изрази подобно подозрение. През 2016 г. двамата комици се опитаха да пробутат фалшиво интервю с Порошенко на Ню Йорк Таймс, но репортери от медията отправиха запитване до пресслужбата на Порошенко и измамата лъсна. Зехолко обвини руските тайни служби, а двамата шегаджии отрекоха връзката.  Веднъж обаче шегите им стигнаха твърде далеч дори и за Кремъл. През септември 2015 г. Вован (Кузнецов) се обажда на британския певец Елтън Джон, представяйки се за Владимир Путин. Поп-звездата взима приятелския разговор за чиста монета и дори разказва за това в акаунта си в Инстаграм. Той благодари на руския президент за интереса му към въпросите на   и дори предлага лична среща. Тогава Кремъл бе принуден да реагира: последва обаждане от истинския Путин, който се извини на Елтън Джон за действията на „телефонните момчета“, както Путин нарича двамата шегаджии. Защо отново Порошенко? Какви са мотивите на двамата телефонни измамници отново да се заиграват с Порошенко, който от два месеца  ? Може би има значение настоящият момент - на 21 юли в Украйна ще бъде избран нов парламент и се очаква, че партията на Порошенко ще се превърне в една от най-влиятелните опозиционни сили в страната.", "date": "2019.07.15", "title": "Дърпа ли някой конците на тези руски \"телефонни момчета\"?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397866-%D0%B6%D0%B5%D0%BD%D0%B8%D1%82%D0%B5-%D1%81%D0%BF%D0%B8%D1%80%D0%B0%D1%82-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D1%81%D0%BB%D0%B5%D0%B4", "text": "Британски учени от Университета в Лондон са установили защо с възрастта жените често се отказват да правят секс. Някои от причините се оказват доста предсказуеми.    Други обаче сюрпризират аудиторията. Като част от проучването, изследователите са наблюдавали повече от 4500 жени. Средната възраст на доброволките е 64 години. Основната причина за липсата на секс е липсата на постоянен сексуален партньор и нежеланието на дамите да търсят такъв. В същото време присъствието му не гарантира, че интимността ще достави нужната наслада. 27% от жените, участвали в проучването, имат физически проблеми, които не им позволяват да практикуват интимни ласки в леглото, а при 13,5% от анкетираните половинките им страдат от еректилна дисфункция.     Проучването показва, че 22,5% от тях редовно правят секс, 65% имат редовен секс партньор. Само 3% от анкетираните са доволни от интимния си живот.Според дамите просто с времето удоволствието не е същото. Интимността вече не ги задоволява както преди, даже обратното – получават по-скоро неприятни емоции от нея. Много жени спират да правят секс, защото вече се чувстват некомфортно от факта, че са остарели. Друга част от тях отбелязват, че просто им е било трудно да намерят човек, с когото да искат да направят нещо такова.", "date": "2019.07.15", "title": "Жените спират да правят секс след..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397867-%D0%B3%D0%BE%D0%BB%D0%BE%D1%82%D0%BE-%D0%BC%D1%83-%D0%B3%D0%B0%D0%B4%D0%B6%D0%B5-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D1%84%D0%B8%D0%BD%D0%B0%D0%BB%D0%B0", "text": "Всички вече знаят коя е Кинси Волански - сексапилната блондинка, която прекъсна полугола тазгодишния финал в Шампионската лига между Ливърпул и Тотнъм (2:0), за да изрекламира порно сайта на своето гадже Витали Здоровецки.  Е, един от най-близките хора на американеца с полски корени повтори същото упражнение, като този път това се случи на финала на Световното първенство по крикет. Майката на Витали - Елена нахлу на терена на двубоя между Англия и Нова Зеландия, като на дрехите й, които бяха доста прозрачни и гърдите й се виждаха, отново бе изписано името на порно сайта на сина й. Брюнетката моментално бе изкарана от терена от стюардите, които се грижеха за сигурността, а самият Здоровецки се похвали в социалните мрежи с постъпката на родната си майка.     \"Майка ми е луда!!!! Тя опита да се промъкне на крикет финала\", написа Витали. Неговата половинка Кинси също не остана назад, пишейки: \"Най-готината майка на света\".                ", "date": "2019.07.15", "title": "Голото му гадже прекъсна финала"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397868-%D0%BA%D0%B0%D0%B9%D0%BB%D0%B8-%D0%B4%D0%B6%D0%B5%D0%BD%D1%8A%D1%80-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5", "text": "Кайли Дженър свали всички дрехи за най-новата си фотография, която риалити звездата публикува в Instagram. Красавицата привлича погледите на милионите си последователи, докато позира с огромна шапка и нищо друго. Тя все пак внимателно позиционира тялото си, за да не покаже абсолютно всяка част от тялото си.          Шапката на 21-годишната Дженър напълно скрива лицето й, но тя със сигурност дава достатъчно на феновете си като гледка, докато обхваща гърдите си с една ръка. Кайли също така е кръстосала краката си. Тя сподели снимката, пишейки към нея \"режим на почивка\", а феновете веднага се хвърлиха да я коментират и да изразяват възхищението си от визията й.", "date": "2019.07.15", "title": "Кайли Дженър се съблече"}
