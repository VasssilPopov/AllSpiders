{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378602-%D0%B7%D0%B0%D1%80%D0%B5%D0%B7%D0%B0%D0%BD-%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B8%D0%B7%D0%BC%D0%B8%D1%81%D0%BB%D0%B8%D1%86%D0%B0-%D1%81%D0%B2-%D1%82%D1%80%D0%B8%D1%84%D0%BE%D0%BD-%D0%B5-%D0%B4%D1%80%D1%83%D0%B3%D0%BE-%D0%B4%D0%BD%D0%B5%D1%81-%D0%BD%D1%8F%D0%BA%D0%BE%D0%B8-%D0%B3%D0%BE-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82%E2%80%A6", "text": "      Навремето в България са празнували Трифон Зарезан на 14 февруари, зарязвали са ритуално лозето, поливали са с вино, молели са се за плодородие. Но настъпиха модерни времена. Сега България се напълни с малки и големи винарски изби, всяка празнува Трифон Зарезан както си хареса (Св. Трифон и Трифон Зарезан се разминават като легенди, виж по-долу). Първо дълго време отказваха да приемат празника по нов стил – Св. Трифон на 1 февруари и си го празнуваха по традиция на 14-и. После някои започнаха да го празнуват на 1 февруари, други продължиха на 14-и. А напоследък някои гледат да направят празника и в празничен ден, ако датата се случи в работен ден през седмицата.        Така тази година някои изби празнуваха на 1 февруари, други в съботата и неделята на 10 и 11-и, а трети ще го празнуват днес, на 14 февруари. Ценителите на виното имат богат избор да посетят изби тук и там. Някои от избите дори правят празника по два пъти на 1-и и на 14-и, защото това си е вид реклама. По правило на празника в избите има почерпка и се разлива вино, което е нещо като промоция, казано на езика на съвременния маркетинг.  На този ден, 14 февруари по стар стил и 1-и по нов се поставя началото на лозарската нова година, с първата процедура – подрязването. Всъщност това е обредна резитба, а същинската технологично се прави през март.Според християнските обичаи у нас, смесени с някои елементи от езическото наследство на дионисиевите празници, на този ден в църквата рано сутринта се чете специална молитва – служба на св. Трифон. В молитвата християнската общност се сравнява с господне лозе и се измолва благодатта да падне върху всяка една отделна лоза, т.е. член на общността.     Лозето се зарязва ритуално на 14 февруари, а технологично - през март. Снимка: e-vestnik    Навсякъде по лозята се прави  водосвет и със светената вода се пръскат лозите. В началото на миналия век църквата започва да прави литийни шествия с иконата на св. Трифон, обикаля лозята и селото. На много места и до днес попът пръв зарязва и ръси със светена вода.  По правило след службата в църквата започва обредът в лозето. Но на повечето места няма служба в църквата, а поп прави водосвет в лозето, всички празнуващи зарязват ритуално и се преминава към ядене и пиене като по древни тракийски традиции. При обредното зарязване в лозето се полива с вино, а от отрязани пръчки се прави венец.        Св. Трифон е мъченик, канонизиран за светец и признат от всички християнски църкви. Роден е 227 г. след Христа (от н. е.), в семейство на ревностни християни, в провинция Фригия в Мала Азия, днешна Турция. Самият той става ревностен християнин, като дете гледал гъски и станал лечител на животни. Прочул се като лечител и на хора, защото 17-годишен излекувал дъщерята на римския император Гордиан III (царувал от 238 г. до 244 г.).  Следващият император Деций Траян станал непримирим враг на християнството и започнал да преследва християните. Така Трифон е измъчван и посечен, загива като мъченик през 250 г. и по-късно е канонизиран за светец. Черепът му се пази в католическата катедрала Св. Трифон в Черна гора. В житието му няма описано нищо за лозя и вино. Почитат го и Римокатолическата, и православната църква. Но само в православната е смятан за патрон на градинарите и лозарите. И специално само в България, Сърбия и Македония се почита от лозарите, по-късно започват да го свързват и с градинарите.  В Русия се почита като патрон на птиците, на някои икони там е изобразен държащ сокол в ръката си и го почитат ловците.  В Молдова и Румъния го свързват с плодородието и посевите, наричат го „Трифон на червеите и гущерите”, но няма връзка с лозята.  В някои райони на Гърция също го свързват с плодородие, с градини и лозя.   Във всички краища на България е разпространена легендата за Трифон Зарезан, който си отрязал носа. Тази легендарна фигура не е Св. Трифон, но у нас сливат двата образа, наричат го Св. Трифон Зарезан и го почитат на деня на светеца, превърнат в Деня на лозаря, който е само българска традиция. А същевременно в ритуала на лозарския празник са привнесени древни езически обичаи от Дионисий и дионисиевите празници.   Каква е легендата, която е разпространена само у нас? Трифон бил прост лозар, според някои версии бил брат на Св. Богородица. Зарязвал лозите си, когато край него минала Св. Богородица с малкия Исус на ръце, отивайки на 40-ия ден от раждането да чете молитва в храма.    Трифон й се присмял, че има незаконно дете. Богородица продължила по пътя си, срещнала жената на Трифон и й казала да тича на лозето, защото Трифон си е отрязал носа и да носи кърпи, кълчища, пепел и мас, и материали за превързване. Когато пристигнала на лозето, Трифоница видяла, че мъжът й си е жив и здрав. Тя му разказала за срещата си с Богородица, а Трифон сърдито и отговорил: „Аз да не съм пиян, че да си отрежа носа” и показал със замах: „Аз режа така, а не така” и в този миг наистина си го отрязал.  В различни краища на България го наричат Св. Трифон Чипия или Св. Трифон Безносия, или Св. Трифон Лозокроец.  В Македония го наричат Св. Тривул Зарезой или Трипун Пияницата, или Св. Трипун.  На български икони Св. Трифон е иизобразен с косер, лозарски инструмент, а на някои дори с чип нос.", "date": "2018.02.14", "title": "Зарезан е българска измислица. Св. Трифон е друго. Днес някои го празнуват за трети път…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378603-%D0%B2%D0%B8%D0%B6%D1%82%D0%B5-%D0%B2%D1%8A%D0%B7%D0%BD%D0%B0%D0%B3%D1%80%D0%B0%D0%B6%D0%B4%D0%B5%D0%BD%D0%B8%D1%8F%D1%82%D0%B0-%D0%B2-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BD%D0%B0%D0%B4%D0%B7%D0%BE%D1%80", "text": "На пресконференция на 27.11.2017 г. председателят на   пое публично ангажимента да оповести новите възнаграждения на ръководството и служителите на комисията след промяната в закона и в модела на финансиране на КФН, осигурявано изцяло от събираните от бизнеса такси.             Възнагражденията в КФН са определени чрез Вътрешни правила за работна заплата, публикувани на сайта на комисията.", "date": "2018.02.14", "title": "ВИЖТЕ ВЪЗНАГРАЖДЕНИЯТА В КОМИСИЯТА ЗА ФИНАНСОВ НАДЗОР"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378593-%D0%BD%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BE%D0%B1%D0%B8%D1%87%D0%B0%D0%BC%D0%B5-%D0%B4%D0%B0-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%B5%D0%B7%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B7%D0%BD%D0%B8%D1%86%D0%B8", "text": "И в двата празника – Св. Трифон и Св. Валентин има особена обредност, която е наслоила разнородни религиозни виждания и исторически пластове. В българската традиция най-често се почитат езическите празници. Ние българите празнуваме по начин, който съчетава синкретично всичко, абсорбирано от историята.  \r\n   Това каза в интервю за БГНЕС Веселин Тепавичаров, доц., д-р на науките, свързани с културата и преподавател в СУ „Св. Кл. Охридски\". Нашият народен календар според класическата етнографска наука се състои от два пласта – езически и християнски.  \r\n   Но при честването на Трифон Зарезан и на Св. Валентин става въпрос за три пласта, тъй като има и съвременни постмодерни напластявания. Знае се много добре, че денят на виното, зарязването на лозята идва от древния гръцки свят. Това са Дионисиеви празници, които се свързват с правенето и пиенето на виното и с гуляите. Но по-късно, когато тук се настанява християнската църква, и особено след реформата на Константин Велики, християнството е обявено за монополна религия в Римската империя, а по-късно във Византия християнската църква се е опитала най-напред да отстрани езичеството – това, което наследява.  \r\n   Но това е било изключително трудно и затова в крайна сметка се получава така, че християнството се наслагва върху езическия пласт. А езическият пласт е с най-солидно присъствие в съвременния български календар. По тази причина Св. Трифон „се настанява\" в този пласт по линия на православието, но това съвсем не означава, че езическите обреди са изчезнали. Напротив, те не изчезват, те просто се интегрират в християнския календар. Като говорим за третия пласт – постмодерния пласт, трябва да кажем, че тази постмодерност също слага своя отпечатък върху календара. \r\n     \r\n     Както Св. Валентин, както и Вси светии - това са иновации, които все по-упорито „се настаняват\" в българската календарна система. Това са иновации, свързани с глобализацията и най-вече, свързани с решенията на по-младите хора. Питал съм мои студенти – защо избирате св. Валентин, те отговарят, че в нашия календар няма ден на влюбените.  \r\n   Ето затова празнуват Св. Валентин. Към тези нови иновации, трябва да сметнем и това, че в самото православие, не е характерно да се празнуват именните дни. Те се празнуват като дни на светците, а в нашата календарна обредност се празнуват като дни на хората, които носят тези имена. Можем да кажем – в календарната система на България има три пласта. Но пак подчертавам – най-сложният, с най-голямо присъствие е езическият пласт. Защото той е свързан преди всичко с поминъка на хората. Трифон Зарезан – по традиция се празнува три дни. Първият ден е денят на Св. Трифон, вторият – на Св. Богородица /тъй като тя на 40-ия ден е завела младенеца на молитва/ и третият ден е на св. Симеон, който се свързва с деня на майките и децата, които имат някакъв белег /ако децата или майките извършват нещо, което е табу, те ще получат някакъв белег/. Иначе е утвърдена обредната система. На 1 февруари всяка жена трябва да стане, да замеси пита и да изпече хляб, като върху хляба се правят украшения, най-вече с тлъсти гроздове, за да има берекет. В нашата обредна система всичко е свързано с берекета или с предпазни действия, които да защитят реколтата от външни посегателства - било то природни стихии, или мишки, лалугери, насекоми, които могат да навредят.  \r\n   Освен това тя изпича една кокошка. Рано сутринта преди пладне лозарите вземат тези неща и първите три стръка, които ще се зарежат, трябва да се полеят с вино. Това означава, че ще има берекет. След това се извършва истинската работа, а след това настъпва веселата част, тъй като за да има берекет, трябва да се полее. Избира се цар на лозарите. Много се пие, което е знак, че през годината ще се роди повече. Царя го качват на каруца и го карат в селото, където празненствата продължават до късно вечер. В различни райони на България Трифон Зарезан се използва да се плашат тези овощни дървета, които предната година не са родили. Домакинът на дърветата казва: „Ще те отрежа, ако не родиш и тази година\". Уж замахва с брадвата да плаши дървото, но се намират негови комшии, които казват:  \r\n   „Хайде, остави го, то сега ще роди\". На други места пък Трифон Зарезан е свързан с предпазна обредност. Например в Монтанско, Видинско наричат тези дни Вълчи празници, като има поверия да се предпазят и хората, и реколтата от вълци. Повечето от младите хора напоследък предпочитат да празнуват Свети Валентин. Това е разбираемо. Не можем да ги спрем. Има мнения, че тези иновации са вредни, тъй като нарушават нашия традиционен календар. Но животът си е живот – никой не може да спре онова, което животът си го иска. Ние знаем, че Трифон Зарезан се е празнувал още от древните траки.  \r\n   Той е бил един от най-важните празници на древно тракийското и древно елинското население. Знаем също така, че виното и винопроизводството също съществува от древни времена. На много места това се е правело не със стопанска цел, а със свещена обредност, тъй като това е свързано с напиване, с дионисиевите вакханалии – това е обредно. Знаем, че в Средновековна България хан Крум е изкоренил лозята, но летописите казват и, че като дошъл византийският император в Плиска, раздал виното на своите войници. Това трябва да ни накара да се замислим дали заради пиянството хан Крум е поискал да се изкоренят лозята. Вино се е пиело по българските земи още от дълбока древност. От кога е празникът, не можем да кажем.  \r\n     \r\n     Ние знаем, че Св. Трифон е роден през 225 г. след Христа. Той се ражда във Фригия. Неговото име слагат да замести Дионисиевите вакханалии. Затова на много места му казват Трифон – пияницата, тъй като се свързва с пиенето. Това липсва в календара на църквата, но тя - ще не ще, го е приела. Като говорим за третия пласт на обредността и на традицията, можем да дадем пример със Св. Георги – деня на овчаря. Но там „са се наместили\" и военните.  \r\n   Те са търсили защитата на светеца. Банкерите пък са потърсили защитата на св. Николай, който е защитник на рибарите. Въобще съвременността навсякъде се е наместила по някакъв начин, но, слава Богу тя не е успяла да измести автентичното. Затова ние днес празнуваме нашите празници по начин, който съчетава синкретично всичко, абсорбирано от историята. \r\n  ", "date": "2018.02.14", "title": "Ние българите обичаме да почитаме езическите празници"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378595-%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B4%D0%B2%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-26-%D0%BC%D0%B0%D1%80%D1%82", "text": "  “Вярваме, че българското председателство на Съвета на ЕС много ще засили връзките между Турция и България и ще даде тласък на отношенията между Турция и ЕС. Турция  и България са съседни страни, чиито народи са живели в този регион съвместно, споделяйки обща култура. Имаме много общо – музика, фолклор, инструменти, носии, кухня, традиции”, заяви за бТВ турският министър на културата.     По думите му “наличието в България на 585 хил. турскоговорящи български граждани, също така и на други български граждани, които са с мюсюлманско вероизповедание, тяхното съжителство показва, че всички ние живеем в мултикултурна среда. Ние можем да увеличим броя на тези наши сходства. С едно културно споразумение да направим така, че по-добре да се опознае турският език и култура тук и по същия начин в Турция да се популяризира българският език и култура. Със спогодбата за опазване на културното наследство бихме могли да съхраним много паметници на териториите на двете страни”.  ", "date": "2018.02.14", "title": "Ердоган идва в България на 26 март"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378596-%D0%B3%D0%B0%D0%BB%D1%8A%D0%BF-58-%D0%BD%D0%B5-%D0%BE%D0%B4%D0%BE%D0%B1%D1%80%D1%8F%D0%B2%D0%B0%D1%82-%D0%B8%D1%81%D1%82%D0%B0%D0%BC%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "58% от чувалите за Истанбулската конвенция не я одобряват, сочи ново социологическо проучване на \"Галъп Интернешънъл\". Изследването \"лице в лице\" е проведено сред 776 души между 2 и 9 февруари. Също така е направен и експресен сондаж сред 801 души между 31 януари и 1 февруари. От проучването става ясно, че 86% от участвалите са чували за Истанбулската конвенция, което на практика означава всички. Едва 19% одобряват България да приеме документа. Във всички социални групи преобладава отрицанието. Изключение правят привържениците на ГЕРБ, от които близо една трета приемат конвенцията. По друга актуална тема от последните дни – 78% от анкетираните смятат, че не е прекалено късно да се проверява кой как е забогатял. 20% са на обратното мнение.", "date": "2018.02.14", "title": "Галъп: 58 % не одобряват Истамбулската конвенция"}
{"url": "http://www.classa.bg/%D1%81%D0%B2%D1%8F%D1%82/item/378598-%D0%BD%D0%BE%D0%B2%D0%B0-%D0%B5%D1%80%D0%B0-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B0", "text": "      Биткойн, наред с други криптовалути, е обект на внимателно изследване през последните няколко месеца заради значителния ръст на цената му.  Тези страхове имат своите основания.            И досега биткойн понякога се използва, когато се извършват търговски сделки чрез съмнителните наследници на  „Пътя на коприната”. В сферата на тероризма джихадистите постепенно започват да разбират как криптовалутите могат да подпомогнат начинанията им. През 2014 г. в онлайн блог се появи статия, озаглавена „Биткойн и благотворителността за ревностната физическа борба” („Bitcoin wa Sadaqat al-Jihad” – „Bitcoin and the Charity of Violent Physical Struggle”), в която се изтъкват набор от причини защо джихадистите трябва да приемат биткойн.     По-ново изследване разкри, че „Ислямска държава” и други екстремистки групи разчитат на биткойн като нов механизъм за набиране на средства, за да се задържат на повърхността.         Днес биткойн не е предпочитана криптовалута за извършване на незаконни транзакции или при опит за трансфер на пари, които не трябва да бъдат засечени. Хората, които разполагат с нея, не са съвсем анонимни; те ползват псевдоними.    Изследователи от Катарския университет и Университета „Хамад бин Халифа” (Hamad Bin Khalifa University) демонстрират, че е възможно този модел да се използва, като бъде вписано, че „данните от историята на тези транзакции могат да бъдат използвани за идентифициране на определен потребител”. Ако човек може да обвърже биткойн адреса на потребителя с някаква информация за него, тогава идентичността на потребителя може да бъде разкрита. Онези, които се опитват да прикрият следите си, преминават към криптовалути, които са създадени, за да гарантират, че информацията при финансовите операции на потребителите остава поверителна („privacy coins”).     Тайна остава и точното количество Монеро. Криптовалутата има такова ниво на сигурност, че когато властите се добраха до авоарите на даркнет пазара Alphabay, не можаха да определят какво е точното количество Монеро, което притежава операторът.   . В доклад на Центъра за нова американска сигурност се обяснява, че терористите местят средствата си от районите, в които функционират до местата, на които планират и извършват атаки.   Терористите използват финансирането, за да купят неща, от които се нуждаят, за да поддържат групировката си или за да извършват атаки. И понеже си набавят необходимото от общата икономика, те често обменят криптовалутата в одобрена валута. Последната стъпка усложнява нещата и увеличава уязвимостта им при изпълнение на операциите, тъй като добавя допълнителни участници и субекти в матрицата за набиране на средства. Но крайната и най-важната причина, поради която терористичните групи не са възприели криптовалутите до такава степен, е, че тези групи, а и отделните терористични агенти, все още не са усетили необходимостта от това.     . Те се възползват от непълното прилагане на регулаторните изисквания и глобалните стандарти в банките, използват нелицензирани и не достатъчно добре контролирани фирми за парични услуги или просто носят със себе си пари в брой. Докато подобни методи са леснодостъпни, няма особена нужда да се инвестира в нови, по-сложни техники.   В доклад на Комисията до Европейския парламент от миналата година също се посочва, че „технологията е съвсем нова и се изискват известни познания и технически опит, което възпрепятства терористичните групи. Финансирането на терористични дейности чрез криптовалути има своята цена и не е непременно атрактивен метод”.   Поради тази причина терористите все още предпочитат да използват одобрените валути. Дженифър Фаулър от Отдела за терористично финансиране и финансови престъпления в Министерството на финансите заяви:   Скорошно проучване на Фондацията за защита на демокрациите и фирмата за анализ на криптовалутите „Елиптик”, „процентът на идентифицирани „мръсни биткойни”, които биват конвертирани, е относително малък. Едва 0,61% от парите, които са били подложени на анализи и е станало ясно, че са конвертирани през последните четири години, доказано са били от незаконни източници, като най-големият им дял е бил през 2013 г. – 1,07%.    В обръщение по време на Световния икономически форум в Давос миналия месец, министърът на финансите на САЩ Стивън Мнучин призова други държави да се присъединят към Съединените щати в стремежа им за по- мащабно регулиране на криптовалутите. Той обясни, че неговият „фокус е преди всичко върху криптовалутите, независимо дали става дума за цифрови валути, или за биткойн. Искаме да сме сигурни, че те няма да бъдат използвани за незаконни дейности”. Ръководителят на Отдела за тероризъм и финансово разузнаване Сигал Манделкер призова финансовите институции и регулаторните органи в Азия да положат повече усилия за предотвратяване на незаконна дейност, подхранвана от криптовалути.   Законотворците наблюдават какво се случва с криптовалутите и предприемат някои проактивни ходове. Най-значимото действие досега е въвеждането на нов законопроект на републиканеца Тед Бъд, озаглавен „Закон за иновациите и защитата на финансовите технологии”. Законопроектът на Бъд се стреми да „създаде независима работна група за финансови технологии”, посветена на провеждането на „независими изследвания за терористична и незаконна употреба на нови финансови технологии, в това число и цифрови валути; и на разработването на законодателни и регулаторни предложения за подобряване на усилията в борбата с тероризма и борбата с незаконното финансиране”. Докладът до Европейския парламент заключи, че „най-важният елемент на уязвимостта е фактът, че криптовалутите не са регулирани в ЕС”. И Франция, и Германия възнамеряват да направят съвместни предложения за регламентиране на биткойн на следващата среща на върха на страните от Г-20.    Както докладите от Центъра за нова американска сигурност, така и от Фондацията за защита на демокрациите „Елиптик” предлагат да има по-голяма яснота кои са клиентите, както и да се вземат по-сериозни мерки срещу пране на пари, особено когато става дума за бизнеси, които правят трансфер на крипровалути (по-специално тези, които не са лицензирани), както и да бъде създадена работна група (като предложената от Бъд).    Пазарът ще става все по-конкурентен, тъй като се въвеждат по-нови криптовалути, които да пазят самоличността на своя притежател, както и услуги като децентрализирания обмен (обмен, при който трета страна не държи средства на клиента, а вместо това улеснява транзакциите между равноправни субекти). В следващите години се очакват още истории за битките на финансовите регулатори и антитерористичните експерти срещу терористи и хора, които използват за престъпни дейности криптовалутите, пазещи самоличността на притежателя си.  ", "date": "2018.02.14", "title": "Нова ера за финансирането на терора?"}
{"url": "http://www.classa.bg/%D1%82%D0%B5%D1%85%D0%BD%D0%BE/item/378597-%D0%B8%D1%81%D0%BB%D0%B0%D0%BD%D0%B4%D0%B8%D1%8F-%E2%80%93-%D1%80%D0%B0%D0%B9-%D0%B7%D0%B0-%D0%BA%D1%80%D0%B8%D0%BF%D1%82%D0%BE%D0%BA%D0%BE%D0%BF%D0%B0%D1%87%D0%B8%D1%82%D0%B5", "text": "Индустрията за добив на криптовалута в Исландия ще изразходва тази година повече енергия, отколкото всички домакинства в страната, съобщи BBC. По-точно, очаква се през 2018 г. цялата крипто-майнинг промишленост да изконсумира около 840 гигаватчаса електроенергия, докато разходът на домакинствата ще възлезе на 700 гигаватчаса. Причините за това са няколко. На първо място, Исландия е изключително подходяща за изграждане на големи центрове за данни и майнинг ферми, поради безплатното охлаждане, обусловено от климатичните условия. Второ, цената на електроенергията в Исландия е по-приемлива в сравнение с тази в много други страни. На практика, островната държава покрива напълно нуждите си от електроенергия от възобновяеми източници. И на трето място, населението на Исландия е много малко – около 340 хиляди души, в резултат на което потреблението на енергия от домакинствата като цяло е ниско. Наред с всички тези предимства, пред майнерите се очертава и известно препятствие. Правителството на Исландия разглежда в момента възможността да обложи с данък добива на криптовалута.", "date": "2018.02.14", "title": "Исландия – рай за криптокопачите"}
{"url": "http://www.classa.bg/%D1%81%D0%BF%D0%BE%D1%80%D1%82/item/378599-%D0%BF%D1%8A%D1%80%D0%B2%D0%B0-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%BD%D0%B0-%D0%B4%D0%BE%D0%BF%D0%B8%D0%BD%D0%B3-%D0%BF%D1%80%D0%BE%D0%B1%D0%B0-%D0%B2-%D0%BF%D1%8C%D0%BE%D0%BD%D1%87%D0%B0%D0%BD", "text": "Японския състезател в шорттрека Кей Саито се оказа първият на зимните игри с положителен допинг тест, съобщи спортният арбитражен съд (CAS). Той е отстранен от надпреварата. Според резултатите в кръвта на 21-годишния Саито са били открити следи от забранената субстанция ацетазоламид, която се използва и като диуретик, и като маскиращо средство при употребата на други забранени вещества. След разглеждане на заявлението на Международния олимпийски комитет (МОК) и Международния кънки съюз (ISU), съдът постанови, че Саито е приемал по своя воля веществото. Поради тази причина той ще бъде временно отстранен от Олимпийските игри и други състезания под егидата на ISU. Японският кънкьор е първият състезател на настоящата Зимна олимпиада, който е с положителен допинг тест. Саито е и първият атлет от Япония с положителна проба в историята на Зимната олимпиада. Във вторник Японският олимпийски комитет ще даде пресконференция, на която ще коментира информацията за олимпийския си състезател, заявен като резерва в щафетата на японците на 5000 метра. Саито е 21-годишен студент по биология, преди е бил член на националния японски отбор на 3 000 метра, който завършва трети в Световното първенство през 2013 и 2014 година. Сестра му Хитоми също се състезава в Пьончан.", "date": "2018.02.14", "title": "Първа положителна допинг проба в Пьончан"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378600-%D0%B2%D0%B5%D0%B4%D0%BD%D1%8A%D0%B6-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0,-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0", "text": "Кандидатките в \"стандартните\" конкурси за красота биват дисквалифицирани дори и само за една случайно изтекла гола снимка. Има редица примери за Мис-ки, на които короната им е отнета заради еротични фотосесии или видеа. Но има и един конкурс, където не само е препоръчително, а и е задължително участничките да са колкото се може по-скандални и разсъблечени.     Може да живеете с идеята, че плеймейтките са явление на XXI-ви век, но всъщност първата плеймейтка на САЩ е избрана още през 1954-а, около година след основаването на изданието. През 1956-а е избрана и първата победителка за изминалите дванадесет месеца, тоест \"Плеймейт на годината\".   Първоначалната идея на Хю Хефнър и екипът му е да направят конкурс, наречен \"Sweetheart of the Month\" - нещо като \"Сладурчето на месеца\". Целта е кадрите с професионални модели и знаменитости да бъдат разнообразени и с такива на по-обикновени и достъпни момичета, които доброволно са изпратили снимките си в редакцията.   Постепенно замисълът изкристализира до решението всеки брой да си има \"момиче на месеца\", което бива наречено \"плеймейт на месеца\". Тя трябва да бъде снимана в предизвикателни пози за страниците на списанието, както и за големия сгъваем постер в центъра му.   Разбира се, ако за настоящия месец има някоя наистина голяма знаменитост, тя е предпочитана за плаката. Към кадрите на плеймейтките има и кратка информация за тях - години, мерки, какво харесват и какво мразят.   През 1956-а се прибавя и това накрая на годината дванадесетте жени да се борят за приза \"Плеймейт на годината\". Да получиш подобно отличие не е никак малко - според издателите на Playboy бивша плеймейтка няма. Девизът е \"Веднъж плеймейт, завинаги плеймейт!\".     В момента в САЩ заедно със сатенената лента с логото на изданието идват и 100 хил. долара, плюс нов мотоциклет или кола. В България \"момиче на месеца\" се избира от 2002-а, а от 2004-а се провежда ежегодният конкурс \"Плеймейт на годината\". С приза тук върви и подарък - нов автомобил.     \"Зайчетата\" работят за брандираните клубове на медийната империя - те могат да са сервитьорки, барманки, портиери или дори жени, наети да развличат посетителите с билярд или боулинг например. От изданието категорично отричат тези жени да вървят с \"консумация\" и дават пример с това, че всичко зависи от мястото, на което се намира заведението. Ски курортите имат \"зайчета\", които практикуват зимни спортове, казината имат сексапилни крупиета и т.н.   От своя страна твърде малко плеймейтки в миналото си преди победата са носили заешките уши и пухкавата опашка и са тръгнали от въпросните клубове. В момента по света има около 25 хил. плейбойски зайчета и само около 550 плеймейтки.   Объркването може би идва от това, че на много партита на Playboy момичетата на месеца и на годината също обличат униформата на заешкия костюм заради това, което тя символизира. Същото важи и за рекламни кампании, промоции и спортни събития.     За модел на списанието се смята всяка жена, която е снимала гола фотосесия за страниците му. Плеймейт се наричат само тези, избрани за съответния месец. Много от появилите се в изданието жени никога не стават плеймейтки.   Победителките в годишния конкурс също така рядко успяват да наложат славата си и да пробият извън голите фотосесии, договорите за реклами и участието в музикални клипове. Тъй като средната възраст на победителките по света е 23 години, повечето остават в светлините на прожекторите само в първите години след победата си. Някои се оттеглят непосредствено след нея и се заемат със съвсем различни дейности.   Разбира се, една част от плеймейтките отвъд Океана успяваха и по друг начин, ставайки приятелки на вече покойния Хю Хефнър. Част от моделите в прословутото му имение са тръгнали именно от този конкурс.   В България славата на плеймейтките като че ли намалява с всяка изминала година, а медийното внимание към тях идва основно от риалити формати. Това обаче не пречи на аудиторията да се чуди какво всъщност работят те извън предизвикателните снимки.     Първата българка, избрана за плеймейт, е Борислава Христова. По това време тя е барманка и печели за месец април 2002-а. В първите години на конкурса немалка част от претендентките са именно барманки и сервитьорки.   Има и по-различни случаи. Първата плеймейт с азиатски корени е Христина Нгуен и е посочена за фаворит за януари 2004-а. Нгуен завършва английска филология, докато нейна съперница от същата година - Анна Маринова - следва оперно пеене в Консерваторията. Тогава е избрана и първата \"Плеймейт на годината\", която завършва театралния колеж \"Любен Гройс\", но предпочита кариерата на манекенка и модел след това.     Лозанова бързо се прочува със скандалния си имидж, който й носи голи фотосесии и за издания като FHM и Maxim. Снима се за рекламни кампании за Cavalli и стига и до телевизията. Тя водеше клюкарското предаване \"Поверително от N.L.\" по ТВ7, а до миналата година и предаването \"Папараци\" по bTV.   Другите две по-популярни плеймейтки са Златка Райкова от 2007-а година и Златка Димитрова от 2009-а година. Te успяха да дадат иронично прозвище на еротичните модели от страниците на списанията и не е рядкост да чуете името \"Златка\" като нарицателно, а не като собствено. Останалото, както казват, е история...             Как се става мис плеймейт и с какво се занимава тя?                    ", "date": "2018.02.14", "title": "Веднъж плеймейтка, завинаги плеймейтка!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378601-%D1%81%D0%BB%D0%B5%D0%B4-metoo-%D0%BA%D0%B0%D0%BA%D0%B2%D0%BE-%D0%BC%D1%8A%D0%B6%D0%B5%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D1%8F%D1%82-%D0%B7%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D1%81-%D0%B6%D0%B5%D0%BD%D0%B8", "text": "Скандалът с Харви Уайнстийн и сексуалния тормоз, който е извършвал срещу редица актриси, постави началото на цяла вълна от разкрития за тъмната страна на Холивуд, която от своя страна се разрасна и в различни сферата на обществото като бизнеса, политиката, технологиите и т.н. И мнозина мъже загубиха работата си заради подобни обвинения.       Когато преди няколко години бизнесдамата и писателка Джоан Липман лети за женска конференция, на която ще води лекция за джендър въпроси на работното място (отношенията между мъже и жени, сексуално насилие, връзки на работното място и т.н.), тя среща изключително интересен събеседник. И двамата си говорят с часове, докато в един момент тя не споменава накъде се е запътила.     Тогава всичко се променя. Мъжът придобива дефанзивна стойка, в погледа ми се чете отчуждение и той казва просто: \"Съжалявам, аз съм мъж...\"   После обяснил, че съвсем наскоро е бил изпратен на специално обучение за разнообразието в офис сред, след което се почувствал, че мъжете са виновни за всичко по принцип.     Когато на следващия ден Липман вече се изправя на конференцията пред аудитория само от жени и започва да говори по темата си, обяснявайки различните проблеми, които могат да възникнат между мъжете и жените в офис среда, тя изведнъж спира по средата.       Това я вдъхновява да напише последната си книга: \"Това, което тя каза: Какво мъжете трябва да знаят (и жените трябва да им кажат) за работа заедно\".     Липман започна да проучва книгата преди три години, много преди скандала с Харви Уейнщайн и #MeToo. Сега обаче темата е повече от актуална.   \"Тормозът и сексуалното хищническо поведение са крайни, но те се позволяват само в среда, където това по принцип може да се случи. Така че, ако имате култура, на върха на която има сексуално хищническо поведение, можете да се обзаложите, че това е и среда, в която жените не са толкова ценни, колкото мъжете\", обяснява Липман.   След движението #MeToo не само жените говорят по-открито по въпросите за сексизма на работното място, но и мъжете, казва Липман, която интервюира за книгата си десетки мъже ръководители и лидери от компании като Google, Facebook и Kimberly-Clark.   Според нея увереността е ключова, особено след като много мъже просто не виждат някои от проблемите, с които се сблъскват жените на работното място. Проучване от 2016 г. за изследване на Института \"Пю\" установява, че мнозинството от мъжете вярват, че пречките, които правят нещата в работната среда по-трудни за жените, са \"до голяма степен изчезнали\", докато мнозинството от жените са на мнение, че подобни проблеми все още съществуват.     Така на практика много мъже не осъзнават, че действително има проблеми на работното място за жените. И веднъж осъзнати, не малка част от представителите на силния пол биха помогнали за решаването им, смята Липман.   Но не всички. Според изследване на Catalyst - НПО, фокусирана върху работещите жени и техните проблеми, 74% от мъжете изразяват страх, че равенството между половете може да ги покаже слаби в очите на други мъже и да намали авторитета им.   \"Трябва да накараме мъжете да се чувстват удобно, когато жените говорят за тези неща, и да работят заедно за решаването на проблемите\", казва Липман.   Но преди всичко според нея мъжете трябва да видят ползата от това на жените да се даде равен шанс. Една от тях е чисто финансовата. Множество проучвания показват, че прибавянето на жени към изцяло мъжки екипи може да доведе до повишаване на продуктивността и финансовия успех.   В книгата си тя дава множество съвети за това как мъжете могат да помогнат на жените да преодолеят голяма част от стереотипните пречки в работна среда пред тях - от признаването на добрите идеи, идващи от колежките до самото вслушване в това, което жената в екипа има да каже (без да бъде прекъсвана).     \"Мъжете искат да говорят за това. Те искат да задават въпроси. Те искат да знаят и мисля, че това е наистина положителен знак\", казва още тя.", "date": "2018.02.14", "title": "След #MeToo: Какво мъжете трябва да знаят за работата с жени"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378592-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%B7%D0%B0-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "Договорът за приятелство между България и Македония влиза официално в сила в сряда с церемония в Министерския съвет.     Споразумението беше подписано на 1 август 2017 г. от министър-председателите на двете страни - Бойко Броисов и Зоран Заев, а в началото на тази година бе ратифицирано и от двата парламента.   Процедурата приключва днес, когато се очаква министрите на външните работи Екатерина Захариева и Никола Димитров да подпишат Протокол за размяна на ратификационните документи.   По-късно Димитров ще се срещне и с президента Румен Радев.", "date": "2018.02.14", "title": "Влиза в сила договорът за приятелство между България и Македония"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378594-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B1%D1%80%D0%B0%D0%BA%D0%BE%D0%B2%D0%B5-%D0%BD%D0%B0-14-%D1%84%D0%B5%D0%B2%D1%80%D1%83%D0%B0%D1%80%D0%B8", "text": "Най-много бракове на 14 февруари са сключени през 2014 г., когато датата се е падала в петък. Тогава във вярност са врекли 235 двойки. Това сочат данни на Националния статистически институт. През 2017 г., когато празникът на влюбените е бил във вторник, са се оженили 162 двойки. На трето място по брой сключени брачни съюзи е 2013 г., когато денят на Св. Валентин e бил избран от 132 двойки. Според друга статистика на НСИ през 2016 г. са сключени 26 803 брака, като най-предпочитаният месец тогава е бил август, избран от 4170 двойки. В топ три са още и септември, когато са се състояли 2296 сватби и юли - с 3207. В дъното на класацията е месец ноември, когато са се оженили 1373 двойки. Данните показват, че едно лице от домакинството през 2016 година средно е изпивало 4 чаши и половина вино. За 10 години сме намалили виното с две чаши, показва националната статистика. Износът на вино постепенно намалява през годините, а се увеличава се вносът. През 2016 година сме произвели над 162 хиляди литра вино от грозде.", "date": "2018.02.14", "title": "Рекорд на бракове на 14 февруари"}
{"url": "http://www.classa.bg/%D1%81%D0%B2%D1%8F%D1%82/item/378589-%D0%BB%D0%B5%D0%B2-%D1%84%D0%B5%D0%B4%D0%BE%D1%82%D0%BE%D0%B2-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8%D1%8F%D1%82-%D0%BD%D0%BE%D1%81%D1%82%D1%80%D0%B0%D0%B4%D0%B0%D0%BC%D1%83%D1%81", "text": "Ученикът Лев Федотов станал известен благодарение на своите дневници, които попаднали у неговия приятел от детството – писателя Юрий Трифонов.   Тези дневници не били обикновени, а хроника на предвоенните и военните събития; юношата почти точно определил датата на началото на Великата отечествена война и дори нарисувал как ще протече тя.    Лев Федотов се родил през 1923 г. в семейството на партиен работник и гардеробиерка в един от московските театри. До 1932 г. семейството живеело в хотел “Национал”, след това – в прочутия Дом на Набережной. Лев учел в училище №19 и дружил с бъдещите писатели Михаил Коршунов и Юрий Трифонов. Според Трифонов Лев се интересувал от минералогия, палеонтология, океанография, рисуване и музика; любимата му опера била “Аида”. Юношата изучавал джиу-джицу и въпреки че бил късоглед и страдал от плоскостъпие, имал намерението да се отдаде на пътешествия. Бащата на Лев починал трагично през 1933 г. и се наложило майка му да издържа семейството.   В училището Федотов бил известен като “Хумболт” и “Леонардо” от 7-и Б. Но момичетата странели от него, защото погледът му бил втренчен и тайнствен, а момчетата гледали на него като на чудо. Федотов жадно поглъщал науките и изкуството, цялата музика и четял много книги. Той живеел с усещането, че има малко време, а трябва да успее много. на 20 години Лев заминал за фронта като доброволец, но не доживял до Победата. На 25 юли 1943 г. камионът с войници, сред които бил и той, бил бомбардиран.    Дневниците на Федотов били открити случайно от Трифонов през 1980 г. Трифонов посетил майката на Лев и поискал дневниците му, за да ги използва в пиесата “Домът на Набережной” в Театъра на Таганка. Майката на Лев му дала няколкото окъсани тетрадки, в които той пишел всеки ден.   В тях записвал всичко, до най-малките подробности. На 27 декември 1940 г. Федотов описал диспута със своите съученици за полетите в Космоса. Тогава той нашега заявил, че американците ще полетят до Марс през 1969 г. Само че леко сбъркал – американците летяха до Луната…   Главното в дневниците били събитията през 1941 г., тяхната оценка и прогнози. Трифонов прочел дневниците и бил потресен; онова, което описал Федотов, нямало обяснение. Той посочил точната дата на нападението на Германия срещу Съветския съюз и описал бойните действия в началото на 1942 г.    На 5 юни 1941 г. Федотов писал в дневника си: Федотов бил сигурен в победата на Червената армия: Федотов смятал, че германците ще нападнат страната неочаквано, без да обявят война и ще завземат Минск, Гомел, Житомир, Виница, Псков и още много други градове. Той допускал, че германците ще завземат и Киев, но бил сигурен, че столицата ще устои пред натиска на Хитлер:  Той предсказал, че Ленинград, стиснат в обсада, няма да капитулира.  Лев бил съкрушен от факта, че страната ще загуби много територии. Федотов бил критично настроен към факта, че преди войната много пари били похарчени за дворци и премии на артисти и други хора на изкуството, вместо да бъдат вложени в отбрана и за укрепване на армията.   В последния мирен ден, на 21 юни 1941 г., Федотов писал в дневника си: Федотов предрекъл, че САЩ ще влязат във войната, когато ги принудят, защото според него   Сутринта на 22 юни се обадила лелята на Лев, която му съобщила, че Германия е нападнала Съветския съюз. Веднага след това Федотов записал в дневника си:  – писал той.   Как успял Федотов с такава точност да предскаже събитията? Това отчасти обяснява той самият: В един от първите дни на войната Федотов писал: Дневниковите записи на Лев Федотов били прекратени един месец след началото на Великата отечествена война – на 27 юли 1941 г.", "date": "2018.02.14", "title": "Лев Федотов: Московският Нострадамус"}
{"url": "http://www.classa.bg/%D1%81%D0%B2%D1%8F%D1%82/item/378590-%D0%BF%D1%83%D1%82%D0%B8%D0%BD-%D0%BD%D0%B0%D0%B9-%D0%B2%D0%B0%D0%B6%D0%BD%D0%B0-%D0%B5-%D0%BB%D1%8E%D0%B1%D0%BE%D0%B2%D1%82%D0%B0", "text": "Товастановище бе изразено от президента на Русия по време на среща с работниците в завод “Калашников”.   , заяви Путин.", "date": "2018.02.14", "title": "Путин: Най-важна е любовта"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378591-%D0%B0%D0%BA%D0%BE-%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%B2%D1%8F%D1%80%D0%B2%D0%B0%D1%82%D0%B5-%D0%B2-%D0%BB%D1%8E%D0%B1%D0%BE%D0%B2%D1%82%D0%B0-%D0%BF%D1%80%D0%BE%D1%87%D0%B5%D1%82%D0%B5%D1%82%D0%B5-%D1%82%D0%B5%D0%B7%D0%B8-3-%D0%B2%D1%8A%D0%BB%D0%BD%D1%83%D0%B2%D0%B0%D1%89%D0%B8-%D0%B8%D1%81%D1%82%D0%BE%D1%80%D0%B8%D0%B8", "text": "Преди няколко години съпругът ми и аз попаднахме в черна дупка: и двамата загубихме работата си, а парите ни стигаха само за сметките и за храна. И за да е мизерията тотална, падна подметката на ботуша от единствения ми чифт. Плачех и се подготвях за това, че през зимата ще ходя с маратонките.    На следващия ден съпругът ми тихо постави пред мен чифт чисто нови кожени ботуши. Едва след няколко седмици разбрах, че е продал единственото нещо, което му е останало за спомен от баща му – старинен позлатен швейцарски часовник. Сега с финансите сме много добре, а наскоро успях да намеря този часовник чрез специализирани сайтове. Сега съм го сложила в една кутийка сред бельото и чакам да дойде рождения ден на съпруга ми.   Откакто се помня, баба ми винаги държеше наденица в хладилника. А когато тя и дядо отпразнуваха 40 години брак, баба му призна, че мрази тази наденица, но я яде и я купува само защото му харесва.      Тогава дядо призна, че тя също я е мразел през целия си живот, но продължила да я яде, за да не обиди баба.   Преди 5 години се разделих с любимия човек поради натиска от страна на родителите, и от двете страни. След това си направих татуировка на безименния пръст – символ на това, че никога няма да се омъжа. През това време и двамата не си намерихме нова половинка.      Наскоро получих работа в малка фирма, където директор на отдела се оказа той.  Говорихме, но се преструвахме, че сме безразлични един към друг. След около месец преструвки той ме повика в кабинета си и каза, че татуировките в отдела му са забранени, така че ще трябва да я скрия. Той предложи да направи това с пръстен. Годежен.  ", "date": "2018.02.14", "title": "Ако все още не вярвате в любовта прочетете тези 3 вълнуващи истории!"}
{"url": "http://www.classa.bg/%D1%81%D0%B2%D1%8F%D1%82/item/378583-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B4%D0%B0%D0%B2%D0%B0-48-%D1%87%D0%B0%D1%81%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%8E%D0%B6%D0%BD%D0%B0-%D0%B0%D1%84%D1%80%D0%B8%D0%BA%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D0%BF%D0%BE%D1%81%D1%82%D0%B0", "text": "Южноафриканската управляваща партия, Африканският национален конгрес (АНК), даде на сегашния президент на страната, Джейкъб Зума, 48 часа да подаде оставка от поста си, съобщиха местните медии.   Решението да се предложи на Зума да подаде оставка с договорен срок или да бъде уволнен, е взето от партията в понеделник следобед, след като стана ясно, че петте дни на разговори между Зума и вицепрезидента на страната Сирил Рамафоша са се провалили.   Зума, който е ръководил АНК от 2007 г. насам и е президент на Южна Африка от 2009 г., е подложен на все по-голям натиск да подаде оставка през последните седмици. Деветте му години на работа са засегнати от икономически упадък и множество обвинения в корупция, отхвърлени от президента.   Междувременно лидерът е поискал \"период на предизвестие\" от три месеца, след което ще се откаже безусловно. Според местните медии, този период може да бъде използван от президента, за да представи защитата си пред международни организации като Африканския съюз, ООН и БРИКС. Националният изпълнителен комитет обаче отхвърли искането му.", "date": "2018.02.14", "title": "Управляващата партия дава 48 часа на президента на Южна Африка да напусне поста"}
{"url": "http://www.classa.bg/%D1%81%D0%B2%D1%8F%D1%82/item/378584-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D1%81%D0%B8%D0%BD-%D0%BD%D0%B0-%D1%82%D1%80%D1%8A%D0%BC%D0%BF-%D0%B5-%D1%85%D0%BE%D1%81%D0%BF%D0%B8%D1%82%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D1%81%D0%BB%D0%B5%D0%B4-%D0%BE%D1%82%D0%B2%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%BF%D0%BB%D0%B8%D0%BA-%D1%81-%D0%B1%D1%8F%D0%BB-%D0%BF%D1%80%D0%B0%D1%85", "text": "Ванеса Тръмп, съпругата на Доналд Тръмп-младши, бе отведена в болница, след като тя отворила плик, съдържащ бял прах с неизвестен произход, съобщава \"Фокс Нюз\".   Според ABC News, жертвата е отворила плик, който е получила в апартамента на двойката в Манхатън (Ню Йорк, САЩ).   Ванеса Тръмп е отворила плика точно след 10:00 часа местно време. Както тя, така и двама други бяха обеззаразени от пожарникари на място, преди да бъдат прехвърлени в здравен център, където подробно да прегледат физическото им състояние.   Ванеса Тръмп, съпруга на първородния син на американския президент, бе отведена в болницата като предпазна мярка, съобщи полицията. Тя е омъжена за Доналд Тръмп-младши от 2005 г. насам. Полицията и тайните служби разследват подробностите за събитието.   Това не е първият път, когато син на президента на САЩ Доналд Тръмп получава поща с потенциално опасно съдържание. През март 2016 г. и Ерик Тръмп получи пакет в Ню Йорк, който съдържаше подозрително бяло вещество.", "date": "2018.02.14", "title": "Съпругата на големия син на Тръмп е хоспитализирана след отварянето на плик с бял прах"}
{"url": "http://www.classa.bg/%D1%81%D0%B2%D1%8F%D1%82/item/378585-%D0%BE%D1%80%D1%8A%D0%B6%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%82%D0%B0%D0%BD%D0%BA-%D0%B0%D1%80%D0%BC%D0%B0%D1%82%D0%B0-%D1%89%D0%B5-%D0%BD%D0%B0%D0%B4%D0%BC%D0%B8%D0%BD%D0%B5-%D1%81%D1%8A%D0%B2%D0%B5%D1%82%D1%81%D0%BA%D0%BE%D1%82%D0%BE-%D1%81%D1%83%D0%BF%D0%B5%D1%80-%D0%BE%D1%80%D1%8A%D0%B4%D0%B8%D0%B5", "text": "Руските инженери разработват оръдия за новия танк Т-14 Armata, въз основа на постиженията на съветските им колеги в рамките на проекта за \"супер оръдие \" 2A66, според статията на анализатора Чарли Гао за National Interest.   2A66 бе проектиран за нов подкалибрен снаряд, който има свръх налягане в сравнение с боеприпасите на своя предшественик 2А46. Поради това новото оръжие имаше по-дълга цев и спирачка на дулото, която помага да се контролира ударна вълна и да се отклоняват газовете на по-мощен снаряд.     С тези подобрения, оръдието 2A66 поддържаше почти същите вътрешни размери като 2A46, тъй като беше планирано да се инсталира върху всички модернизирани модели на съветските танкове. Също така, за 2А66 се създаде боеприпас от нов тип, в който се използва обеднен уран.         Това са пробивни оребрени снаряди \"Anker-1\" и \"Anker-2\", както и нови противотанкови и противотанкови кумулативни снаряди и управляеми ракети.     Въпреки че високата цена на тези подобрени оръжия не позволи на съветските инженери да ги произвеждат серийно, сега опитът им в тази област се използва от руската армия, за да се оптимизират 125 мм калибровите оръжия, каза Гао.     Така, новото оръдие на руския танк Т-14 Armata, 2A8201M, е съвместимо с боеприпасите от този калибър, което означава, че оръдието може да изстрелва всички стандартни снаряди 125 mm, независимо от дължината на ядрото, като в същото време поддържа размера на оръдието 2A46M.               \"Можем само да се надяваме, че САЩ ще направят същото със своята програма за създаване на оръдие за танка XM360\", заключава авторът.              ", "date": "2018.02.14", "title": "Оръжието на руския танк Армата ще надмине съветското \"супер оръдие\""}
{"url": "http://www.classa.bg/%D1%81%D0%B2%D1%8F%D1%82/item/378587-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BF%D0%BE%D1%82%D0%B2%D1%8A%D1%80%D0%B6%D0%B4%D0%B0%D0%B2%D0%B0-%D0%B7%D0%BD%D0%B0%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D1%83%D1%85%D0%B0-%D0%BD%D0%B0-%D0%BF%D0%BE%D0%BC%D0%B8%D1%80%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D0%BA%D0%BE%D1%80%D0%B5%D0%B8", "text": "\"Важно е да продължаваме получаването на добри резултати, по-нататъшно насърчаване на топлия климат на помирение и диалог, създаден от силното желание и общата воля на Севера и Юга, от който се възползват като тласък Зимните олимпийски игри \", заяви Ким Чен-ун в реч, предаде агенция Yonhap.   Заедно с 22-те олимпийски спортисти, Пхенян изпрати артистична делегация в Сеул. На спектакъла, който тази група предложи на Южнокорейската публика, президентът на страната домакин, Муун Джае-ин се появи заедно с по-малката сестра на севернокорейския лидер Ким Чен-Йо.   На същото културно събитие, лидерът на Южна Корея заяви, че се надява духът на помирението да остане в между-корейския диалог. Два дни преди това Муун увери, че ще посети Пхенян \"след необходимите подготовки\".   След получаването на доклада от делегацията на Северна Корея за срещите в Сеул, Ким Чен-ун изрази задоволството си \"от много впечатляващите особеностите на южната страна, с които е отбелязано посещението\", цитира АФП. Освен това лидерът благодари на Сеул за посрещането при откриването на Зимните олимпийски игри през 2018 г.   Това бе първото посещение на юга от такава високопоставена севернокорейска делегация, казват местните медии.   Американският вицепрезидент Майк Пенс заяви в интервю за \"Вашингтон пост\", че страната му е готова да участва в преговори със Северна Корея за ядрената й програма.", "date": "2018.02.14", "title": "Ким Чен-ун потвърждава значението на духа на помирение между двете Кореи"}
{"url": "http://www.classa.bg/%D1%81%D0%B2%D1%8F%D1%82/item/378588-%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%BF%D1%80%D0%BE%D0%B5%D0%BA%D1%82%D0%BE%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-2019-%D0%B3", "text": "Американският президент Доналд Тръмп публикува втория си бюджетен план, насочен към увеличаване на военните разходи, инфраструктурата и финансирането на стената на границата с Мексико.   Предложенията на президента, които вероятно ще бъдат критикувани от законодателите, включват 200 милиарда долара за инфраструктурни разходи, над 23 милиарда долара за гранична сигурност и 716 милиарда долара за разходи за военни програми и за поддържане на американския ядрен арсенал.   Бюджетът включва инвестиция от 18 милиарда долара за 2018 и 2019 финансови години за изграждане на граничната стена.   Други национални програми - за борбата с нарко-кризата и за подпомагане на хората, засегнати от природните бедствия в Тексас, Флорида, Пуерто Рико и Калифорния, ще получат още 90 милиарда от бюджета.   Конгресът ще разгледа бюджетния план от 4,4 трилиона, но се очаква той да направи значителни промени в него. Документът от 160 страници вероятно ще бъде критикуван от консерваторите за предвиждането на дефицит, въпреки че планира да намали дефицита на федералния бюджет с 3 млрд. за 10 години, като намали невоенните разходи.   Републиканците твърдят, че планът рискува да увеличи вече дълбокия дефицит на нацията. Демократите, от своя страна, съжаляват, че документът не предоставя никакви гаранции на децата на незаконните имигранти в страната.   Тръмп иска да бъдат отпуснати 6 000 милиона долара за ключови системи за противоракетна отбрана, по-специално 43 системи Aegis и 82 прихващачи THAAD.   Също така, планът предвижда повече от 6 300 милиона за европейската инициатива за възпиране, в допълнение към увеличението от 191 милиона за извънредни операции в чужбина, съсредоточени върху Сирия, Ирак и Афганистан. Очаква се документът да осигури 1,4 милиарда долара за обучението на опозицията в Сирия и националните сили за сигурност в Ирак. За модернизацията на американската ядрена триада, планът иска да се отпуснат 24 милиарда долара. В началото на февруари Пентагонът обнародва новата американска ядрена доктрина, която планира да се заеме по-агресивна позиция спрямо Русия.   \"Току-що подписахме законопроекта, нашата армия ще бъде по-силна от всякога, искаме и се нуждаем от нашите военни, а ние им даваме всичко и това е първият път от доста време, когато това се случва\", отбеляза Тръмп в акаунта си в Twitter.   Някои сенатори демократи в САЩ са ужасени от този документ, защото това ще засегне здравеопазването и други области, както се подчертава в коментара на журналиста и писател Роберто Кесада. Това може да разтревожи и страните от Латинска Америка, които се стремят да запазят своята автономия. Освен това увеличаването на военните разходи може да има сериозни последици в областта на образованието в Съединените щати.", "date": "2018.02.14", "title": "Белият дом публикува проектобюджета за 2019 г."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378577-14-%D1%84%D0%B5%D0%B2%D1%80%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1130 г. - Инокентий II е провъзгласен за римски папа.     1779 г. - Джеймс Кук е убит от туземците на остров Хаваи.   1807 г. - При пожар на английския кораб „Аякс\" загиват 300 души.   1848 г. - Съгласно сключения мирен договор Мексико отстъпва Тексас на САЩ.   1876 г. - Електроинженерът Илайша Грей и изобретателят Александър Бел едновременно подават патент за телефона, с което започва спор, кой първи е изобретил устройството.   1901 г. - Крал Едуард VII открива първия си парламент.   1912 г. - Аризона става 48-ят американски щат.   1915 г. - При Атентата в Градското казино в София загиват четирима души, а осем са ранени.   1918 г. - Съветският съюз въвежда Григорианския календар (на 1 февруари съобразно Юлианския календар).   1921 г. - В София е учреден Съюза на артистите в България.   1922 г. - Публикуван е романът Одисей Джеймс Джойс.   1937 г. - Селскостопанските задруги в България учредяват Общ съюз на българските земеделци.   1942 г. - Япония започва Явайската операция от Втората световна война.   1949 г. - Кнесета (израелският парламент) е свикан за първи път.   1950 г. - СССР и Китайската народна република сключват 30-годишен договор в Москва   1951 г. - Бен Гурион разпуска парламента след поражението си в Кнесета.   1952 г. - В столицата на Норвегия - Осло се откриват Зимни олимпийски игри 1952.   1967 г. - В Мексико сити е подписан „Договорът от Тлателолко\" за неразпространение на ядреното оръжие в региона на Карибско море и Латинска Америка.   1989 г. - Иранският лидер Рухолах Хомейни призовава мюсюлманите по света да убият автора на Сатанински строфи Салман Рушди.   1989 г. - В околоземна орбита е изведен първият от 24-те изкуствени спътника на Глобалната система за позициониране.   1992 г. - Българското консулство в Киев е издигнато в ранг посолство.   1994 г. - Членство на България в НАТО: Президентът Жельо Желев подписва в Брюксел договора за присъединяване на България към инициативата на НАТО Партньорство за мир.   1994 г. - Осъденият на смърт руски сериен убиец Андрей Чикатило е екзекутиран чрез разстрел.   2001 г. - Собственикът на националната авиокомпания Балкан Зееви Груп спира полетите й.   2005 г. - Бившият министър-председател на Ливан, настоящ милиардер и бизнес магнат Рафик Харири е убит при бомбен атентат в Бейрут.      ", "date": "2018.02.14", "title": "14 февруари, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378578-%D0%BC%D0%B0%D0%B6%D0%B4-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%BA%D0%BB%D0%B5%D1%82%D0%BA%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8", "text": "  По повод хванатия в страната ни мароканец, издирван от Интерпол за тероризъм, журналистът коментира: “Ние хванахме този, а другите? Не е само той единствен, който е влязъл и е част от терористични групировки, било то ИДИЛ или някоя друга, и продължил към Западна Европа. Когато се хване бежанец, той отива в лагера и представя документите си, които подлежат на проверка. Но ако няма документи, той може да каже, че е всеки, а от Интерпол издирват лицето Х и никога няма да го открият.”     Според Алгафари, ако задържаният мароканец не беше дал документите си, можеше да каже, че е всеки и никога нямаше да се разбере, че Интерпол издирва точно него.   Журналистът попита: “Как така регистрираме и продължаваме да регистрираме хора, които влизат нелегално на територията на ЕС с имена, посочени от тях, и гражданство и всичко? Докато не се установи категорично самоличността на дадено лице, това лице не трябва да излиза от затворения тип лагер. Това е проблем, който се задълбочава с всеки изминал ден”.   Алгафари подчерта, че е променен каналът за трафик: “Преди година основният канал беше Турция – България – Сърбия. Сега каналът е Турция – България – Гърция и после или Македония, или Албания. Каналите си вървят”. Журналистът посочи и друг проблем: “МВнР преди няколко месеца издаде промени в преводите и легализациите на документи. Вече документите, които идват от чужбина, като се преведат, преводачът си заверява подписа при нотариус и край – автентичността на документа вече не се проверява.    Един от документите в мароканеца – някакво удостоверение за семейно положение, родствени връзки, което е фалшиво – този път сме го хванали, че е фалшиво. Но ако този човек беше дошъл в България и го беше дал на преводач да го преведе, той щеше да си завери подписа при нотариус и той ще отиде с този документ в общината или на друго място и ще го регистрират. Това трябва да се промени в Наредбата за преводите и легализациите – документите, идващи от чужбина да не минават през консулския отдел – това е най-голямата грешка, която може да се направи спрямо националната сигурност на страната”.", "date": "2018.02.14", "title": "Мажд Алгафари: В България има клетки на терористични организации"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378579-%D0%BE%D1%82%D0%B8%D0%B4%D0%B5-%D1%81%D0%B8-%D0%B4%D1%8F%D0%B4%D0%BE-%D0%B4%D0%BE%D0%B1%D1%80%D0%B8", "text": "\r\n\t \r\n \r\n\t \r\n \r\n\t \r\n Все още няма информация кога ще се проведе поклонението пред тленните останки на починалия. \r\n Дядо Добри беше на 103 години. Рожденото му име е Добре Димитров Добрев, роден на 20 юли 1914 г. в село Байлово. Той е дарител за реставриране и поддържане на много български християнски храмове. Считан е от мнозина за изключителен духовен пример в българското общество. \r\n   \r\n            ", "date": "2018.02.14", "title": "Отиде си Дядо Добри"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378580-%D0%B0%D0%BA%D0%BE-%D0%B1%D0%B5%D1%88%D0%B5-%D0%BE%D1%81%D1%82%D0%B0%D0%BD%D0%B0%D0%BB-%D1%81%D0%BE%D1%86%D0%B8%D0%B0%D0%BB%D0%B8%D0%B7%D0%BC%D1%8A%D1%82,-%D1%81%D0%B5%D0%B3%D0%B0-%D1%89%D1%8F%D1%85%D0%BC%D0%B5-%D0%B4%D0%B0-%D1%81%D0%BC%D0%B5-%D0%BA%D0%B0%D1%82%D0%BE-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%BB%D0%B8-%D1%82%D0%B0%D0%B9%D0%B2%D0%B0%D0%BD%E2%80%A6", "text": "Тези дни попаднах на една статия, написана от соросоиди, за това “какво щеше да бъде, ако беше останал социализмът”. Тя, разбира се, е иронизираща, пише, че нямало да има свободен Интернет, а компютрите щели да са калпави и т.н.   Но нека аз ви кажа какво щеше да бъде, на база на истински факти, а не на инструкции, спуснати от финансиращата фондация.   Ако социализмът беше останал и бе продължена политиката на др.Тодор Живков, днес щяхме да сме нещо от типа на… Южна Корея.   Да, сигурно ви звучи шокиращо, но е точно така.     Политиката на Живков много прилича на политиката на правителствата на Южна Корея. Погледнете в историята на 70-те и 80-те, и ще видите, че тази държава изобщо не е демокрация, няма висок стандарт, дори е малко по-зле от България. Има ограничения в пътуванията (стреля се по границите), управляват я диктатори, има протекционистична политика и пр.   Онова, което тръгна да прави Тодор Живков през 80-те, е същото, което направиха в Южна Корея. Но там успяха да го направят, а тук “демократите” победите и разсипаха държавата.   Идеята на Живков е да изгради хибрид между социализъм и капитализъм като освободи малкия бизнес, а остави големите корпорации държавни.   Т.е. това, което е днес Южна Корея. Има 2-3 гиганта, които формално са частни, но реално са под държавен контрол. Надолу малкият бизнес е освободен. Въпросните гиганти работят като “помпа” за валута от чужбина, а бизнесът надолу разпределя приходите по методите на дребното предприемачество и добре платената работна сила.   Южнокорейският модел е доста сходен и с модела на социализъм на Тито в Югославия. Дребен бизнес – свободен, нагоре е Партията.   В момента подобни схеми се осъществяват във Виетнам и Куба, и бъдете сигурни, че до 10 години ще им дишаме прахта.   Най-успешният пример за подобен модел е Китай, който очевидно ще превземе икономически света. Ние сме малки за подобни цели, но в относителен план бихме могли да го постигнем.     Да, щяхме да ползваме компютър “Правец”. Точно както корейците си ползват техни компютри. Но щеше да е доста по-качествен, точно както се вдигна качеството и на “жълтата техника”. Припомням, че думата “жълта” като нарицателно за некачествена, дойде точно от корейско-тайванското самообучаване на индустрия.   Да, щяхме да имаме качествен Интернет. И нямаше да е ограничен. Точно както в Корея има. Та дори в Китай има свободен Интернет. Ограничени са основно сайтове, свързани със събитията на площад “Тянанмън”. Дори те могат да се достъпват през “проксита”.   Да, щяхме да караме ЗАПАДНИ автомобили. Но нови, а не стари като сега. Защото щяхме да имаме пари да си ги купим. Вероятно щяхме и да произвеждаме свои коли. Както Южна Корея произвежда.   Със сигурност нямаше да имаме 2 милиона емигранти, с всички демографски последици.   Нека уточним и какво НЯМАШЕ да се случи.   Нямаше да има паразитна класа от реститути. Реституцията е едно от най-големите малоумия на прехода. Тя не създава предприемачи и бизнесмени, а създава рентиери. Освен това, тя е основната причина за банкрута на много предприятия, които не бяха приватизирани пазарно (срещу пари), защото се чакат делата за реституция да минат. После предприятията фалираха и ги раздадоха без пари – срещу бонове, компенсаторки, РМД-та. Преди това обаче за много от тях имаше ПАЗАРЕН интерес – да ги купят срещу пари.   Със сигурност нямаше да има паразитни чуждестранни инвестиции. Да, в Южна Корея повече чужди инвестиции са нежелани. Защото инвестиция, която усвоява вътрешния ти пазар е чист грабеж. Ние обожествихме всякакви инвестиции и в момента сме се превърнати в дойни крави на западните корпорации. В Южна Корея чужди инвестиции може само в бизнеси за износ. Т.е. които ще носят пари. Същото е и в Китай.   Със сигурност нямаше да им многобройните паразитни НПО. Да, няма ги. А Корея воюва със Сорос, който се опита през 80-те да срине икономиките за цяла Азия. В Корея се спасиха след патриотичен призив народът да си продаде златото на държавата, за да се гарантира валутата вон. И успяха.   Със сигурност нямаше да я има партийнополитическата вакханалия и това превръщане на държавата в слуга на олигарсите.   Нямаше да ги има позорните концесии с 2% такса за държавата.   Нямаше да има безплатни американски бази. Щяха да си плащат за всичко.   Нямаше да изчезне Българската армия. Южна Корея има страховита армия. При това без държавата да банкрутира от това.   И със сигурност нямаше да има псевдо-демократични медии, които преди се хранеха от това, че собствениците им станаха едри приватизатори, а сега се хранят от грантове на Сорос.   Ето това е истината за социализма, който загубихме. Той ни изведе до 28 място в света. Реформите на Тато от 80-те щяха да ни качат още по-нагоре. По-нагоре, а не по-надолу…   Ако не повярвахте на тази статия, влезте в Гугъл и напишете “south korea economic history”. Мисля, че поне английски знаете. Сорос не наема слуги, които не знаят английски…  ", "date": "2018.02.14", "title": "Ако беше останал социализмът, сега щяхме да сме като Южна Корея или Тайван…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378581-%D0%B1%D1%81%D0%BF-%D0%BF%D1%80%D0%B0%D1%82%D0%B8%D1%85%D0%B0-%D0%BF%D0%B8%D1%81%D0%BC%D0%BE-%D0%B4%D0%BE-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2", "text": "ИБ на НС на БСП изпрати отворено писмо до премиера на Република България Бойко Борисов. Повод за това стана планираното провеждане на „Луковмарш\". Публикуваме писмото без редакторска намеса: \"Господин Министър-председател, Повод за този наш апел е предстоящата, станала вече редовна февруарска политическа провокация, наричана от организаторите Луковмарш.      Още през август 1941 г. в Атлантическата харта правителствата на Великобритания и САЩ заявяват, че „след окончателното унищожаване на нацистката тирания страните се надяват да се установи мир\". Хартата е в основата на Декларацията на Обединените нации, подписана на 1 януари 1942 г. от представителите на 26 страни, воюващи срещу Тристранния пакт, както и на подписаната по-късно Харта на Обединените нации. Очевидно, манифестиращите през последните петнадесет години в София с портретите на генерал Христо Луков не мислят, че фашизмът е бил тирания.      Ако някой не познава действителната история на БЪЛГАРСКИТЕ НАЦИОНАЛНИ ЛЕГИОНИ (БНЛ), може да се подведе и да привиди в БНЛ организация на честни и ентусиазирани патриоти. Ние, социалистите, и днес сме убедени, че решенията, които налага Ньойският договор на България, са неприемливи и имат катастрофални последици за Отечеството ни. Но те не са случайни и имат своите основания. Народът ни ги е нарекъл Втора национална катастрофа. БНЛ стават една от организациите в България, които открито застават на позициите на расизма, ксенофобията и антисемитизма. БНЛ е организация, изградена върху идеите за омразата и насилието.    Това е фашистка организация – най-мощната сред дузината подобни, които са възниквали в България след Първата световна война. През 1947 г. в Париж Обединените народи от Антихитлеристката коалиция сключват мирен договор с България. В неговия член 4 България се ангажира да вземе мерки за разтурянето на организациите от фашистки тип и се задължава да не допуска занапред съществуването на подобни организации.    БСП многократно, на практика всяка от последните петнадесетина години, е изразявала протест срещу провеждането на Луковмарш. Ако някой днешен младеж няма ясни представи за най-новата ни история, то настоящото поведение на българското правителство, което се опитва да се скрие зад гърба на софийския кмет, г-жа Йорданка Фандъкова, е недопустимо. Проблемът за проявата Луковмарш е на правителството на България. Господин Премиер, давате ли си сметка, че това се случва по време на Вашето управление? Никакви официозни посещения, например на паметни места на почит към жертвите на Холокоста, не могат да затъмнят факта, че по време на Вашето управление български крайно десни радикали изразяват почит към един откровен фашист.    Наскоро идейни съмишленици на тази кауза ясно заявиха намерението чрез Луковмарш София да стане общоевропейско място за почит към нацизма. Отговорността за противодействието на тези стремежи е и на Външното, и на Вътрешното и на Правосъдното министерство и най-вече лично Ваша, като човек, оглавяващ българското правителство. Големият въпрос е за популяризирането и налагането на фашистки, нацистки и други радикално антидемократични идеи в днешна България. Фюрерското начало е ключова характеристика на фашистките режими.    Днешният пълзящ авторитаризъм и прояви на фашизъм и неонацизъм в държави от Източна Европа предизвикват безпокойството на демократично настроените граждани и цялата демократична общност. Силите, които се стараят да реабилитират фашизма днес, прикриват факта, че по решение на Великите сили – САЩ, Великобритания и СССР, в България, както и във всички страни, подлъгали се да станат сателити на Хитлер, се провеждат трибунали за съдене на виновниците за въвличане на държавите на страната на Хитлер. Правят се, че не разбират, че Народният съд от 1945 г. е едно необходимо и неизбежно военновременно правосъдие. Правят се, че не разбират и не помнят, че през войната България бе победена и Мирният договор я наказва именно като страна-съюзник на Хитлер.    Десет години след сключването на Парижкия мирен договор България не бе допускана в ООН именно като фашизирана страна, станала част от Оста „Рим - Берлин - Токио\". Днес, Г-н Премиер, Вие сте изправен пред избор или да реабилитирате фашизма, или да се изправите срещу него! Не допускаме, че правителството се ангажира с каузата за реабилитация на фашизма и в същото време очакваме ясни действия от Вас за ограничаване и изкореняване на тези уродливи политически явления\", завършва писмото. ", "date": "2018.02.14", "title": "БСП пратиха писмо до Бойко Борисов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378582-%D1%84%D0%B0%D0%BB%D1%88%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B8-%D0%BB%D0%B8-%D1%81%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D0%BE%D1%82-%D1%81%D0%B8%D0%BD%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D0%BA%D1%82%D0%B1", "text": "Нотариално заверено свидетелство от бивши администратори на КТБ и редица други документи доказват подозрително „сглобяване“ на договори на две дружества със задна дата от синдиците на банката.   С това те стават кредитори от първи ред. Едното дружество е купило имоти, досегашна собственост на „Сф – БТ” ЕООД, поделение на „Булгартабак холдинг” АД. В Софийски градски съд има дело, в което на 23 февруари 2018 г ще се разглеждат жалби срещу Сметката за разпределение на КТБ, а освен вложителите измамата удря директно и 20 държавни дружества.  Казусът отново е повече от заплетен, но не и неразгадаем.     НПО „Ние, Гражданите“ публично изнесоха документи и информация, с които се иска проверка за финансова измама, в особено големи размери,  фалшификация на договори  и опит да бъдат източени огромни суми пари от затворената и обявена в несъстоятелност Корпоративна търговска банка АД. Синдиците на КТБ Ангел Донов и Кристи Маринова, заедно с Фонда за гарантиране на влоговете, неясно срещу какво, „удовлетворяват“ исканията на две търговски дружества да станат кредитори от първи ред.    Измамата е документирана и изпратена в сигнал до редица институции. Чрез Първата частична сметка за разпределение между кредитори на КТБ се уврежда масата на несъстоятелността на банката, а това е във вреда на вложителите-кредитори на КТБ АД с надгарантирани вземания. Данните са за злоупотреби или измама в голям размер и в престъпно съдружие.  Отговорни за това са синдиците и Фонда, но не само. За да има повече публичност ще се опитаме и тук да публикуваме всички материали, които освен до институциите са изпратени до доста медии и личности, през които стигнаха и до нас.   Вижте:    На кратко историята звучи така: Синдиците на КТБ Ангел Донов и Кристи Маринова, заедно с две фирми – „Аполо Инжинеринг“ ООД и „Ардастрой“ ООД правят едни договори с дати преди затварянето на банката за залог, въз основа на които са признати вземанията на двете фирми, което ги подрежда на първи ред, т.е. преди всички при раздаването на парите. Сумата е над 12 000 000 (над дванадесет милиона) лева. Синдиците пробутват пред Фонда искането да се вземат тези пари. След депозирани жалби от други кредитори обаче, Фондът констатира, че такива договори няма в регистъра на залозите, и връща двете фирми отново на четвърти ред.   Но … такива договори за залог не само не са регистрирани, а всъщност НЯМА! Първо защото уставът на КТБ изисква решения на Надзорен и Управителен съвет за сключване на такива договори – решения няма. Второ – трябва да са подписани от двама изпълнителни директори – не са ги подписвали. Трето – това е абсолютно необичайна практика банка да обезпечава депозанти, частни дружества или физически лица.   Вижте:    Подробно, в детайли, с картинките и с всички приложени документи, историята е доста по-брутална. На дълго историята звучи така: На 21 август 2015 г., първите синдици на банката Росен Ангелчев и Лазар Илиев, според изискванията на Закона за банковата несъстоятелност, публикуват Списък на приетите вземания на кредиторите на КТБ. Този списък подлежи на промени според предявени оспорвания по него. Такива разбира се има. В този списък „Аполо Инжинеринг“ ООД и „Ардастрой“ ООД са на четвърти ред.           На 2 март 2017 г. вторите синдици Ангел Донов и Кристи  публикуват Частична сметка за разпределение на налични суми между кредиторите на КТБ АД/н/ с приети вземания. При анализ на двата официално публикувани документа – Списък на приетите вземания на кредиторите и Частична сметка за разпределение на суми се констатира сериозна разлика в сумите за изплащане на кредитори от 1-ви ред на удовлетворяване.           Във втория документ се вижда, че е прието  вземане на търговско дружество „Аполо Инженеринг“ ООД, София, представлявано самостоятелно от управителя Муханнед Наджим Абдуллах Ал-нуаими или от управителя Румен Николов Райков. Дружество е под № 731 в първия документ (като ВЛОЖИТЕЛ), което е четвърти ред на разпределение по списъка. Вземането му възлиза на 8 341 525,28 лева.   Прието е вземане на и на търговско дружество „Ардастрой“ ООД, Кърджали, представлявано от управителя Александър Миронов Елинов. Първоначално също на четвърти реда като ВЛОЖИТЕЛ, с вземане на 3 937 015,70 лева и тази компания става първа по ред във втория документ.   При публикуването в Търговския регистър на Частичната сметка за разпределение  през март 2017 г. се констатира, че редът на удовлетворяване на посочените две дружества-депозанти е променен от 4 ред на удовлетворяване на 1 ред на удовлетворяване, т.е. предвижда се изплащане на цялата претендирана сума на вземането.     По реда на Закона за банковата несъстоятелност, в резултат от постъпили възражения, Фондът за гарантиране на влоговете постановява две свои решения * – Решения № 41/ 24.04.2017г. и № 51/18.05.2017г.  Разглеждан е редът на удовлетворяване, както и размерът на сумите, които следва да се получат от двете дружества. Основанието, на което ФГВБ отказва да приеме, че двете фирми са обезпечени кредитори е приетото от членовете на ФГВБ разбиране, че заложените с договори за особен залог вземания на залогодателя КТБ АД към трети лица – кредитополучатели, не били вписани в Централния регистър на особените залози (ЦРОЗ)!   Решенията на Фонда за гарантиране на влоговете може да видите ТУК –   и ТУК –    Едно е въпросът дали тези особени залози са вписани в ЦРОЗ или не, а съвсем друго е дали въобще съществуват в правния мир такива договори за особени залози. Залози, където залогодател е КТБ. Залози, подписани преди поставянето на банката под особен надзор от БНБ на 20 юни 2014г.   По силата на решенията на ФГВБ,  тези две дружества – депозанти са приети за такива вместо от четвърти да отидат на първи ред, въпреки  липсата на вече коментираното вписване на залозите им в ЦРОЗ. ФГВБ действа незаконосъобразно заради това, че членовете на УС  (Радослав Миленков, Бисер Манолов, Борислав Стратев, Нели Кордовска и Валери Димитров) приемат без реално да проверят, безкритично, немотивирано и без коментар наличието на въпросните два договора за особен залог. Правят го, въпреки че разполагат с цялата преписка по вписването от синдиците на КТБ АД /н/ на въпросните две фирми като кредитори по разглеждането на всички възражения и жалби от тях, както и от други кредитори на КТБ АД /н/.   Като основание за включването на посочените дружества, като обезпечени кредитори, в реда по т.1 от чл. 94 от ЗБН от синдиците на КТБ АД /н/ са записани Договор за особен залог на вземания от 07.06.2014 г. за „Аполо Инженеринг“ ООД и Договор за особен залог на вземания от 05.04.2014 г. за „Ардастрой“ ООД.   До тук всичко може и да е предположение и в анализите да има пропуски, но сигналът до Прокуратурата на НПО „Ние, Гражданите“ съдържа и документ, който доста категорично доказва измамата. Този път НПО „Ние, Гражданите“ са потърсили освен публичните документи, доказателствата в актове на институции и още едно ниво на сериозно и категорично потвърждаване на плануваната и синхронизирана измама:   „По наши данни, включително и разполагайки с изрично нотариално заверено сведение от трима (от общо четиримата) членове на Управителния съвет и изпълнителни директори на КТБ АД /н/, от двама членове на надзорния съвет (останалите трима са в чужбина), както и от началника на Управление „Кредитиране“, никога и по никакъв повод те не са подписвали, респективно вземали надлежни решения на Управителния съвет и на Надзорния съвет за сключване на подобни обезпечителни договори – особени залози на вземания на банката към трети лица – кредитополучатели, с които договори за особен залог да се обезпечават вземания на двете фирми – депозанти по сключени депозитни договори.“   NB! Приложеният документ може да видите ТУК –  Следващият елемент от  картината тук е, че в момента има  висящо частно гражданско въззивно дело с № 5835/ 2017г. на Софийски градски съд (СГС), в което се разглеждат множество жалби срещу Сметката за разпределение. Т.е. делото е фокусирано върху същия документ, в който при горните обстоятелства въпросните фирми-депозанти „Ардастрой“ ООД и „Аполо Инженеринг“ ООД са вписани и предвидени от синдиците на КТБ АД /н/ Кристи Маринова и Ангел Донов като обезпечени заложни кредитори с първа по ред привилегия на удовлетворяване.   Вижте:    и     Много важна е информацията, че решенията на ФГВБ са обжалвани в това дело пред СГС. Двете дружества обжалват връщането им на четвърти ред. Следващото заседание в СГС е на 23 февруари 2018 г. След 10 дни!!! Това, че делото е висящо всъщност не трябва да заблуждава никого – „не е важно дали договорите за особен залог са вписани или не, важното е, че е налице манипулативно или престъпно боравене или създаване на документи, обосноваващи и доказващи едни вземания на депозанти на банката, както и създаване на документи, които касаят обезпечаване на вземанията по тези договори“, категорични са вложителите.   „Нашият преглед и анализ на съществуващите документи показва следните аномалии:   1.Абсурдно е да се приеме, че която и да било банка, вкл. и КТБ АД /н/ би обезпечила по този начин която и да е сума, внесена като депозит в банката.   2. Посочените документи за учредяване на особени залози на вземания не са нито нотариално заверени, нито не са регистрирани в счетоводните книги на банка КТБ АД и по тях Управителният съвет и Надзорният съвет на КТБ АД не са взимали решение, каквато е обичайната практика. При това, Уставът на КТБ АД (Вижте приложената:  ), приет и с последно изменение от Общото събрание на акционерите на 13.05.2013г., съдържа изричните изисквания: „Чл.53, ал.1.- УС може да взема решения само след предварително разрешение на Надзорния съвет за:……   т.9. Сключване от банката на договор или каквото и да е споразумение или уговорка, които са необичайни, обременителни или по друг начин извън обичайната търговска дейност на банката, и са на стойност над 75 000 евро; т.15. учредяване от банката на обезпечение извън обичайната търговска дейност на банката”.   3.Официалното издадените от Централен регистър на особените залози Удостоверения №№ 1150670, 1150671, 1150672, 1150673 и 1150674 от 10.01.2018 г. показват, че посочените Договор за особен залог на вземания от 07.06.2014 г. за „Аполо Инженеринг“ ООД и Договор за особен залог на вземания от 05.04.2014 г. за „Ардастрой“ ООД НЕ СА ВПИСАНИ. Това вписване е условие sine qua non за включването на двете фирми, вложители в Корпоративна Търговска банка АД, в ред първи на удовлетворяване в пълен размер на депозираните суми. (Вижте приложените удостоверенията от ЦРОЗ    ,  ,   и  . Това са всички намиращи се в регистъра документи, поискани са официално и са предоставени. Други няма!)   4.Чрез тази измама с представянето от депозантите и приемането от синдиците на КТБ АД /н/ за налични в банката на Договори за особени залози, които според нас може да са били изготвени във всеки момент между август 2015 г. (когато е публикуван първият списък на синдиците на приетите вземания на вложителите на КТБ, и по повод внесеното възражение във Фонда за гарантиране на влоговете в банки, по което е постановено Решение №41 от 24.04.2017г. на Управителния съвет на Фонд за гарантиране на влоговете в банките, с което ФГВБ не е уважил възраженията на двете дружества) и датата на обявяване в Търговския регистър на списъка и сметката за разпределение, масата на несъстоятелността на КТБ АД /н/, респективно кредиторите на банката ще бъдат ощетени с 10 949 354,05 лв. ако приемем, че частичното изплащане ще представлява 11 % от внесените /загубените/ от вложителите суми.   Вероятността тази документална машинация или измама да е съпроводена с корупционна схема се наложи при поучването на фирмените документи на дружеството „Аполо инженеринг“ ООД в Търговския и Имотния регистър.   Оказа се, че свързано по линия на собственост с „Аполо инженеринг“ ООД дружество е закупило за сумата от 25 млн.евро редица недвижими имоти, досегашна собственост на поделението на „Булгартабак холдинг” АД – „Сф – БТ” ЕООД.     Покупката на недвижимите имоти е извършена на 31.10. 2017г. от „АЛНУАИМИ ГРУП“ ЕООД,  чиито дялове са собственост на Евро Инвестмънт Холдинг ЕАД, с едноличен собственик на акциите – Муханнед Наджим Абдуллах Ал-Нуаими, който е и управител в „Аполо инженеринг” ООД.  Няма да влизаме в подробности кой е този човек, в Гугъл има достатъчно информация за него и за бизнеса му. Връзките може да си направите и сами.   Съществува голяма вероятност на двете дружества-депозанти, които по произход на собствениците, бизнес и местоположение са свързани с ДПС, град Кърджали, вероятно Делян Пеевски и др. лица, да е бил оказан натиск конкретно в случая с „Аполо инженеринг“ ООД – да закупят горепосочените недвижими имоти, по завишена цена, която би могла да покрие корупционната такса, която са платили, за да се окажат, въпреки първоначалния отказ на ФГВБ по съмнителното решение на синдиците на КТБ АД, в листата на приетите кредитори по обявения Списък и Частична сметка за разпределение – за удовлетворяване по реда на т.1 от чл. 94 на ЗБН, гарантираща 100% възвръщане на депозираните в КТБ АД от тях суми.“   В края на информацията до Прокуратурата, освен искането да бъде разпоредена и извършена проверка и разследване на факти и действия на синдиците на КТБ,  на Председателя и членовете на Управителния съвет на ФГВБ, се обръща внимание, че ако се позволи да се осъществи гореописаната схема част от ощетените кредитори,  ще бъдат и изброените  държавни дружества, също кредитори на КТБ:       Агенция за приватизация и след приватизационен контрол     АЕЦ Козлодуй ЕАД     Булгаргаз ЕАД     Булгартрансгаз ЕАД     Летище София ЕАД     Български енергиен холдинг ЕАД     Гаранционен фонд     Електроенергиен системен оператор ЕАД     Мини Марица изток ЕАД     НЕК ЕАД     НКЖИ     Терем ЕАД     Кинтекс ЕАД     Топлофикация София ЕАД     Южноцентрално държавно предприятие ДП     МБАЛ Св. Анна     МБАЛ Света Марина     Национален дарителски фонд 13 века България     Фонд за компенсиране на инвеститорите и редица други.   Двамата синдици на КТБ Кристи Маринова и Ангел Донов, заедно с публикуването в Търговския регистър на Сметката за разпределение са публикували и подписани от тях  декларации, че са наясно за  носената от тях наказателна отговорност за неверни данни.         Очаква се реакция и реални действия  от Сотир Цацаров – главен прокурор на Република България, от Бойко Борисов – министър председател на членката на ЕС, която в момента е председател на Съвета на Европа, от Цвета Караянчева – председател на Народното събрание, от председателите на парламентарните групи в НС (ГЕРБ, ДПС, Обединените патриоти, БСП, Воля…) или поне от Пламен Георгиев – председател, баща и майка на всички органи за борба с корупцията и отнемането на незаконно придобитото имущество. До тези отговорни хора е изпратена цялата информация. Източник: ", "date": "2018.02.14", "title": "Фалшифицирани ли са договори от синдиците на КТБ?"}
{"url": "http://www.classa.bg/%D1%81%D0%B2%D1%8F%D1%82/item/378573-%D1%81%D1%80%D0%B8%D0%B2-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BE%D0%B1%D1%8F%D0%B2%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B2-%D1%80%D1%83%D1%81%D0%B8%D1%8F", "text": "    „Около 9 часа сутринта в ефира на телевизионните канали и радиостанции, излъчващи на територията на областта, бе пуснато съобщение с препоръки (към гражданите) да действат както в случай на радиоактивно замърсяване. Това съобщение е запис, който е излязъл в ефир автоматично заради срив в системата”, обясни събеседникът на агенцията, като увери, че радиационният фонд в Ярославската област е в пределите на нормите.   Гражданите са призовани да не се поддават на паниката. Подготвя се съобщение, с което да бъде опровергана по-рано погрешно разпространена информация за опасност. Причините за системния срив се изясняват.  ", "date": "2018.02.14", "title": "Срив в системата обяви предупреждение за радиоактивна заплаха в Русия"}
{"url": "http://www.classa.bg/%D1%81%D0%B2%D1%8F%D1%82/item/378574-%D0%BF%D1%80%D0%B0%D0%B7%D0%BD%D0%B8%D0%BA%D1%8A%D1%82-%D0%BD%D0%B0-%D0%B2%D0%BB%D1%8E%D0%B1%D0%B5%D0%BD%D0%B8%D1%82%D0%B5-%D0%B2-%D0%B8%D0%B4%D0%B5%D1%8F%D1%82%D0%B0-%D0%B4%D0%B0-%D1%81%D0%B0-%D0%B2%D0%BB%D1%8E%D0%B1%D0%B5%D0%BD%D0%B8", "text": "Дискриминационен, декоративно-кичозен, деспотично-натрапчив, депресиращ... Това са само няколкото от епитетите с „д\", които се сещам да използвам като евфемизми на „дрислив\", за да опиша как изглежда в моите очи денят, честван в памет на един светец от римско време.     Обаче хората (жените по-скоро) ги е срам да си признаят, че им иде да се заврат в тъмния гардероб и да не излизат от там от вечерта на 13-ти февруари до сутринта на 15-ти. Понеже си нямат гадже. И съответно си нямат обща ухилена снимка, фотошопирана във формата на сърце, която да плеснат на стената си във Фейсбук или Инстаграм на самия 14-ти.     За да се пукнат от яд всичките им несгаджосани дружки! Така е то... И няма кой да ги измъкне от нафталинения гардероб, да им шибне два шамара, да ги разтърси за раменете толкова силно, че да им изпопадат екстеншъните и ноктопластиката, и да им викне в ухото: „Стани и ходи, ма!\"   Понеже е имало живот преди Свети Валентин - доказателство за това са скелетните останки от динозаври, например. Ще има живот и след него, защото учените отдавна са доказали, че човешкият пенис не е абсолютно необходимо условие за зачеване на друго човешко същество, понеже неговата функция може да бъде успешно заместена и от най-обикновен шприц за сладкиши.     Нито аз самата имам амбициите да съм като Глория Гейнър, която беше сред пионерите в развлекателния жанр, възпели силата на жената да живее достойно и да оцелее,    Нито пък ще изкрещя в лицето на Бионсе: „Майната ти, кифло!\", само защото разтърси лъскавите си бутове на една от най-манипулативните песни в историята на съвременната музика, изпявайки популярния рефрен: „If you like it, then you shuolda put a ring on it\".*   Не съм озлобена, понеже съм била изоставяна десетки пъти. Нито пък ми е все едно, понеже вече съм си хванала някого, с когото удобно си общуваме вече Х брой години в битие, описвано от средната статистика: 1.8 броя деца, половин матрак с мемори пяна, кола на изплащане, която по принцип е забранена за експлоатация в 20 страни от ЕС, и наследствена къща на два етажа в село Усойка с външен клозет.   И определено не съм от жените, които си поглеждат телефона през пет минути, за да се уверят, че ТОЙ е изпратил 12 целувки, 6 намигащи личица, 2 еднорога и флага на Нигерия (по грешка), защото знае, че така се ще се почувствам обичана и специална.     Свети Валентин не е празник на влюбените. Той е празник на влюбените в идеята да са влюбени. Вярно, модерното общество отдавна вече е загърбило идеята, че ако някой не се е \"задомил\" до 25-годишна възраст, значи нещо не му е наред.   Но това не пречи на един дълбоко вкоренен социален стереотип да продължава да трови и потиска милиони хора по света. Макар че никой не би го признал гласно, фейсбук статусът \"необвързан\" е съвременната алтернатива на Алената буква, с която някога са заклеймявали като смъртен грях свободната интимност.   Разбира се, сега не биха изгорили някоя прелюбодейка на клада посред площад Де Вож в Париж, но лицемерното презрение и прикритото съжаление към онези, които не празнуват Свети Валентин, понеже са сингъл, нанасят същите поражения като от изгаряне трета степен.   И преди да се оставите доброволно на пламъците да обхванат босите ви стъпала, нека ви кажа нещо. Да имате гадже, което да изкарате от мнимия хипогликимичен шок с половин кило шоколадови бонбони на 14-ти февруари, в никой случай не е разрешение на 150-те ви други житейски проблема.     А ако сте жена и си имате гадже, ще трябва да фалшифицирате оргазъм не само по някое време през 24-те часа, през които трае Свети Валентин, а вероятно и още много пъти занапред. Така че какво ще предпочетете: да имате гадже, само заради удобството да чествате Свети Валентин с гордо вдигната глава, или да сте свиня?", "date": "2018.02.14", "title": "Празникът на влюбените в идеята да са влюбени"}
{"url": "http://www.classa.bg/%D1%81%D0%B2%D1%8F%D1%82/item/378575-%D0%BB%D1%8A%D0%B6%D0%B0-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%BF%D1%83%D1%82%D0%B8%D0%BD-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82-no-1-%D0%BD%D0%B0-%D1%85%D0%BE%D0%BB%D0%B0%D0%BD%D0%B4%D0%B8%D1%8F", "text": "Външният министър на Холандия Халбе Зейлстра подаде оставка, след като призна, че е излъгал за проведена среща с руския президент Владимир Путин, на която той е развил плановете си за териториална експанзия на Русия към Европа.   \"Не виждам друг изход, освен да обявя оставката си\", казва той, цитиран от холандското радио NOS.   През 2016 г. по време на партиен конгрес Зейлстра обяви, че е присъствал на среща с бизнесмени в дачата на Путин преди повече от 10 години, когато дочул руският президент да разказва идеята си за създаването на \"Велика Русия\" - територия, която по думите му обхваща \"Русия, Беларус, Украйна и Балтийските страни\". По това време бъдещият дипломат No. 1 в кабинета на Марк Рюте е работил за Shell.     През уикенда обаче Зейлстра даде интервю, в което призна, че не е присъствал лично на срещата, а \"взел назаем\" анекдота от човек, чиято самоличност предпочитал да бъде запазена в тайна. Признанието му дойде само няколко дни преди планираното пътуване на Зейлстра до Русия за среща с външния министър Сергей Лавров.   \"Реших да го разкажа, защото това е важна геополитическа информация със сериозни последици. Приписах си тази история, за да гарантирам, че разкритията няма да засегнат човека, който наистина е присъствал на срещата. Това можеше да има сериозни последствия за него и компанията му\", каза Зейлстра.   Съмненията за достоверността на твърденията му възникнаха, след като бившият главен изпълнителен директор на Shell Йерун ван дер Веер обяви, че Зейлстра не е присъствал на срещата в Русия през 2006 г.   Зейлстра не потвържава дали Ван дер Веер е източникът му, но твърди, че информацията за плановете за \"Велика Русия\" е напълно вярна.", "date": "2018.02.14", "title": "Лъжа за среща с Путин доведе до оставката на дипломат No.1 на Холандия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378576-%D1%81%D0%B2-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BA%D0%B8%D1%80%D0%B8%D0%BB-%D1%84%D0%B8%D0%BB%D0%BE%D1%81%D0%BE%D1%84", "text": "    Според известното кратко житие на Константин Философ, наречен в монашеството Кирил, произхождал от знатни родители Лъв и Мария, солунски славяни. Високото положение на бащата и богатите дарования на момчето отворили вратите на знаменитата Магнаурска школа в Цариград, където Константин учил заедно с децата на византийските царе и боляри под ръководството на известни учители и на учения Фотий, бъдещия цариградски патриарх.           Завършил образованието си с прозвището Философ, той бил назначен за патриаршески библиотекар и преподавател по философия. На него били възлагани и разни поръчения от обществен характер. Отегчен от суетата на тоя свят, Константин избягал тайно в манастира на малоазийския Олимп при своя  , където именно извършил в пост и молитва приснопаметното си дело – да създаде славянска азбука и да преведе свещените книги на Православната църква на езика на солунските българи.   Облечен в такова всеоръжие, той с брата си бил изпратен от византийския император Михаил ІІІ в славянските страни Моравия и Панония, за да спечели за християнството тамошните славяни чрез бащиния им език. Но чувствително били засегнати интересите на местното германо–латинско духовенство. То било враждебно настроено към славянския език и започнало борба против тях.   На двамата братя – славянски просветители се наложило да се отправят в Рим и да защитят своето дело от враговете пред самия римски папа.   В Рим Константин Философ тежко заболял; бил постриган в монашество с името Кирил и подир 50 дни починал на 14 февруари 869 година. Сам папа Адриан извършил погребението му в църквата \"Св. Климент Римски\". Житието на св. Кирил било написано от   при непосредствено сътрудничество на св. Методий, Моравски архиепископ, брат на св. Кирил.   Службата му е много древна. Тя се е запазила до нас в 12 ръкописа, най-старите от които са от ХІ век.", "date": "2018.02.14", "title": "Св. Константин - Кирил Философ"}
{"url": "http://www.classa.bg/%D1%81%D0%B2%D1%8F%D1%82/item/378571-%D1%82%D1%80%D1%8A%D0%BC%D0%BF-$7-%D1%82%D1%80%D0%BB%D0%BD-%D0%B7%D0%B0-%D0%B2%D0%BE%D0%B9%D0%BD%D0%B8-%D0%B2-%D0%BE%D1%80%D0%B8%D0%B5%D0%BD%D1%82%D0%B0-%D1%81%D1%82%D0%B8%D0%B3%D0%B0%D1%82", "text": "     Той включва в тотала Афганистан и Ирак, но не и Сирия, където само тази година има удвояване на средствата за т.нар. Свободна армия на т.нар. Демократична опозиция. И това независимо от тържественото обещание на Тръмп към турския му колега Ердоган за спиране на тази помощ, понеже голяма част от нея отива за кюрдските сили. Удвоени са парите и за прокси войната в Украйна.     Вашингтон поуст атакува сметки, като привежда пример, че до септември 2016 г. Пентагонът бил похарчил в Ориента 3,6 трилиона долара. Но след това започна офанзивата в Мосул и продължи със създаване на 4 бази в Сирия. Сметките на Тръмп може би са съвсем верни, защото според друго изследване – на професори от Харвард, до 2013 г. САЩ официално е похарчил 4 трлн., а неофициално до 6 трилиона долара за битки в Близкия Изток и Средна Азия. При това, без да се брои военната помощ за Израел.   „Тази година даваме незапомнените в историята 1,5 трлн. долара за инфраструктурни проекти от 4,4 бюджет”, похвали се Тръмп, който бе обещал реновиране на Америка в предизборната си кампания.   В новия бюджет на САЩ военните разходи са 686 млрд. долара – 15 пъти по-големи от руските. Те са част от бюджета за сигурност от общо 716 млрд. долара. Другите 30 млрд. ще се похарчат от многобройните тайни служби на САЩ. От всичките тези огромни пари за сигурност и отбрана малко под 10% или 69 000 000 000 са предвидени за преки военни действия.  ", "date": "2018.02.14", "title": "Тръмп: $7 трлн. за войни в Ориента стигат"}
{"url": "http://www.classa.bg/%D1%81%D0%B2%D1%8F%D1%82/item/378572-%D1%80%D1%83%D1%81%D0%BD%D0%B0%D1%86%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-us-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D1%8F", "text": "        След атаката водената от САЩ коалиция съобщи, че са ликвидирани около 100 бойци на паравоенна групировка, лоялна на президента Башар Асад, която предприела настъпление срещу съюзници на Вашингтон – кюрдско-арабският алианс Сирийски демократични сили (СДС).     Същия ден руското министерство на отбраната обяви, че в района не е имало руски военни. Но фактът за гибелта на над 100 руснаци след “атаката на проправителствени сирийски сили” срещу щаб на СДС се потвърждава и от западни разузнавания, и от руски източници, предаде вчера “Нюз.ру”.   МО в Москва отново отхвърли информацията и посочи, че “местни опълченци” са действали в района без съгласуване с руското командване. Но според “Нюз.ру” телата на убитите руснаци вече са пристигнали в родината им.   Една от версиите за случилото се сочи, че загиналите не са част от редовната армия в Сирия, а били наемници от руската частна военна компания “Вагнер”, за която се смята, че е пращала бойци в Сирия и в Украйна.   Говорителят на Кремъл Дмитрий Песков призова да не се използват съобщения в медиите за първоизточник на информация за потенциални руски жертви в Сирия, а журналистите да се обръщат към отбранителното ведомство. “Оперираме с данни, които засягат военнослужещи от въоръжените сили на Русия, които вземат участие в операции в подкрепа на сирийската армия. Данни за други руснаци, които може да се намират в Сирия, нямаме”, подчерта Песков. В същото време Дамаск предупреди Израел да очаква “изненади”, ако отново се опита да нападне Сирия, след свалянето израелски Ф-16 в събота (виж графиката).         February 12, 2018, Israel and Iran have moved closer to confrontation in Syria as rising tensions erupted into the most serious standoff between the sides since the Syrian civil war began seven years ago. Graphic shows airstrike locations and other areas of tension between Israel and Iran.", "date": "2018.02.14", "title": "Руснаци загинали при US удари в Сирия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378565-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-14-%D1%84%D0%B5%D0%B2%D1%80%D1%83%D0%B0%D1%80%D0%B8", "text": "  Трябва да слушате гласа на разума си, а не на чувствата. Това важи не само за любовната сфера, но и за професионалната. Вие сте твърде доверчиви и лоялни към някои колеги, които постоянно ви молят за помощ. В общуването с роднини, също трябва да защитавате вашите виждания. Очаква ви добър ден, в който може да спечелите както пари, така и да срещнете истинската любов. Въпреки че, едното не пречи на другото. Основното нещо е, да станете по-рано и веднага да започнете да действате. Подписвайте точно документите и внимавайте по време на преговори. Вечерта е възможна разходка с приятели. Може да изпаднете в творческа криза, когато няма да имате нито вдъхновение, нито желание да направите нещо. Бъдете внимателни, когато вземате важни решения за личния си живот. Ако нещо не ви е удобно, по-добре го кажете директно. Някой от вас, има шанс да увеличат капитала си, ако не откажат от сътрудничество със западна компания. Днес, не заминавайте на път извън града, особено ако чакате важно обаждане или пристигането на гости. През деня може да възникнат закъснения, при получаване на документи. Да влизате в спорове поради битови и лични проблеми, не трябва. Освен това, за половината от тях, вече сте се разбрали близките си. Лесно ще се справите с проблемите у дома и на работното място. Дори ако е психологически ви е трудно, ще намерите някакъв оптимизъм в себе си. Един добър ден, за активно спортуване и посещение на фитнес зала. Ако се погрижите за здравето си и започнете да закалявате тялото си, ще забравите за простудите. Вземете всичко, което съдбата ви дава. Освен това днес, по отношение на вас, тя ще бъде невероятно щедра. Това важи както за пари, така и за срещи с нови и интересни хора. Само в интимната сфера, бъдете изключително внимателни. Понякога сте твърде нетърпеливи за лекомислени връзки, дори ако не веднъж сте имали проблеми. Трябва да се настроите на позитивна вълна, да гледате на всичко положително и да правите планове за бъдещето. Благоприятно ще се развиват въпроси свързани с недвижими имоти, продажба и преместване. Основното нещо е, да не се отказвате от целите си. Шефовете ви, ще оценят конструктивните ви предложения, така че не бива да се съмнявате в себе си. Очаква ви ден, изпълнен с впечатления и радостни събития. Много от тях, ще се отнасят до личния ви живот. Може да получите официално предложение от човек, към когото отдавна изпитвате чувства. Основното е, не се подавайте на чувствата и емоциите, а мислете с главата си. Безразсъдството може само да ви навреди.   Може внезапно да се окажете на ръба на финансов колапс, ако не следите движението на парите в лична си сметка. Ако ситуацията е твърде критична, обърнете се към компетентните институции. В личния живот, ви очакват ви много контакти, пътувания и запознанства. Основното е, да не се объркате, кое е важно и кое второстепенно. Следете внимателно ситуацията, която ще се развие на работното ви място. Възможни са, не само разгорещени дебати и размествания на персонала, но и промяна в ръководството. В личния ви живот, прекомерната сантименталност ще в за добро. В края на краищата, вие сте толкова практични, че в живота ви няма място за силни емоции и страсти. А те са подходящи в любовта. Трябва да намерите време за почивка, за общуване с приятели и купуване подаръци за близките ви. Не преследвайте това, от което не се нуждаете. Освен това, не завиждайте на по-успешните и богати личности. Плодотворен ден за творческо активните от вас, които са решили да реализират мащабен проект. Не трябва да бързате с решаването на финансовите си проблеми, в противен случай те ще станат още повече. Спокойно претегляйте всичко, помислете и направете необходимите обаждания. Ако имате влиятелни приятели, свържете се с тях. Разходката вечерта, ще ви достави незабравимо преживяване. Очаква се среща с бившия любим.", "date": "2018.02.14", "title": "Дневен хороскоп 14 февруари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/378566-%D1%8E%D0%BD%D0%BA%D0%B5%D1%80-%E2%80%9C%D0%B4%D1%8A%D1%80%D0%BF%D0%B0%E2%80%9C-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D1%8A%D0%BC-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B2%D0%BE%D1%8F-%D0%B4%D0%BD%D0%B5%D0%B2%D0%B5%D0%BD-%D1%80%D0%B5%D0%B4", "text": "          Още в подзаглавието на статията се уточнява, че присъединяването на Гърция към еврото е било грешка. Един от важните изводи на Муслер гласи: Юнкер дърпа България към еврозоната не заради самата нея (тук може да се използва хубавата българска метафора „заради черните ѝ очи\" – б.ред), а заради собствения си политически дневен ред. Припомня се, че в началото на българското европредседателство шефът на ЕК е подкрепил желанието на България да се присъедини към общата валута.     „С това политическо изявление Юнкер изпреварва съответните доклади на своята собствена комисия и на Европейската централна банка (за готовността на България – б.ред.), които се очакват през май. В София възприеха позицията на Юнкер като обещание. Българското правителство, което желае присъединяването, подчертава, че страната изпълнява изискванията. И това на пръв поглед е така: държавният бюджет е балансиран, държавният дълг е един от най-ниските в ЕС, инфлацията и лихвеният процент се доближават до тези в еврозоната\", пише авторът и уточнява, че България има нужда още от двугодишно преходно обвързване с еврото и от закон за централната банка. И при това положение ще бъде готова за присъединяване през лятото на 2020 година.   „Юнкер хитро припомня, че на фона на тази успешна равносметка и в съзвучие с европейските договори на валутния съюз не му остава нищо друго, освен да приеме България\" констатира Муслер, според когото председателят на ЕК умишлено забравя, че в други случаи критериите за присъединяване към еврото изобщо не са били интерпретирани толкова буквално. Например, когато Италия беше приета за член-основател на еврозоната - въпреки голямата си задлъжнялост. Във втората половина на статията му четем:   „Като имаме предвид опита от еврокризата вече е ясно, че не бива да се гледа само буквалният текст на договора. Ясно е, че България не иска да бъде сравнявана с Гърция, която влезе в еврозоната единствено благодарение на фалшифицираните статистики. Не може да се отрече обаче, че има и паралели с приемането на Гърция във валутния съюз, което определено беше грешка.   Въпросът е защо шефът на ЕК Жан-Клод Юнкер подкрепя България за присъединяване към еврозоната     Първо, България е най-бедната страна в ЕС, а конкурентоспособността на икономиката ѝ сериозно изостава. Гръцката криза показа какво се случва, когато една икономически слаба държава се огъне под тежестта на изискванията на общата валута, но не може да обезцени собствената си валута. Тъкмо поради това по всичко личи, че България трябва да продължи наваксването с инструмента на собствената си валута дотогава, докато на съумее да скъси дистанцията. От друга страна информациите за проблема с корупцията в тази страна, които не секват, повдигат и въпроса дали в България правовата държава изобщо функционира. Същият въпрос многократно беше поставян в Гърция в рамките на различните кредитни програми.   Естествено, българите имат право тяхното желание за членство в еврозоната да бъде обективно проверено. Те обаче трябва да посвикнат с мисълта, че навярно ще бъде в техен интерес да не форсират приемането на еврото. И преди всичко трябва да бъдат наясно, че Юнкер ги придърпва към еврозоната не заради тях самите, а просто защото си има собствен политически дневен ред.\"", "date": "2018.02.14", "title": "Юнкер “дърпа“ България към еврозоната заради своя дневен ред"}
{"url": "http://www.classa.bg/%D1%81%D0%B2%D1%8F%D1%82/item/378567-%D1%82%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D1%81%D0%BF%D1%80%D0%B5-%D1%82%D0%B5%D1%85%D0%B5%D1%80%D0%B0%D0%BD", "text": "          Израелска ракета, изстреляна по сирийски и ирански цели в Сирия, е попаднала на територията на Ливан   Когато най-после беше подписано споразумението за иранската ядрена програма, и в Германия мнозина се поддадоха на илюзията, че занапред режимът в Техеран по принцип вече ще води по-умерена политика. Но по отношение на региона, в който попада, Иран изобщо нямаше такива намерения:     пряко или косвено Техеран се намеси в Йемен и в сирийската гражданска война и продължи да разработва ракетната си програма. Вярно, че върху тази програма няма наложени международни ограничения, но щеше да бъде добре, ако Техеран я беше замразил – като мярка за укрепване на доверието.     Истината е, че Иран мощно се налага като решаващ фактор в региона, включително и с военни средства. В Сирия той е една от силите, закрилящи Асад: включително благодарение на иранската намеса режимът в Дамаск се закрепи на власт. Сега обаче вече надвисва заплахата от директен сблъсък с Израел - и германското правителство намери правилните думи. Според Берлин, Иран съдейства за една опасна ескалация. Ала настояването да прекрати агресивните си действия към Израел няма да направи впечатление на Техеран. Тъй че вече е крайно време да се направи една реалистична оценка на целите и методите на Иран.  ", "date": "2018.02.14", "title": "Това няма да спре Техеран"}
{"url": "http://www.classa.bg/%D1%81%D0%B2%D1%8F%D1%82/item/378568-%D1%82%D0%B8%D0%BC%D0%BF%D0%B0%D0%BA%D0%B8-%D0%B3%D1%80%D1%8A%D1%86%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%BD%D0%B0-%D0%BC%D1%8A%D1%87%D0%B5%D0%BD%D0%B8%D1%86%D0%B8%D1%82%D0%B5", "text": "            \"Това навремето беше нормално село\", казва един възрастен мъж и сочи към запустялата писта на едно летище. При германската окупация през Втората световна война плажът на малкото селище Тимпаки, недалеч от Хераклион, е бил част от летище на Вермахта. Оттук генерал Ромел започва своята африканска офанзива. И точно тук се отървава на косъм от атентат. И до днес районът е затворен военен обект.   Тимпаки е една от общо 110-те гръцки т.нар. \"общини мъченици\". Това са градовете и селата, в които германският Вермахт извършва безброй жестоки престъпления между 1941 и 1944 година. Южнокритското градче обаче играе особена роля. Тук не е имало масови разстрели, както в другите гръцки села. \"Международните правила за получаване на статут на мъченическа община определят, че най-малко 10 процента от местното население е трябвало да бъде избито, за да може общината да получи този статут\", казва генералната секретарка на правителствения окръг Пиастос Мария Софулаки. В Тимпаки обаче не става дума за избитите хора, а по-скоро за систематичното унищожение на едно цяло село. Навремето почти всички къщи в селото са били разрушени.     В залата за културни сбирки на местната детска градина са наредени пластмасови столове. По стените висят снимки от времето на окупацията. Тук са се събрали възрастни хора, преживели и онова време. Има и политици. Пристигнал е губернаторът на Крит, много депутати от Атина, както и представители на различни организации на жертвите на окупацията. Тук е и един почетен гост - зам.-председателката на германския Бундестаг Клаудия Рот от Зелената партия. Сега за първи път от 76 години насам в Тимпаки отдават почит на жертвите на Вермахта.   През февруари 1942 година Вермахтът дава 15-дневен срок на жителите на селото да го напуснат. Жените и децата са прокудени в съседните села. Мъжете получават друга заповед. Те трябва сами да разрушат собствените си къщи, да пренесат камъните до плажа и да изградят стратегически важното за Вермахта летище. Мъжете работят при нечовешки условия. Принудени са да се трудят при непоносими горещини, получават твърде малко храна и са оставени без вода. \"Почти нито една къща от онова време вече не съществува. Германците оставиха само най-хубавите къщи, тъй като искаха самите те да живеят в тях\", спомня си Костас Коцакис. Той е бил на осем години, когато германците са прокудили цялото му семейство от Тимпаки.   След толкова много години сега най-края се отдава почит на жертвите на германската окупация в присъствието на германски политик. Посещението на зам.-председателката на Бундестага Клаудия Рот е нещо повече от политическо мероприятие. Очакванията към нея са високи. Напрежението в залата се усеща отчетливо.   Клаудия Рот на среща с местни хора     Дълго време гърците се чувстваха забравени. Струваше им се, че за престъпленията на Вермахта в Гърция се говори по-малко, отколкото за престъпленията в другите страни. Затова и през последните години в Гърция се множаха гласовете за изплащането на репарации. За тях стана дума и по време на визитата на Клаудия Рот в Атина. Много от хората, които държаха речи на възпоменателната церемония, също подхванаха темата за репарациите. И не само това. Те напомниха за \"пасивната съпротива\" на хората от Тимпаки, извършвали принудителен труд. Тези хора са предоставила важни информации на британците и по този начин са отслабили позициите на германските окупатори на остров Крит.   Тук хората обичат да хвалят героите в борбата срещу терора на националсоциализма. Думата \"жертва\" обаче се чува доста по-рядко. Неслучайно официалното обозначение е \"мъченическа община\", а не \"община на жертвите\". В речите гостите многократно споменаваха и Холокоста, но винаги с поглед към собствената съдба. Забравеното в православна Гърция еврейско население, от което почти няма оцелели, не се споменава.   Тази националистическа форма на мислене e чужда на Клаудия Рот. Тук се сблъскват два свята: институционализраната култура на възпоменание на един народ-извършител в лицето на Германия; и светът на забравените жертви, оставени цели 76 години сами със своята травма, в лицето на Гърция. Много от ораторите обаче не споменаха, че след огромното унижение, на което са били подложени от окупаторите, някои гърци са потърсили утеха в национализма. Как може в такъв случай една германска политичка да се противопостави на това развитие? Много неща остават неизказани при първото сближаване между Клаудия Рот и хората от Тимпаки.   Клаудия Рот е видимо развълнувана от историите, с които се сблъсква. \"Да пристигнеш тук и да знаеш, че раните още не са зараснали и хората тук за първи път говорят за мъката и загубите си, беше голямо емоционално предизвикателство. Как е възможно нацистите да са безчинствали в Гърция, да са избили толкова хора и да са разрушили цели села, без това да се споменава в нашите учебници по история\", казва Клаудия Рот. Този въпрос дълго е занимавал и хората от Тимпаки. Затова настъпва пълна тишина, когато Клаудия Рот взима думата. \"За мен това е един ден на срама\", казва тя и подчертава: \"Самата аз дълго време не бях наясно какво е ставало в Крит по време на германската окупация\".   Клаудия Рот не обясни защо Германия не е обърнала достатъчно внимание на тези аспекти на нацисткия терор. Тя обаче каза следното: \"Споменът не бива да се превръща в рутина!\". По този начин тя отговаря и на дяснонационалистическите сили в Германия, които настояват тази тъмна страница в германската история да бъде затворена. Във всеки случай визитата на Клаудия Рот в Тимпаки не беше рутинна.", "date": "2018.02.14", "title": "Тимпаки: гръцкото село на мъчениците"}
{"url": "http://www.classa.bg/%D1%81%D0%B2%D1%8F%D1%82/item/378569-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D1%82%D0%B8%D1%85%D0%BE%D0%BC%D1%8A%D0%BB%D0%BA%D0%BE%D0%BC-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B0%D1%80%D0%BC%D0%B8%D1%8F", "text": "              Само няколко години след края на Втората световна война всичко е било подготвено: проектодоговорите за създаване на европейска армия са чакали да бъдат приети, имало е яснота за общите военни униформи, за командните структури и т.н. Няколко страни е трябвало да предоставят свои военнослужещи за нуждите на общата армия - Франция, Германия, Италия и страните от Бенелюкс.      Решенията за военните мисии на новата армия е трябвало да бъдат вземани от Европейски комисариат в състав от девет души, а контролът върху нейните решения пък е трябвало да бъде осъществяван от специално събрание от депутати на страните-участнички. Било е предвидено самите военни подразделения да са сформирани по национален признак, за разлика от командването, което е трябвало да бъде наднационално - от офицери от отделните страни-участнички.   Амбициозният проект за създаването на европейска армия е бил на път да бъде осъществен - бил е преодолял множество препятствия, но накрая се проваля - през лятото на 1954 година френското Национално събрание ге отхвърля.     След този първи опит за създаване на европейска отбранителна общност, плановете за европейска армия са захвърлени в чекмеджетата, където потъват в забрава за цели десетилетия. За да стигнем да наши дни, когато изглежда се възраждат: дезинтересът на американската администрация на Доналд Тръмп към Европа, нарасналата заплаха от Русия и обявеното за март 2019 година излизане на Великобритания от ЕС внесоха нова динамика по въпроса.   През ноември 2017 година 25 европейски страни са договориха за \"постоянно структурирано сътрудничество\" (ПСС) по военните въпроси. То предвижда общи проекти за въоръжаване, но и по-тясно сътрудничество между армиите. Според министрите на отбраната от страните от ЕС, ПСС може да подготви създаването на една европейска армия. Паралелно с това и на национално ниво нараства готовността за такова сътрудничество.   Създадената още през 1989 г. обща германско-френска бригада може да се превърне в ядрото на една бъдеща европейска армия. Пехотната дивизия от 6 хиляди военнослужещи и до днес е единствената двунационална военна част в света. Пехотната дивизия има четири бази в Германия и три във Франция. Войници от двете страни служат заедно в логистичния батальон и в командните щабове, но всички други подразделения са национални. От създаването на бригадата германските и френските войници използват и еднакви оръжия. Останалото военно снаряжение обаче се различава и днес. Досега германско-френската бригада не е участвала във военни операции.   Няколко години след появата на германско-френската бригада, Германия и Холандия създадоха през 1995 година германско-холандски армейски корпус, към който при нужда могат да бъдат прехвърлени една холандска и една германска дивизии - общо до 40 хиляди военнослужещи.   Постепенно двете страни интегрират свои подразделения в общия корпус. Така например германският танков батальон 414 влиза в състава на 43-та механизирана холандска бригада. И обратно - към германския батальон е прикачено едно холандско бойно подразделение от 100 военнослужещи, които се обучават на германски танкове. По този начин за първи път германски и холандски подразделения се интегрират - както е било предвидено с европейската отбранителна общност през 1950-те години. Германската министърка на отбраната Урсула фон дер Лайен дори говори за \"блестящ пример за създаването на европейски отбранителен съюз\".   Десетте най-многочислени армии в ЕС   Но Германия и Холандия не се задоволяват само с това сътрудничество в рамките на танковите бригади: от 1 януари 2014 година съществува въздушна мобилна бригада, която е интегрирана в германската дивизия за бързо реагиране.     Международното военно сътрудничество не е някаква политическа самоцел. По този начин европейците могат да пестят средства и да получават взаимен достъп до военните ресурси на отделните партньори. Добър пример в това отношение са военно-морските сили (ВМС). Още през тази година може да започне договореното през 2016 интегриране на цялата германска морска пехота към холандските ВМС. Тези 800 германски морски пехотинци ще могат да ползват холандския логистичен военен кораб \"Карел Доорман\", пригоден за военни операции с участието на морски и сухопътни армейски части.   Но не са само политически причините - също и по чисто военни съображения напредва международното сътрудничество в областта на отбраната. И това се отнася както до малките нации, като Холандия например, така и до големите - като Франция и Германия. След бързата интервенция на французите в Мали през 2013 година, военните стратези в Париж установиха с ужас, че Франция не може да провежда такава обхватна операция за дълго време сама. Още в началото на операцията се наложи съюзниците на Франция да ѝ помагат с транспортна и разузнавателна дейности. Германският Бундесвер пък сега усеща на гърба си как мерките за икономии от последните години ограничават боеспособността на армията. Тъй като всички германски подводници сега стоят на сух док, екипажите им са принудени да правят само сухи тренировки. Чак след половин година третата по големина армия в ЕС ще разполага с плаваща подводница.", "date": "2018.02.14", "title": "Изграждат тихомълком европейска армия?"}
{"url": "http://www.classa.bg/%D1%81%D0%B2%D1%8F%D1%82/item/378570-%D0%BC%D0%B5%D1%80%D0%BA%D0%B5%D0%BB-%D0%B8%D0%BC%D0%B0-%D0%B6%D0%B5%D0%BB%D0%B5%D0%B7%D0%BD%D0%B8-%D0%BD%D0%B5%D1%80%D0%B2%D0%B8", "text": "            В неделя вечерта Ангела Меркел бе гост в предаване на ZDF. Тя направи равносметка на една напрегната седмица, в която се споразумя със социалдемократите за нова широка коалиция. Всъщност ХДС ще предостави всички значими постове в новото правителство на коалиционния си партньор. Без канцлерския пост, разбира се!     ГСДП поема външното министерство и министерството на финансите, въпреки че ХДС беше категоричният победител в изборите през септември. Това всъщност е впечатляващ успех за социалдемократите, който обаче не успя да предотврати сътресенията в партията. Християндемократите също не са доволни. Съпартийците на Меркел я критикуват особено остро за начина, по който водеше преговорите. А това е необичайно за една партия, в която предаността към канцлерите ѝ е заложена в гените на партийните членове.   И сега, в телевизионното предаване, Меркел изговаря няколко изключително ясни изречения: Постигането на единодушие стана възможно само с крайно болезнени компромиси спрямо ГСДП (\"включително и за мен лично\"). \"12 часа говорихме само за разпределението на ресорите\", издава тя и изглежда така, сякаш е наблюдавала целия процес без особен интерес. И някак между другото заклеймява всички истерични дебати в собствената си партия, включително и спекулациите за времето след нея: тя иска да остане канцлерка още четири години и въобще не възнамерява да се отказва от председателството на партията. Точка.     Ангела Меркел знае много добре, че в партията ѝ има брожения. Тя познава младите, предимно консервативни съпартийци - като Йенс Шпан или Юлия Кльокнер. Те отправят силен призив за обновление и ясен профил след всичките мъчителни години, в които председателката на партията водеше всъщност социалдемократическа политика. И сега Меркел заявява най-общо, че ще има предвид младите бунтари при разпределението на постовете в новото правителство. Това, че Юлия Кльокнер има добри шансове да оглави аграрното министерство всъщност беше ясно отдавна. Но въпреки това сега младите християндемократи гръмко приветстват тази кра чка на канцлерката. И така Меркел успя набързо да ги привлече на своя страна. Казано с други думи: нейната власт все още е голяма.   Едно обаче трябва да е ясно: никой друг, освен германеца, не би проявил разбиране, ако и сега политиците не успеят да съставят правителство. Дълбоко наранената и разкъсвана от вътрешни борби ГСДП се нуждае от тлъста плячка, за да може да убеди своите членове да одобрят коалиционното споразумение. И затова Ангела Меркел прави болезнени компромиси. Стоическият израз на лицето ѝ сигнализира, че просто няма друг начин. Тази жена има железни нерви!   Да, Меркел наистина има железни нерви. Доказвала го е многократно. Разбира се, че съществува опасност да прекали със своето спокойствие и студен реализъм. Но няма да е никак учудващо, ако тя отново постигне успех с метода \"Меркел\". Този път той би изглеждал така: макар и с мъка на сърцето, членовете на ГСДП казват ДА за широката коалиция духовете се успокояват; Ангела Меркел разговаря по-дълго от обикновено със своите критици, но в замяна си остава това, кое е. А именно: председателка на партията и канцлерка за още четири години.   Нека си кажем честно, че това е най-вероятният вариант. Или? Не е кой знае колко вълнуващо, но все пак е по-добре от големия хаос, наречен нови избори.", "date": "2018.02.14", "title": "Меркел има железни нерви"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378563-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D1%81%D0%B5-%D1%80%D0%B0%D0%B7%D0%B3%D0%BE%D0%BB%D0%B8", "text": "Половинката на Валери Божинов - Биляна Дол, за пореден път демонстрира огромния си сексапил. Сръбкинята публикува в профила си в социалната мрежа Инстаграм снимка, на която гордо е изпъчила гърди. \"Увереността е най-сексапилното нещо, което една жена може да носи\", пише към кадъра любимата на българския нападател.    ", "date": "2018.02.14", "title": "Любимата на Божинов се разголи"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378564-%D0%BF%D1%8A%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "      10-годишен трансджендър дефилира на Седмицата на модата в Ню Йорк. Дезмънд Наполис от Бруклин се появи пред публиката облечен в стилен черен тоалет.          Дезмънд не е обикновено дете – той е модел, Instagram звезда и транс активист.      Родителите на момчето от най-ранна възраст насърчават любовта му към женските дрехи.      В крайна сметка детето повярвало, че може да бъде единствено и само транс модел.      Дезмънд има няколко участия в развлекателни програми, а през 2015 година става световноизвестен с участието си в Нюйоркския Гей Прайд.      Тази година бе първото му дефиле на Нюйоркската седмица на модата. Местната гей общност уверено го нарича „бъдещето на Америка\".        ", "date": "2018.02.14", "title": "Пълен потрес! \"Бъдещето на Америка\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378561-%D0%B4%D0%B5%D0%BC%D0%B8-%D1%80%D0%BE%D1%83%D0%B7-%D0%BE%D1%82%D0%BD%D0%BE%D0%B2%D0%BE-%D1%81%D0%BF%D1%80%D1%8F-%D0%B4%D1%8A%D1%85%D0%B0-%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5", "text": "22-годишната британска моделка и звезда в Инстаграм Деми Роуз, известна и като бивша приятелка на рапъра Tyga, никога не се е притеснявала да се появява провокативно и да показва без свян извивките на горещото си тяло. Този път красавицата радва феновете си с пищните си форми под слънчевите лъчи в Кабо Верде, където е на почивка, пише \"Мирър\". По време на това свое пътешествие, Деми Роуз успя да се наслади на вулканично езеро в острова, разположен в Атлантическия океан.      Моделката е облечена в страхотен бански, оцветен в черно, синьо, зелено и червено. В него тя изглежда зашеметяващо и очертава секси формите й.      Деми Роуз се радва на прекрасното време и се потапя във водата, за да се освежи. След това заедно с нейна приятелка решава да сложи на знаменития си задник лечебна кал от езерото.                ", "date": "2018.02.14", "title": "Деми Роуз отново спря дъха на феновете"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378562-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%BA%D0%BE%D0%BB%D0%B5%D0%B6%D0%BA%D0%B0-%D0%BD%D0%B0-%D0%B3%D1%80%D0%B8%D1%88%D0%BE", "text": "Секссимволът на женския тенис Южени Бушар зарадва феновете си с гореща фотосесия. Русокосата красавица свали дрехите за Sports Illustrated, като не оставиха много на въображението.   Бушар, която преди време беше свързвана с Григор Димитров, не за първи път позира почти гола пред фотообектива. Миналата година тя отново зарадва феновете си с провокативна фотосесия.                ", "date": "2018.02.14", "title": "Най-красивата колежка на Гришо"}
