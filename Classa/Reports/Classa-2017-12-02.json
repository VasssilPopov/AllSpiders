{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375862-%D0%B8%D0%B7%D0%BE%D0%B1%D1%80%D0%B5%D1%82%D0%B0%D1%82%D0%B5%D0%BB%D0%BD%D0%B8%D1%82%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%89%D0%B0%D1%82%D0%B8", "text": "Всяка страна е уникална поне с едно добро нещо. Нещо, което лично тя е дала на света. Нещо, което да е разпознаваемото й тренд-лого навсякъде и от всеки. Дори ние си имаме една само наша си гадинка - lactobacillus bulgaricus, макар че през последните 20 години успяхме да злепоставим и нея и в резултат на нашата немарливост не само киселото мляко стана йогурт, ами и вкусовите му качества се влошиха.       И щом дори малка България си има нещо нейно си, какво ли може да се очаква от огромната по територия, макар и бедна на история САЩ? Правилно сте предположили - чу-де-са! Всъщност не просто чудеса, а   чудеса на модерния ни свят. Въпреки че е една от най-младите страни в развития свят, САЩ са допринесли със значителен брой иновации.   Да видим...     Браво! Наистина!     След 1793 г. на робите вече не се е налагало да разделят на ръка семената от влакната при първоначалната обработка на памука, в резултат на което рязко се повишила икономическата ефективност на робовладелческите домакинства в Южните Щати.     И отново \"ура\", този път за затормозените, но вечно усмихнати американски домакини от 50-те години на миналия век, когато миялната се превръща в най-големия успех на следвоенния американски комерсиализъм.     Наистина, къде би бил сега светът без найлона?     Отново колосален медицински пробив, макар че, като се замисли човек, много хора по рождение са си с такива сърца (аз лично познавам поне трима мъже и една жена с такива сърца), пък това никога не е било считано за кой знае колко специално постижение!     За пръв път баркод се използва за сканиране на каса през 1974 г. в супермаркет в щата Охайо като маркираният продукт е пакетче дъвки. Обзалагам се, че е било вълнуващо събитие! Едва ли някога преди тази паметна дата дъвката е имала по-наситен ментолов вкус.     Чудесно постижение наистина, но вероятно много мъже по целия свят вече съжаляват, че е било изобретено и, ако не беше то, сега щяха да живеят в блаженна тишина, глухи за натякванията и врънканията на досадните им съпруги.     Как иначе щеше да се забавлява цяло поколение деца на социализма през 70-те и 80-те години в софийския ЦУМ без това велико изобретение, патентовано през 1859 г. от Нейтън Еймс, родом от Согъс, Масачузетс!     Честно! Има ли по-велико изобретение от замразената храна! И честно, има ли по-щастливи хора от лекарите и в частност кардиолозите, за които работата никога не спира, тъй като годишно се налага да обработват хиляди пациенти с надномено тегло, запушени артерии, хипертонии и т.н., дължащи се директно или индиректно на изобретателността на Кларънс Бърдсай, който през 1929 г. представя на американските потребители метода на дълбокото замразяване.     Минута мълчание пред гения на този, сложил в ръцете на стотици психопати по света свето чудно творение!     Първият ядрен реактор е пуснат в дейстие на 2 декември 1942 като част от проекта „Манхатън\". Само 3 години по-късно членове на комитета по избиране на целите, които да бъдат подложени на бомбардиране, предлагат първо Киото, понеже неговото население „ Хирошима е избрана по-късно като цел, най-вече поради големия брой жители. Sweet!     Стоп! Всъщност хотдогът не е американско изобретение. Първоначално кренвиршчетата, напъхани в хлебче, са се наричали „франкфуртери\" (очевидно по името на града, откъдето произлизат) и са се произвеждали единствено от свинско месо.     ...или fast food. Е те тази иновация на американците няма кой да им я оспори! А и никоя друга нация по света едва ли би искала да си я присвои предвид лошата й слава заради катастрофалните последици върху човешкото здравето. Забравете старата поговорка „An apple a day keeps the doctor away!\"* Сега рефренът е: \"A BigMac a day keeps you constipated till grave!\"*     Хора, облечени като прасета, кучета и принцеси! Картинката просто не може да бъде по-тъжна.     Наистина се надявам да е мъртъв, а не да се крие вече 40 години на необитаем остров, понеже едва ли би искал да види как Цецо Елвиса го имитира!           Струва ми се, че тези три понятия си пасват перфектно, понеже точно в такава конфигурация олицетворяват всичко американско, което в български вариант пък би звучало така: свинска сватба, шопска салата, велосипед „Балканче\".     Tушé! Но знаете ли какво, майната им на американците и тяхната изобретателност! Аз пък тъкмо вчера си изобретих следобедно напиване с три вида алкохолни напитки, нито една от която не си върви концептуaлно с останалите. Непременно трябва да го патентовам и така да застанем рамо до рамо с lactobacillus bulgaricus.", "date": "2017.12.02", "title": "Изобретателните Американски Щати"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375852-%D0%B2%D0%B8%D1%81%D0%BE%D0%BA%D0%B0-%D0%BE%D1%86%D0%B5%D0%BD%D0%BA%D0%B0-%D0%BD%D0%B0-%D0%BF%D1%80%D0%B8%D0%BD%D0%BE%D1%81%D0%B0-%D0%BD%D0%B8-%D0%B2-%D0%BD%D0%B0%D1%82%D0%BE", "text": "Искам да ви уверя, че приносът на България към дейностите, мисиите и операциите на НАТО получава много висока оценка. Искам да изразя благодарността си за приноса, който България дава на НАТО за регионалната сигурност и сигурността в глобален мащаб. Това каза председателят на Военния комитет на НАТО генерал Петър Павел след като бе награден с почетен знак \"Св. Георги\" I степен за офицери на официална церемония, която се състоя в сградата на Министерството на отбраната. Генерал Павел благодари за високата награда и добави, че това е награда и за целия Алианс. Той уточни, че причината за посещението в България е да получи повече подробности за обстановката за сигурността в региона. Председателят на Военния комитет на НАТО информира, че по време на срещата му със заместник-министъра на отбраната Атанас Запрянов и началника на отбраната генерал-лейтенант Андрей Боцев са обсъдили съвременните заплахи, пред които са изправени страните от НАТО, както и начините да им се противодейства. Петър Павел отчете като положителен знак усилията на България за увеличаване на военния бюджет и повишаване на инвестициите в армията. \"НАТО е толкова силна като организация, колкото са силни съюзниците в нея\", заяви генерал Павел. Той отбеляза постиженията на България за осигуряване на стабилността в региона, което страната ни постига посредством сътрудничество с различните структури на държавите от региона. По думите му от интерес на НАТО и съюзниците е регионът на Балканите да бъде стабилен. Затова НАТО отделя особено внимание на сигурността в района на Черно море. \"НАТО ще продължи да подкрепя България по същия начин, по който и България подкрепя НАТО\", увери Петър Павел. Заместник-министърът на отбраната Атанас Запрянов отчете, че благодарение на активната роля на Военния комитет и военните командвания в НАТО са взети много навременни решения, които вече се изпълняват и НАТО днес е още по-сигурен и ефективен към предизвикателствата и заплахите. Той отбеляза, че по време на срещата с генерал Петър Павел са били обсъдени заплахите, свързани с ядрената програма на Северна Корея, борбата с глобалния тероризъм, както и въпросите, касаещи киберсигурността и хибридната война. По думите на Запрянов България допринася преди всичко в борбата срещу тероризма чрез участието си в ръководените от НАТО операции. Освен това българският контингент участва и в мисии в Афганистан. Той отбеляза, че НАТО подпомага сигурността в региона \"чрез адаптираното предно присъствие на Алианса в района на Черно море\". Генерал-лейтенант Андрей Боцев заяви, че по време на срещата с генерал Петър Павел са били обсъдени теми, касаещи България и НАТО по подготовката за срещата на върха през 2018 г. Генерал-лейтенант Боцев е запознал генерал Павел и с работата по Плана за развитие на въоръжените сили \"2020\", който се разглежда в синхрон с Програмата за развитие на бойните способности на въоръжените сили \"2020\". \"Разпознах генерал Павел с целите и способностите в европейски контекст, както и с целите, които поставяме върху европейската перспектива за Западните Балкани\", допълни генерал-лейтенант Боцев.", "date": "2017.12.02", "title": "Висока оценка на приноса ни в НАТО"}
{"url": "http://www.classa.bg/%D1%82%D0%B5%D1%85%D0%BD%D0%BE/item/375855-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%BC%D0%B5%D0%B3%D0%B0%D0%B1%D0%B0%D1%82%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D1%82%D0%B5%D1%81%D0%BB%D0%B0", "text": "Най-голямата литиево-йонна батерия в света е започнала да доставя енергия в електрическата мрежа в Южна Австралия, съобщи Ройтерс. 100-мегаватовата система, построена от Tesla, официално бе активирана в петък. Но още от четвъртък започна да осигурява енергия поради търсенето, причинено от изключително горещото време, което доведе до проблеми с електричеството в Австралия. Шефът на Tesla Илон Мъск обеща компанията му да изгради батерията в рамките на 100 дни, което беше изпълнено. \"Това е историята при производството\", заяви в петък южноавстралийският премиер Джей Уедърийл. Батерията би предотвратила повторение на инцидента от миналата година, когато целият щат остана без ток, смята премиерът. Батерията в Джеймстаун е три пъти по-мощна от следващата по големина батерия в света. Проектът започна, когато Мъск беше попитан в туитър дали е бил сериозен, когато е казал, че може да разреши проблема с електричеството в Южна Австралия. Мъск каза, че е, добавяйки, че ако батерията не бъде изградена в рамките на 100 дни, държавата ще я получи безплатно. Обратното броене започна на 30 септември, след като планът беше одобрен от правителството и регулаторите. Tesla завърши батерията за около 60 дни. Системата се намира близо до Джеймстаун, на около 200 километра северно от Аделаида. Батерията е свързана с вятърна ферма, управлявана от френската енергийна компания Neoen. Когато е напълно заредена, батерията може да захранва до 30 000 домове за един час. Въпреки това тя ще се използва предимно за поддържане и стабилизиране на съществуващите доставки на електроенергия. Батерията се състои от мрежова система, която работи на същата технология, която задвижва автомобилите на Tesla. В изявление компанията заяви, че завършването на батерията \"показва, че е възможно устойчиво, ефективно енергийно решение\".", "date": "2017.12.02", "title": "Заработи мегабатерията на Тесла"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375856-%D1%81%D0%BF%D0%B8%D1%80%D0%B0%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BF%D0%BE%D0%BC%D0%BE%D1%89%D0%B8-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8", "text": "От следващата година хората в трудоспособна възраст, които не работят, няма да получават социални помощи.   Това съобщи заместник-министърът на труда и социалната политика Султанка Петрова, цитирана от БТА.   По думите й без социални помощи ще останат и семействата, които не пускат децата си на училище.     За осигуряване на първа работа на лица, по различни програми са осигурени 80 милиона лева през 2018 г. Султанка Петрова допълни, че акцент в дейността на Министерството на труда и социалната политика следващата година ще е отговорността към възрастните хора.   „Тъй като България е най-бързо застаряващата страна не само в ЕС, но тя е на второ място в света. Затова и правителството насочва огромно внимание към застаряващото население“, каза още Петрова.   Тя поясни, че започва и процесът на деинституализацията на възрастните хора. За извеждането им от домовете и за осигуряване на лични асистенти, домашни помощници и социални асистенти са предвидени 68 милиона лева.   Заместник-министърът на труда и социалната политика присъства на работна дискусия по демографската политика на България в Ловеч, домакин на която бе областният управител Георги Терзийски.", "date": "2017.12.02", "title": "Спират социалните помощи на всички безработни"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375857-%D0%B3%D0%B5%D1%80%D0%B1-%D0%B7%D0%B0%D0%BF%D0%BE%D1%87%D0%B2%D0%B0-%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B8,-%D1%85%D0%B0%D1%80%D1%87%D0%B5%D0%BB%D0%B8-%D1%82%D0%B2%D1%8A%D1%80%D0%B4%D0%B5-%D0%BC%D0%BD%D0%BE%D0%B3%D0%BE-%D0%BF%D0%B0%D1%80%D0%B8%E2%80%A6", "text": "Държавни болници, които са в лошо финансово състояние, ще бъдат закривани, ако в региона, в който се намират, има друго лечебно заведение, което да поеме техния капацитет. Това съобщи пред БНТ министърът на здравеопазването Кирил Ананиев. “Без наличие на национална здравна карта правим такава за държавните лечебни заведения”, каза той. Това обаче е странно решение, защото здравната карта би следвало да регулира ВСИЧКИ болници. Сега като закриват само държавните, нишата се освобождава за частните. А те също доят здравната каса. Някои – доста мощно. Почти е готов анализът на структурата на финансово управление на държавните лечебни заведения и отделно на мениджмънта с индикатори, които доказват причината за влошаване на финансовото им състояние – труд, който изисква година работа, подчерта министърът. Анализира се всяка болница, всяка нейна дейност и всяко отделение, така че да се види кои разходи са неефективни. Ананиев добави, че няма да се закриват болници, които, макар и в лошо финансово състояние, са структуроопределящи за съответния регион. Те ще бъдат стабилизирани, за да могат да се самоиздържат и да вършат работата, за която имат техника и персонал. Неразплатените разходи на държавните болници към днешна дата са около 420 млн лв., а просрочените са около 160 млн. лв. От друга страна България е трета в света по брой болници на 100 хил. души от населението и втора в Европа след Германия, изтъкна Ананиев. Българските граждани ще бъдат лекувани с модерни лекарства и през 2018 г., увери здравният министър, помолен да коментира идеята с мораториума за плащане на генерични лекарства от здравната каса, който отпадна при гласуването в парламента “През 2018 г. те ще бъдат лекувани с най-съвременните и приложими лекарства в Европа. Не трябва да има притеснение че българският пациент няма да получи необходимото лечение”, заяви той. Ананиев напомни, че преразходът за лекарства през тази година е около 100 млн. лв. Увери, че мораториумът е временна мярка, която ще стабилизира касата, проблемът с дефицитите ще бъде решен, а през 2019 г. стабилната финансова устойчивост ще се надгражда.   Предварителен и текущ контрол в здравната каса ще замени досегашния принцип на последващ контрол по документи, каза министърът, който в продължение на години оглавяваше надзорния съвет на Националната здравноосигурителна каса. Убеден съм, че ще бъдат разкрити доста нерегламентирани практики, които ще покажат нарастването на разходите за лекарства”, каза министърът и обеща “в близките часове и дни” информация за паралелния износ, която ще потвърди това. Някои клинични пътеки ще се преразгледат като алгоритъм – някои се нуждаят от увеличение на цената, другаде има лош мениджмънт и корупционни практики, трети трябва да преминат към доболничната помощ, където с по-малко средства да може да се извършват същите манипулации, съобщи министърът на здравеопазването. Преразглеждането ще стане съвместно с Българския лекарски съюз при подготовката на новия рамков договор.", "date": "2017.12.02", "title": "ГЕРБ започва закриване на болници, харчели твърде много пари…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375858-%D0%BD%D0%B5-%D0%B4%D0%BE%D0%BA%D0%BE%D1%81%D0%B2%D0%B0%D0%B9%D1%82%D0%B5-%D0%BC%D0%B0%D0%B9%D0%BA%D0%B8%D1%82%D0%B5-%D1%81-%D0%BC%D1%80%D1%8A%D1%81%D0%BD%D0%B8%D1%82%D0%B5-%D1%81%D0%B8-%D1%80%D1%8A%D1%87%D0%B8%D1%87%D0%BA%D0%B8", "text": "        След като синът е загинал, МВР решава да си върне ведомственото жилище. Такъв е редът, лицемерничат чиновничета, втурнали се по заповед на Щуката да сторят зло на една майка.      Няма го синът й – няма връзка с ведомството. Няма връзка с ведомството – няма жилище.  … – каканижат плъховете, гребейки с потни лапички към потъващия кораб.      Ключът от бараката, както обикновено е другаде. Майката на загиналия Шарков от деня на неговата смърт до ден днешен се опитва да постигне справедливост по отношение на виновните за онази „брилянтна“ акция, в която Емил загина, а четирима негови колеги бяха ранени. Нейната упоритост и прямота дразнят силните на деня, някои от които тогава пряко отговаряха за МВР. Непоносимостта към нея се засилва от активното й участие в акции на гражданското сдружение „Боец“. Подлеците, обаче ни тикат в лицето запетаята, дето им дава права срещу всеки. Дори срещу почернените майки.     Самотна е паметната плоча на Емил Шарков в лясковското училище „Максим Райкович“… С всеки следващ прием на нови ученици, споменът за Шарков ще изтънява, докато се превърне в нишка от есенна паяжина…     Този, който се смее последен, още не е научил лошите новини. Брехт го е казал за управляващи в Германия в началото на ХХ век, а приляга като ръкавица на режима, властващ днес в България. Дали е странно?     Къде сте български майки?! Не чувам гласът ви в защита на една ваша сестра, брутално нападната само защото търси справедливост за смъртта на своя син.   Къде сте активисти от гражданските бдения в защита на жертвите по пътищата? Да не би да правите разлика между жертвите? Или ви е страх, че властта ще погледне с лошо към вас?     Небето е в краката на майките. Персийска поговорка.   Тук майките са в краката на властта, която използва институциите като бухалки срещу всеки, който проявява непокорство и има собствено мнение.     ! – казал Брехт…     И като споменах Брехт… Цветан Цветанов е председател на Парламетарната комисия по вътрешен ред и сигурност. Цветанов, накарай някоя секретарка да ти извади справка колко жилища, в кои столични райони, каква квадратура и по какъв начин са раздадени на шефове и служители – бивши и настоящи в МВР. Колко на депутати техни съветници и пр. На чиновници от партийните назначения. Каква част от тях са купени и на какви цени, въпреки периодично възниквалите скандали за занижените (с пъти) оценки. Дай този списък на министър Валентин Радев и на главния секретар Младен Маринов (знаеш на кого е слугувал), за да го видят и те. Вярно, че Шарков не е бил началник, но затова и жилището, което е получил е в „Люлин“, а не в диломатически блок или „малък център“, както в случаите с „важните клечки“. Защо тях законът не ги лови?   Разбира се, Цветанов няма да направи такова усилие. Той е зает човек – осигурява стабилност. И морал. Предаде много живи, ред е на мъртвите…     Борисов препоръча: Дайте на кученцето, дето намери трупа на Мирослава от Перник пържолки – свършило е добра работа и заслужава награда. Каква работа свърши „баретата“ Емил Шарков? Сравнима ли е с тази на кученцето с пържолките? Какво ще препоръча на майката на убития комадос Шарков премиерът Борисов? Агенция за недвижими имоти? Потисниците от различните епохи не се крият под една и съща маска. Цитатът е от „Майка Кураж и нейните синове“ на Брехт. Борисов нали е читател.   ***   Петък е. Националните телевизии излъчват новини за милиардите, които ще потекат от Саудитска Арабия към България, разгорялата се любов между Росен Плевнелиев и синоптичката Деси Банова, коледната елха пред НДК, годежа на принц Хари, иранката, която изтърпяла 40 операции, за да заприлича на Анджелина Джоли, изяви на „близнаците“ Тома Биков и Александър Симов… Ваня Рибчева не е важна колкото тези новини. А и населението преди уикенда има нужда от подгряване с нещо веселичко, розовко.   ***   Ваня Шаркова на годишнина от смъртта на Емил: “ “   Бившият вътрешен министър Веселин Вучков сподели пред журналисти, че една от причините да подаде оставка е и срещата му с Ваня Рибчева. Няма да стане сега. Не при тези.       Мисълта е на Максим Горки от неговата книга „Майка“. Четящият, сещаш се, нали? Шегувам се.     Когато бях малък, а и по-късно, когато боледувахме – аз или сестра ми – а също и на празници майка ми пееше „Хумореска“ на Дворжак. Беше по-скоро сопрано… „ “ И така нататък. Вярваше, че любовта във всичките й форми прави животът толкова желан. Когато изгубих майка си, осъзнах, че празнотата ще остане до края. Не мога обаче да си представя какво изпитва майка, изгубила сина си, както Ваня Рибчева. Вие можете ли?  ", "date": "2017.12.02", "title": "Не докосвайте майките с мръсните си ръчички!"}
{"url": "http://www.classa.bg/%D1%81%D0%B2%D1%8F%D1%82/item/375859-%D0%BE%D1%80%D0%B1%D0%B0%D0%BD-%D0%B2-%D0%BD%D0%BE%D0%B2-%D1%81%D0%B1%D0%BB%D1%8A%D1%81%D1%8A%D0%BA-%D1%81-%D1%81%D0%BE%D1%80%D0%BE%D1%81", "text": "В реакция Сорос заяви, че “Унгария при Орбан е станала далеч по-деспотична, отколкото е била в разгара на съветската окупация в Студената война”. “Той не може да ме достигне, но експлоатира и потиска опозицията в Унгария”, отбеляза финансистът.   Поредният сблъсък бележи нова фаза в конфликта между двамата. Сорос е наричал Орбан “опасен автократ”, докато премиерът го обвинява, че се меси в унгарската политика с подкрепа за опозиционни движение.   каза Орбан в интервю за общественото радио.   Той съобщи, че докладът е готов и в него са включени неправителствени и други организации, спонсорирани от Сорос в Унгария и в други страни в Европа. Но не разкри други подробности от съдържанието на документа.   В сърцето на конфликта е имиграцията, която Орбан отхвърля като ключова заплаха за Стария континент, докато Сорос се обявява за по-умерен подход и оказване на помощ за чужденците в Европа и у дома.   Управляващата в Унгария партия Фидес е изправена пред избори следващия април и Орбан – силен фаворит за трети последователен мандат, заяви, че очаква Сорос да работи в подкрепа на промигрантските политически опоненти.   Фондацията на Сорос “ ” съобщи, че отваря в Унгария два центъра, които ще получат по $1 млн. тази и следващата година в помощ на местното образование, здравеопазване и борба с бедността. Но отрича в дневния им ред да бъдат включени миграция или избори.", "date": "2017.12.02", "title": "Орбан в нов сблъсък с Сорос"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375860-%D0%BA%D0%BE%D0%B3%D0%B0%D1%82%D0%BE-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B7%D0%B0-%D0%B5%D0%BC%D0%BE%D1%86%D0%B8%D0%B8,-%D0%B8%D0%BC%D0%B0-%D0%BB%D0%BE%D1%88-pr", "text": "              В последната седмица две политически фигури публично разкриха любовните си трепети и заедно с изгорите си доказаха на обикновения гражданин, че и при тях любовта идва бяла, добра и по пантофи. И британският принц Хари, и нашият президент от недалечното минало Росен Плевнелиев имат право да се радват на любов и да намират своя начин да я разкажат на света. Като човек, който се занимава с бизнес и дипломатически етикет обаче не мога да не се включа в общото говорене по темата.       Не, защото иначе земята ще спре да се върти, а защото подобни романтични изпадания от реалността, особено от тази на политическия живот, винаги имат своето отражение някъде. Най-често в настроенията на хората и доверието им в политическата фигура, около която по стечение на розовите обстоятелства в момента вместо политически и обществени проблеми кръжат голодупи амурчета с опънати лъкчета.     Какво и как правиш извън образа на водещ политически битки или създател на обществени идеи си е твоя работа, стига тя да не им се отразява зле. С постепенното размиване на класовото и кастово разделение в по-модерните общества скритият държавнически живот на политика започва да има нужда от повече човечност. Така тръгва този развил се до жълтурия днес тренд на „очовеченият\" политик, на държавника, на когото „нищо човешко не му е чуждо\", на този високопоставен, титулован по рождение, по право или по заслуги общественик, който трябва да го играе „един от нас\".     Благодарение на тази тенденция в Белия дом влиза телевизия, Джаки Кенеди прави свое предаване, а Мерилин Монро става една от публично известните любовници на президента Кенеди. В по-ново време да се наднича в спалнята на държавните глави стана част от играта. Във Франция, когато президентът Франсоа Оланд беше хванат да кръжи в работно време с мотопедче из Париж, за да падне в прегръдките на новата си любовница (поредната красива жена в колекцията на този иначе непривлекателен мъж), никой не се притесни от изневярата му.     Това, за което французите се стегнаха беше, че държавният глава лекомислено е последвал вопъла на интимната си такава, без дори да се ползва от услугите на охраната си. Демек, къде е тръгнал по любов без бодигардове - та нали така всеки може да го похити или отстреля!       Въпреки че световната преса изповръща де що можа по адрес на двойката, самата тя оскъдно занима публиката със себе си, като се появи в отбрани медии и никога не изпадна в хорово пеене на възвеличаващи взаимните си добродетели дитирамби. Всъщност, Макрон и неговата обсъждана Бриджит не се заеха да опровергават пряко нито един от слуховете по техен адрес - една първа двойка има много по-важни задачи от това да обяснява на домакините и техните отегчени съпрузи дали и защо се обича, каква е била първата им среща, пътували ли са заедно до не-знам-къде-си и какви са „бъдещите им творчески планове\".     Добрите ПР-и знаят, че това се прави задълбочено само в изключителни случаи - когато имиджът на политика е твърде скован, публиката го смята за коравосърдечен или прекалено дързък, има някакъв политически скандал, който трябва да се потули със сметана и захарен памук, отчита се осезаема липса на гласоподаватели или по някаква причина съществува разколебаване в моралните му ценности.     Романтичните интервюта на принц Хари и неговата получернокожа американка Мегън Маркъл, чрез които обявиха годежа си, имат много точен и ясен обществен смисъл. Първо, принцът не е реално действащ политик и от него нищо не зависи.     Освен това един такъв брак би бил изключително важен политически акт - най-после Великобритания, която съвременната политика насмешливо нарича „пуделът на Америка\", ще се свърже по семейна линия с нея. Така евентуалните бъдещи деца на Хари и Меган ще бъдат вероятно американски граждани с британско кралско потекло.   Освен това тази толкова стегната в тъжни любовни истории и дворцови табута институция отдавна има нужда от подобно освежаване, така че „робската\" кръв, течаща във вените на новата проектопринцеса може да бъде по-силно политическо послание от каквато и да е декларация за антирасизъм и равноправие. А и не на последно място, все пак става дума за принц и принцеса - в днешно време, както от горчив опит знаем, те са на привършване.   Това е причината и тяхната любовна приказка да ни интересува и с плувнали в сълзи очи да слушаме историята за това как Хари и Мег си пекли пиле у дома, когато той просто паднал на колене, а тя побързала да каже \"Да!\" още преди да се появи пръс... ох, чакайте малко да попия сълзиците!...       Когато е действащ, обществото очаква от него повече активност в общата реалност, отколкото в любовната такава. Историите около президента Радев например заеха своето медийно място, но чест му прави, че нито той, нито семейството му (това с Десислава Радева) не се изтъпанчи да се обяснява от телевизионния екран. Активността на новата първата дама в социалните мрежи беше достатъчно забележителна, за да се създадат скандали и без това, така че тук имаме реванш. Фактът, че в последните пет години нямахме никаква първа дама, естествено изостри окото на обществото към новата такава. А, както се оказа, и към новата първа дама в сърцето на президента Росен Плевнелиев, който така или иначе живя твърде самотен политически живот по време на мандата си.     Честта да си държавен глава на една страна е толкова голяма, че веднъж дадена, тя се носи цял живот. В този смисъл ти винаги, до края на живота си, ще носиш ценностите на този пост и ще ги олицетворяваш в най-идеален вид. Влюбването и любовта не са забранени в този образ. Но тяхното проявление трябва да е особено достойно и смислено, иначе олеква като изкормена плюшена играчка.   Затова и преди да се впусне да води за ръка из снежните софийски преспи новото си момиче, с което заедно ще се явят в най-домакинското предаване в телевизионния ни ефир, един президент трябва да знае какви ще са последствията от това. Неговата любима, особено когато е телевизионен кадър с опит (моля да не се бърка синоптичка с водеща на времето, каквато всъщност е Десислава Банова), също трябва да си дава сметка за това. И понеже те не успяха да преброят подводните камъни на едно такова участие, ще се опитам да го обясня в няколко подточки.     Една тримесечна любов, дори когато е разкрита от папараците, все още не е достойна за медийни участия. Би била, ако президентът беше действащ и вместо да подписва декрети например, броди из тъмни места и тежки чужбини с любимата си. Сега го прави да изглежда оглупял от любов. И добре, че реалната политика не зависи от него в момента.   Да избереш кухненско предаване, в което ще грееш от нова любов между теми за уринотерапия и силиконови импланти, на фона на бебешко розови диванчета и изкуствена елха в същата тоналност е кич. Няма да стане по-сериозно и ако се появиш в любовна двойка и в политическо предаване, разбира се. Ако обаче отговориш кратко и честно на въпрос по темата в интервю, което се касае до истинската ти обществена роля в тази страна, е друго. Стига да не се разбъбриш.   Като вече така или иначе си застанал пред камерите, добре е да поприбереш торбата с епитетите и да спреш публично да венцеславиш новата си любов, колкото и това наистина да ти идва отвътре. Иначе интервюто заприличва на речите на онези циганки, които се водят, за да хвалят.   Пред камерите можеш да кажеш неща, които за теб звучат по един начин, но за аудиторията - по съвсем различен. Пльоскането на разни толкова съкровени подробности около трагични събития в човешкия живот на президента като доказателство „колко е добър и какъв силен човек е\" е груба, необмислена грешка. За екстремните лични чувства като любов и смърт в политиката се мълчи. Нали не видяхме Плевнелиев да плаче в телевизионно предаване за огромната си бащина загуба? Което не ни е накарало да се усъмним в мъката му, нали? Тъкмо напротив, съчувстваме му. Силните емоции се преживяват тихо. Най-вече в политиката.     Най-глупавото нещо след цялото това излагане на чувствата по телевизията е, че от тях нищо няма да се промени. Изявеното желание на Плевнелиев и Десислава Банова в това интервю беше да оправдаят разни слухове. Което дори и да е стигнало до нечии уши и да е хванало декиш, ще е за три дни - до следващото чудо. Гладните за креватни истории гласоподаватели четат жълта преса и гледат реалити шоу формати.   Те не желаят да повярват в чистата и искрена любов между една красива водеща и дългогодишно лишаван от женско внимание тъжен президент. Така че е въпрос на време да се измислят нови слухове, на които овчата публика да повярва. И какво тогава?! Плевнелиев и Банова ще си отворят ежеседмична рубрика при Гала и Стефан ли?!   Любовта е най-красивото чувство на света. То движи всичко на тази земя и аз наистина вярвам в това. Любовта на един президент обаче трябва да бъде президентска. Което значи лична, ненатрапчива, достойна и тиха.  ", "date": "2017.12.02", "title": "Когато политиците говорят за емоции, има лош PR"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375861-%D0%B7%D0%B0%D1%89%D0%BE-%D0%BD%D1%8F%D0%BA%D0%BE%D0%B8-%D1%85%D0%BE%D1%80%D0%B0-%D1%81%D0%B0-%D1%89%D0%B5%D0%B4%D1%80%D0%B8-%D1%81-%D0%B1%D0%B0%D0%BA%D1%88%D0%B8%D1%88%D0%B8%D1%82%D0%B5,-%D0%B0-%D0%B4%D1%80%D1%83%D0%B3%D0%B8-%D0%BD%D0%B5", "text": "Твърди се, че практиката да се дава бакшиш се е зародила в Англия през XVI век, когато нощуващите гости са оставяли пари на домакините за слугите, които са ги обслужвали. Бакшишът като феномен отдавна интригува икономистите - плащате допълнително, въпреки че не се изисква по закон, което противоречи на личния интерес на потребителя.       Даването на бакшиши се е разпространило по цял свят, но всеки, пътувал в чужбина, знае, че обичаите около бакшишите - кога се оставя бакшиш, колко, на кого и защо - доста се различават в отделните държави. В САЩ е прието да се оставя бакшиш на сервитьора в ресторант от порядъка на 15-25%. В Бразилия е прието да се оставят 10%, в Швеция - 5 до 10%. В България повечето хора оставят около 10%, макар че това зависи от много фактори.     Според изследване на Корнелския университет в Итака, Ню Йорк, колкото повече екстровертни са хората в дадена държава, на толкова повече служители в областта на услугите оставят бакшиш и толкова по-голям бакшиш оставят. Това обаче не е единствената причина, поради която в някои държави се оставят повече бакшиши. Социалните норми, различията в заплащането и наличието на \"такса сервиз\" играят огромна роля.   Също така има доказателства, че обичаят да се оставя бакшиш може да се разпространи от едно място към друго. Например пътуващите до САЩ са фактор за оформянето на нивата на бакшиши в други държави. Бакшишите имат икономически последици, но в основата си те са социална норма.   Пътуващите по бизнес и туристите, които идват в Щатите понякога възприемат практиката на оставяне на бакшиш и я отнасят със себе си в своята родина.     Има няколко различни мотивации за оставяне на бакшиш, които са на индивидуално ниво. Сред тях е насърчаването на по-доброто обслужване при следващо посещение или възнаграждаване на обслужващия персонал, както и получаване на социално одобрение. Много хора оставят бакшиш, за да се съобразят със социалните норми и да избегнат неодобрение.   Различните мотивации също така определят кога е вероятно да оставим бакшиш. Тези, които оставят бакшиш заради социалния статус, по-често дават такъв на професии като автомонтьори или ветеринари - такива, които като цяло рядко получават над определеното възнаграждение. Хората, които дават бакшиш, за да възнаградят обслужващия персонал, дават такъв на представители на всички професии.     Ресторантите могат да включат в сметката си и точка, според която от клиентите се очаква да платят допълните 20%, макар че в България все още не се срещат такива заведения и не е сигурно каква ще е реакцията на клиентите към тях. Предлагането и препоръчването на определен процент бакшиш със сигурност може да доведе до отказ от плащането му или от даването на сума над него.   А и колкото е по-голяма препоръчваната сума над сметката, толкова по-малко хора ще оставят нещо допълнително. Повечето потребители просто си казват \"Не, забрави\".     Зависи от гледната точка. Правителството би спечелило ако се откажем напълно от бакшишите, защото те са безотчетни и не се облагат с данъци по същия начин, по който това се прави с другите доходи.   Мнозинството от работещите в областта на услугите обаче са в по-изгодна позиция, когато има култура на оставяне на бакшиши, тъй като могат да спечелят повече, отколкото на работно място със сходни изисквания. Например сервитьор печели приблизително 12 лева на час, оставянето на бакшиш завишава заплащането на услугите му.   От гледна точка на ресторантьорите бакшишите позволяват на ресторанта да плаща по-малко на персонала и съответно да предлага по-ниски цени на ястията в менюто. Собствениците обаче с някои изключения нямат достъп до бакшишите и не могат да ги преразпределят към други членове на екипа, които не работят пряко с клиенти.   Също така това влияе на удовлетворението на клиента. В много случаи ресторантите получават по-лоши отзиви, ако преминат към политика \"без бакшиши\".     По света има едно изключение и това са елитните ресторанти, които включват в стойността на ястията и цената на обслужването. Те, разбира се, не страдат от негативни отзиви, напротив. Скъпите ресторанти имат други показатели, чрез които демонстрират добро обслужване. От тях се очаква безупречно обслужване дори и политиката да е да не се оставят бакшиши, тъй като така или иначе всичко там е скъпо.   Скъпите ресторанти обикновено са по-малки и съотношението сервитьори/клиенти е по-малко, така че мениджърите могат да гарантират, че сервитьорите си вършат добре работата, дори и да нямат стимул под формата на бакшиши. Накрая, по-заможните клиенти се вълнуват в по-малка степен от нарастването на цената.   Рисковете, свързани с прехода към система без бакшиши, не спират някои ресторанти все пак да опитват да въведат такава. Union Square Hospitality Group (USHG) започна да елиминира бакшишите в ресторантите си, като започна с The Modern, разположен в Нюйоркския музей за съвременно изкуство, още през 2015 г.   Ерин Моран, изпълнителен директор по въпросите на културата в USHG, казва, че групата е решила да премахне бакшишите, така че да увеличи заплащането за персонала, който не работи пряко с клиенти.   Моран признава, че вероятно финансите им са понесли загуби заради новата политика и че това е било по-голямо предизвикателство, отколкото са очаквали. Гостите обаче като цяло са приели добре промяната, текучеството на персонала в The Modern е започнало да намалява, и според нея отказът им от допълнителни стимули за сервитьорите ще се компенсира в дългосрочен план.", "date": "2017.12.02", "title": "Защо някои хора са щедри с бакшишите, а други - не"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375854-%D0%BE%D1%89%D0%B5-%D0%B7%D0%B0-%D1%87%D0%B5%D1%80%D0%BD%D0%B8%D1%8F-%D0%BF%D0%B5%D1%82%D1%8A%D0%BA", "text": "Като малка държава, държана зад юздите на комунизма, България бързо възприе консуматорските традиции на Запада. Такива са Денят на влюбените (14 февруари), Хелоуин (31 октомври и практически петте дни преди и след това). Такъв вече е и „Черният петък\" – ден за пазаруване, в който по традиция търговците предлагат големи намаления за клиентите си. Дали обаче точно този ден е подходящ и дали наистина е изгодно, е малко спорно. Една от версиите за възникването на „Черен петък\" е, че това е денят, в който търговците правят достатъчно продажби, че да си покрият прогнозираните за цялата година разходи, и минават от червена на черна територия. „Черният петък\" възниква в САЩ и винаги е на следващия ден след Деня на благодарността, който се чества от американците в четвъртия четвъртък на ноември. Терминът „Черен петък\" за пръв път се появява във Филаделфия в началото на 60-те години на ХХ век. С него служители на местната полиция са наричали петъка след Деня на благодарността заради големите задръствания по пътищата. В България самият празник не се отбелязва, но пък последващият го ден за покупки набра голяма популярност в последните години. От чисто психологическа гледна точка механичното пренасяне на този ден в българските условия не изглежда удачно, защото у нас това е просто поредният петък. Няма празнично настроение или импулс за харчене, още повече че и се пада непосредствено преди началото на следващия месец, когато е обичайното време за заплати. Много американци си вземат ден отпуск след официалния празник, за да са по-дълго с близките си, докато в България „Черният петък\" си е нормален работен ден, което затруднява пазаруването, дори и да разполагате със средства. В известна степен физическото присъствие вече не е толкова възпиращ фактор заради разрастването на онлайн продажбите, но съществуват много групи от стоки, които все още българите не искат да пазаруват по интернет. Истински ли са намаленията? В социалните мрежи и в различни форуми все повече зачестяват сигналите за това, че търговци непосредствено преди промоционалната кампания вдигат цените на определени продукти и след това анонсират намаление, което обаче не е действително. В началото на тази седмица Комисията за защита на потребителите (КЗП) обяви, че е установила 25 – 30 случая на изкуствени намаления от всички 200 проверки по време на тазгодишния „Черен петък\". Друг проблем, констатиран от КЗП, е липсата на стоки, които иначе са рекламирани като намалени в съответния магазин. Кога е изгодно Практиката показва, че най-изгодно потребителите у нас могат да пазаруват в т.нар. „мъртви периоди\". За България те са основно два – след втората половина на юли, когато мнозина са на лятна почивка, и дните след Нова година, когато повечето хора са стопили бюджетите си заради разходния декември. Това обаче са и периодите, в които търговците опитват да се разтоварят от свръхзапасите си, преди да заредят със стока за новия сезон. Което е по-важно – в тези случаи не става дума за моделиране на поведение. Няма намаления, които приканват хората да се избият, а има последен шанс магазините да се освободят от стоката си, преди модата ѝ да отмине и да бъде пратена в аутлет центровете, на дори още по-ниска цена. Съпоставката при магазините за облекло показва, че намаленията от „Черния петък\" варират от 30 до 50% в най-добрите случаи. В контраст, следсезонните отстъпки започват от 50% и стигат до 70%. Това се наблюдава при най-популярните марки и е достъпно в почти всички молове. В крайна сметка, макар да е използван умело като шанс за популяризиране на няколко онлайн магазина, „Черният петък\" все още не облекчава значително портфейла на българина. Въпреки че опашките от коли пред търговските центрове с всяка година стават все по-големи.", "date": "2017.12.02", "title": "Още за Черния петък"}
{"url": "http://www.classa.bg/%D1%81%D0%B2%D1%8F%D1%82/item/375850-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BA%D0%B0%D1%82%D0%BE-%D0%BD%D0%B5%D0%B4%D0%B5%D0%BB%D0%B8%D0%BC%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB", "text": "Вашингтон планира да признае официално Йерусалим като \"неделима\" столица на Израел, както и да премести в този град посолството на САЩ в Израел в бъдеще, съобщава The Wall Street Journal, позовавайки се на източници в администрацията на Тръмп. Понастоящем всички чуждестранни дипломатически мисии в Израел, включително посолството на САЩ, се намират в Тел Авив, където се намира седалището на израелското правителство. Медиите посочват, че властите на САЩ са започнали да уведомяват посолствата на други страни за този план, така че дипломатите да информират правителствата на своите страни и да се подготвят за евентуални протести. Тези планове все още не са официални. Други анонимни източници във Вашингтон посочват, че прехвърлянето на посолството може да бъде отложено, за разлика от решението да се признае Йерусалим за столица, според The Chicago Tribune. Въпросът за столицата на страната е спорен. Един от основните закони на Израел, т.нар. Закон за Йерусалим, през 1980 г. обявява за столица на страната град Йерусалим \"цялостен и обединен\". Законът обаче не се смята за валиден извън страната, тъй като международната общност признава израелската власт само над Западен Йерусалим, като Източен Йерусалим е столица на държавата на Палестина. Въпреки, че Конгресът на САЩ одобри през 1995 г. закона, който задължава прехвърлянето в Ерусалим на американското посолство на Израел, различните администрации се въздържаха от прилагането му на практика. Последното решение за местонахождението на Посолството на САЩ в Израел беше взето през юни, когато президентът Доналд Тръмп подписа меморандум дипломатическата мисия да остане в Тел Авив поне още шест месеца. Противоречията, свързани с Йерусалим, датират от времето на Шестдневната война през 1967 г., една от чиито последици е обявяването на израелския суверенитет над Източен Йерусалим и Западния бряг.", "date": "2017.12.02", "title": "Вашингтон планира да признае Ерусалим като \"неделима\" столица на Израел"}
{"url": "http://www.classa.bg/%D1%81%D0%B2%D1%8F%D1%82/item/375851-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%80%D0%B5%D0%BA%D1%81-%D1%82%D0%B8%D0%BB%D0%B5%D1%80%D1%81%D1%8A%D0%BD-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D1%81%D0%BC%D0%B5%D0%BD%D0%B5%D0%BD", "text": "Говорителят на Държавния департамент, Науърт, е отрекла слуховете за възможната смяна на Рекс Тилерсън начело на американската дипломация, като гарантира, че няма планове да го заместват, въпреки конфликтните въпроси, които има с президента Доналд Тръмп. Науърт опроверга по този начин информация от The New York Times за предполагаемото намерение на Тръмп да освободи Тилерсън и да го замени с шефа на ЦРУ, Майк Помпео, според официален анонимен служител на Белия дом. Според говорителя, ръководителят на екипа на Тръмп, Джон Ф. Кели e заявил, че съобщаваното от медиите предстоящо уволнение на Тилерсън е \"невярно\". Успоредно с това Белият дом потвърди, че Тилерсън продължава да бъде в челните редици на американската дипломация. \"Държавният секретар все още е тук, работим усилено, за да постигнем велики неща\", каза говорителят на Белия дом Сара Хъкаби Сандърс. В този смисъл Сандърс напомни на журналистите, че когато Тръмп губи доверие в някого, той спира да служи в администрацията, нещо, което не се случва с Тилерсън. \"Не знам откъде идват тези истории\", добави тя. Според \"Ню Йорк Таймс\" заместникът на Тилерсън би бил настоящият директор на ЦРУ Майк Помпео. Според този план, Помпео щял да бъде заменен в ЦРУ от Том Котън, сенатор републиканец от щата Арканзас, ключов съюзник на президента по националната сигурност, който вече казал, че ще приеме работата, ако му бъде предложена, според тази версия. Информаторите, цитирани в статията, подчерта.r, че \"Тръмп е готов да направи промяна в Държавния департамент\". Идеологът на тази инициатива щял бъде шефът на щаба на Белия дом Джон Кели, а реорганизацията на екипа за национална сигурност ще бъде насрочена за началото на 2018 г. Свалянето на Рекс Тилерсън щеше да сложи край на \"бурната\" фаза на изпълнителния президент на Exxon Mobil в Държавния департамент на САЩ, който според медията е бил до голяма степен маргинализиран през изминалата година. Тръмп и Тилерсън публично имаха несъгласие по редица нерешени въпроси, включително ядреното споразумение с Иран, нарастващото напрежение между САЩ и Северна Корея и конфронтацията между арабските страни, съюзници на Вашингтон. Президентът и държавният секретар спориха публично в началото на октомври, когато се появиха информации, че Тилерсън е нарекъл Тръмп \"имбесил\" по време на среща в Пентагона миналото лято. Въпреки че самият Тилерсън никога не е потвърждавал този слух, Тръмп скоро след това го е предизвикал да се подложи на тест за интелигентност.", "date": "2017.12.02", "title": "Вашингтон: Рекс Тилерсън няма да бъде сменен"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375853-%D0%B2%D1%81%D0%B5-%D0%BE%D1%89%D0%B5-%D1%81%D0%BC%D0%B5-%D0%BD%D0%B0%D0%B9-%D0%B1%D0%B5%D0%B4%D0%BD%D0%B8-%D0%B2-%D0%B5%D1%81", "text": "България продължава да бъде най-бедната държава в ЕС, показва изследване на Института за изследване на обществата и знанието в БАН. Отчита се и значителното обедняване на българските пенсионери откакто страната ни е член на ЕС. С най-ниски доходи у нас са социалните служители и работниците. Средната класа е слабо представена и намаляваща при по-възрастните хора и в селските райони, където близо 50% от населението живее в бедност, посочва професор Румяна Стоилова. Сред причините за поддържането на ниския среден доход на домакинствата у нас са по-късното присъединяване на страната към ЕС, липсата на чуждестранни инвестиции, както и ниският БВП. \"Тези условия увеличават трудовата миграция\", допълни Стоилова. \"През емиграцията се губи голяма част от трудовия потенциал на страната и затова усилията трябва да бъдат към онези хора, които биха могли да се върнат, осигурявайки им заплащане близко до това, което те получават, работейки в чужбина, за да може да се зададе повече заетост и да се произвежда по голям брутен вътрешен продукт в страната\". За да се ускори обратната миграция на по-добре образованите млади хора, трябва да се създадат нови работни места, както и да се стимулира малкият и среден бизнес.", "date": "2017.12.02", "title": "Все още сме най-бедни в ЕС"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375843-%D1%81%D0%B5%D0%BA%D1%80%D0%B5%D1%82%D0%B8%D1%82%D0%B5-%D0%BD%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F", "text": "    През 2009 г. у нас направи визита принц Алуалид Бин Талал Бин Абдулазиз Ал Сауд. Веднага след нея по съвместна инициатива с тогавашния президент Георги Първанов беше създаден Българско-Саудитски съвет.   После последва откриване на офис на „Сити банк” у нас – единствената американска финансова институция, рискувала да стъпи в България.    Принц Бин Талал е основният акционер в нея. „Сити банк” се превърна и в основен агент на България по външните дългове, които взимаше държавата ни. Лобито на интересите около бившия ни президент и олигархичните групи здраво държеше тази саудитско-мюсюлманска връзка.    Затова въпреки усилията си Борисов не успя да монополизира за своята група оръжейните доставки за режима в Рияд, която отиваха после за опозицията в Сирия.     Арестът на 4 ноември на принца в Рияд заради корупция разруши вече изградената неявна мрежа от контакти и най-сетне отвори вратата на Бойко Борисов за официално посещение там.     През февруари миналата година по време на Мюнхенската конференция за емигрантското цунами в Европа саудитският външен министър имаше само няколко срещи. Освен традиционните с някои от великите сили проведе и една изненадваща – с … македонския външен министър.!  Такава среща означава едно – опит да се нареди Македония, вероятно чрез заплаха и посредством албански и религиозни структури, финансирани и от онзи регион, на страната на онази коалиция.  Т.е. дори една Саудитска Арабия определи Македония като гранична зона на бъдещия военен конфликт, а в София не разбират (или се ослушват) да схванат това. С български представител среща нямаше – Съвета на Първанов и принц Талал си вършеше перфектно работата.  **** достатъчно постове съм пуснал за Съвета, за невероятната му финансова и политическа роля у нас, за кандидатпремиерката му, която по чудо не стана такава и съдебните дела по Наказателния кодекс срещу мен в тази връзка и затова няма да се повтарям.   Една ремарка – ако Македония се дестабилизира, то към нас освен мигрантите от Близкия и Среден Изток ще тръгне вълна от стотици хиляди бягащи македонци. Т.е. сблъсъкът там ще се пренесе и тук!     Защото доктор Ахмад бен Мухаммад Али, шеф на Ислямската банка за развитие, чийто основен офис е в кралството, обяви, че отпуска 9 милиарда долара безвъзмездни помощи (за 3 години) на онези държави:  * които приемат мигранти (бежанци и трудови);  * които не ги гонят, а се грижат за тях;  * които се съгласяват да ги приемат на територията си като живущи, а в бъдеще и като поданици на съответната държава.  Част от тези милиарди ще бъдат предназначени за частния бизнес, който целево създава и е създал работни места за мигрантите в тези държави и ги взима на работа.  Това беше съобщено от Саудитската държавна информационна агенция, която е и говорител на Кралството:   Знае се, че заради тези пари Бойко Борисов беше предложил мигрантски хъбове на наша територия.  *** когато навремето пуснах поста си, правителството с пяна на устата опроверга написаното, но после немската канцлерка потвърди информацията.    ***  Предложението уж беше отправено към Ангела Меркел и ЕС, но адресът беше друг – онзи, саудитския. Канцлерката на Германия беше използвана като параван, като трибуна за задкулисната заявка на българските власти пред онези в Рияд, че са готови на сделка и декларират от международна официална позиция тази готовност. Факт е, че веднага след обещанието си пред Меркел, правителството се отметна от него, когато разбра, че става дума за хъбове за мигранти, дошли вече в Европа, а не за онези, които ще дойдат от Близкия и Среден Изток.  Факт е, че никога кабинетът ни не просондира след онова обещание възможността за сделка с ЕС за мигрантски лагери у нас.  Факт е обаче, че и никога от тогава и досега не взе сериозни мерки за сигурността на държавната ни граница, че отказа изпращането на граничната бразда на полицейски части, предложени ни от Вишеградската четворка, Австрия и др. членки на ЕС.   Факт от днешно време е, че в състава на официалната ни делегация е включен и силовият вицепремиер Красимир Каракачанов. В тази област ние нямаме общи интереси с кралството, а доставките на оръжие за него са само бизнес и нищо повече. Какво търси тогава той на тази визита?!  Обаче едни преговори по настаняване на мигранти у нас вече засяга и проблематиката, за която отговаря. В този аспект напълно се вписва и Спогодбата със Саудитска Арабия за избягване на двойното данъчно облагане, която е предвидила редица екстри за хората с двойно поданство.   Освен това кралството обеща да поеме финансирането на родното Мюфтийство, което доскоро ползваше по съвместния между София и Анкара протокол средства от турското правителство – Дирекцията му по религиозните въпроси (ДИАНЕТ). От лятото насам обаче този паричен поток е спрян.  Според добре информирани източници е било обсъдено и саудитско капиталово участие в собствеността на нашия Военнопромишлен комплекс (обемът на доставките на българско оръжие е 239 млн. евро за 2016 г., за тази данните ще ги има през февруари)  ", "date": "2017.12.02", "title": "Секретите на визитата на Бойко Борисов в Саудитска Арабия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375844-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B0-%D0%BA%D0%B0%D0%B6%D0%B5-%D1%81-%D0%BA%D0%B0%D0%BA%D0%B2%D0%B0-%D1%86%D0%B5%D0%BB-%D0%B1%D0%B5-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B8-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D0%BC-%D0%BB%D0%B8-%D0%B4%D0%B0-%D0%B8%D0%B7%D0%BD%D0%B0%D1%81%D1%8F%D0%BC%D0%B5-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B0,-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D1%89%D0%B0-%C2%AB%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%C2%BB", "text": "В деня, в който правителствената ни делегация отпътува от Саудитска Арабия, Европейският парламент призова ЕС да наложи оръжейно ембарго на Саудитска Арабия и поиска от отговарящия за външната политика Федерика Могерини да спре европейските доставки на оръжия за монархията.   Гръцкото правителство веднага обяви, че ще се съобрази с ЕС, ако Брюксел наложи оръжейно ембарго на Саудитска Арабия.     Атина е критикувана за оръжейното споразумение с Рияд за 66 милиона евро…   Вместо журналистите в правителствения самолет веднага да интервюират Красимир Каракачанов и поискат коментара му както за резолюцията на Европарламента, така и за причините за неговото присъствие в делегацията, те удобно за властта замълчаха.     Всъщност защо военният министър бе в Саудитска Арабия?   И защо Министерството на отбраната не излезе с официално съобщение за постигнатото от Каракачанов в Рияд?   През 2016 г. общият ни оръжеен износ е малко над 1 милиард евро, като една четвърт от тези поръчки (250 млн.евро) идват от Саудитска Арабия.     Сиреч, България е заработила 250 млн. евро от износ на оръжия не за Саудитска Арабия, а за  !   Последното бе потвърдено от авторитетни американски и британски медии и никога не е било отричано от Рияд. През същата година министърът на икономиката Божидар Лукарски бе принуден да  .     По същото време разследващата журналистка Диляна Гайтанджиева бе уволнена от в. „Труд“  .   В 43-то Народно събрание подкрепящият кабинета Каракачанов бе сред най-гласовитите противници на мигрантските потоци, обявявайки бежанците за заплаха за националната ни сигурност.   Но тези бежанци бягаха от война, в която бойци на Ислямска държава воюваха с …  .   Сега Каракачанов е военен министър и очевидно продължава политиката на кабинета „Борисов 2“  .   Обяснението, че Каракачанов разговарял със саудитския си колега за тероризма е  .   Защото тази тема е ресор на вътрешния министър Радев, който не бе в делегацията.   Понеже е гузен, а и Европарламентът поряза търговията с оръжия със Саудитска Арабия, час след новината от Брюксел и докато военният министър летеше обратно за София, подчиненото му ВМРО проведе перфектно активно мероприятие за отвличане на вниманието от оръжейната афера.   От „Пиротска“ пуснаха гневна декларация срещу опита на държавата да дари дворци и гори на  . И срещу кого протестират на „Пиротска“? – Срещу правителство, в което силов вицепремиер и военен министър е шефът на ВМРО, длъжен първи да знае за подобен подарък и първи да реагира, ако му смее, разбира се.   Декларацията на ВМРО пропуска факта, че преди 14 години Каракачанов бе в коалиция с партията на бившия столичен кмет Софиянски, дал двореца „Врана“ на Сакскобурггоски.   Защо тогава ВМРО се коалира с партия на политик, незаконно подарил държавен имот на Сакскобугготски?   Понеже правителствените медии мълчат, питам директно военния министър: Вярно ли е, че по поръчка от Големия брат отвъд океана, сте договорили нов транш от леко стрелково оръжие за Саудитска Арабия на стойност 70 млн. евро?   И че възнамерявате да изпълните договора, погазвайки декларацията на Европейския парламент за налагане на оръжейно ембарго на Саудитска Арабия, оправдавайки се, че декларацията няма задължителен характер.", "date": "2017.12.02", "title": "Военният министър да каже: С каква цел бе в Саудитска Арабия и ще продължим ли да изнасяме оръжие за държава, въоръжаваща «Ислямска държава»?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375845-%D0%BF%D0%BE-%D0%B7%D0%B0%D0%BA%D0%BE%D0%BD-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B5-%D1%81%D0%B0-%D0%BF%D1%80%D0%B0%D0%B2%D0%BE-%D0%BD%D0%B0-%D1%80%D0%B0%D0%B1%D0%BE%D1%82%D0%B5%D1%89%D0%B8%D1%8F,-%D0%BD%D0%B8%D1%82%D0%BE-%D1%81%D0%B0-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D1%8F", "text": "  Първо давам предисторията на демагогията. После ще разкажа какво се крие зад нея.  “Не мога да повярвам, че в тази сграда може да има нещо по-важно от това тези хора да си получат парите за Коледа, които на всичко отгоре са осигурени от Фонда за гарантиране на вземанията”, негодуваше Мая Манолова.     Става дума за 5 хиляди души и около 30 млн. лв. неизплатени заплати от фалирали предприятия. Сега законът е така направен, че тези хора няма как да си вземат заплатите. Умишлено е направен така според мен.   Обяснявам: трябва да е стартирало съдебно дело за фалит, за да получи работещият неполучените си заради банкрута заплати. Взима ги от специално създадения за целта Фонд за гарантиране на вземанията. Но без никаква логика законотворците са записали, че това съдебно дело трябва да започне най-късно до три месеца след прекратяване на работата на фирмата. Ако то стартира по-късно, работещият губи парите си и Фондът му показва едно специфично движение на ръчката на ватмана.   След 3 000 сигнала до нея Мая Манолова поиска това да се промени. Депутатите се съгласиха с промени в Кодекса на труда, с които да променят за целта Търговския закон. Така Главната инспекция по труда ще получи право да иска фалит на фирми. И удължиха срока, в който ще може да се вземе заплата, на 12 месеца.  Да, но в социалната комисия по искане на министъра записаха, че промените ще влязат в сила от 1 юли догодина. А дотогава 12-те месеца от фалитите ще са изтекли и 5000 работили във фалирали фирми ще останат с пръст в устата. Това е големият проблем според медиите, експертите, политиците, синдикатите, омбудсманът…  Но не е!   Защото според мен е само част от проблема.   Защото проблемът е, че Фонд има, ама всъщност на практика го няма, понеже сме лишени от възможността да го ползваме и понеже в него не се събират средства.   И наистина Фондът го няма –  Т.е. Фонд има, но вноски, които да го пълнят – няма. И размерът на онова, което този Фонд „гарантира” се сведе до 1200 хипотетични лева, за които уж е създаден Фонд за тях по един закон, ама по други закони същият Фонд е негласно задраскан.  Вчера депутатите приеха окончателно Закона за бюджета на държавното обществено осигуряване за следващата, 2018 г. Нима си мислите, че нещо се е променило? Значи сте наивни до глупост.   Да сте чули Мая Манолова, синдикатите, някой експерт или политик да е повдигнал въпроса за тези вноски, дължими по закон, които обаче пак според закон не се внасят и за размерите на хипотетичното „гарантирано”? Не!  Ето, това е демагогията. На всички тях – и загрижили се, и незагрижили се за хората.   А за тази част от проблема просто нямам думи. Вижте текста:   Чл. 245. (Изм. – ДВ, бр. 100 от 1992 г., изм. – ДВ, бр. 52 от 2004 г., в сила от 01.08.2004 г.) (1) При добросъвестно изпълнение на трудовите задължения на работника или служителя се гарантира изплащането на трудово възнаграждение в размер 60 на сто от брутното му трудово възнаграждение, но не по-малко от минималната работна заплата за страната.  Засяга не само работещите във фалирали фирми, а абсолютно всички.   Според този текст работодателят има законовото право, ако реши и е достатъчно нагъл, да ви плати само 60% от уговореното, ако ще да сте се скъсали от бачкане. (бел.: използвам жаргона, понеже си е на мястото в такава ситуация) Този законов текст се изпълнява вече 14-та година.  Върху основата на този текст олигархът Христо Ковачки докара не омбудсманът Мая Манолова, а миньорите си до отчаяние. И никой не можа да му каже дори копче, дори Мая Манолова не можа и не поиска – олигархът действа в рамките на закона.  Върху основата на този текст маса „фабриканти” прекарват работничките си в шивашките предприятия до отчаяние. И никой не им казва и не може да им каже дори копче.  Върху основата на този текст се родиха казуси като този с фалиралата търговска верига „Пикадили” и заради този текст омбудсманът получи значимата част от над 3000 жалби за неизплатени заплати…   Не се питам защо Мая Манолова не поиска да отпадне този антиконституционен текст, защо не го забелязва и защо грижата й за гражданите е с недопустимо големи диоптри!  Не се питам защо за него мълчат толкова години всякакви „социални” депутати от БСП, „народни” депутати от ГЕРБ, крайно радикални “патриотични” депутати и т.н. Не се питам защо за него мълчат синдикатите, абсолютно всички експерти, коментатори и анализатори и абсолютно всички медии.  На всички ни е ясно от какво се поражда това мълчание. Неясното е колко комисион струва.   Ако аз бях омбудсман, депутат, политик, министър, конституционен съдия щях да поискам поне следното:   1. този текст незабавно да отпадне като антидемократичен, робовладелски по същност, антиконституционен и противоречащ на европейското право;  2. срокът за взимане на пари от гаранционния Фонд, обвързан със съдебното дело по фалит, въобще да отпадне. Да се запише, че ако работникът до 1 година след затваряне на фирмата (затварянето й, а не завеждане на дело за фалит, което може да отнеме години) не поиска неизплатените си заплати от съответния Фонд, то губи право на такова обезщетение;  3. да се премахне идиотския текст за “гарантирани” 1200 лева и вкара нов – в размера на еди-колко си минимални заплати;  4. да се регламентира правото на работещите да поискат обявяване във фалит на фирма, която задържа заплатите им или част от тях повече от месец.     В парламента се решава само част от една от тях и по най-идиотския начин – с промяна в един закон се прави промяна на друг, натоварва се с несвойствени задачи Инспекцията по труда (тепърва ще назначават юристи по търговско право в нея), поставят се маса “ако” – ако тя евентуално поиска фалит, ако спази срока от 12 месеца, ако евентуално съдът насрочи делото по-бързичко, а не го точи като маса такива дела, ако Фондът има пари, ако може да ги събере, след като вноски в него няма, ако излезе присъда за фалит (а ако не излезе, депутатите не мислят), ако…                        ", "date": "2017.12.02", "title": "По закон заплатите не са право на работещия, нито са задължение на работодателя"}
{"url": "http://www.classa.bg/%D1%81%D0%B2%D1%8F%D1%82/item/375846-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-ara-%D1%81%D0%B0%D0%BD-%D1%85%D1%83%D0%B0%D0%BD-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%85%D0%BE%D1%80%D0%B0,-%D1%82%D1%8A%D1%80%D1%81%D0%B5%D0%BD%D0%B5%D1%82%D0%BE-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8", "text": "Говорителят на ВМС, Енрике Балби, потвърди, че аржентинският флот приключва с търсенето на оцелели от подводницата с 44 души на борда. \"Спасяването е приключило, няма да има спасяване на хора, търсенето ще продължи\", заяви говорителят, като отбеляза, че \"е достигнато два пъти повече време за спасяване\". Той добави, че въпреки усилията, не е било възможно да се намери подводницата и не са открили никакви доказателства за крушение в изследваните води. Говорителят на флота обясни, че това е фазова промяна в търсенето и изясни, че досега планът е имал за цел да \"спаси хората, за да запази човешкия живот\". \"Продължаваме със следващата фаза, състояща се от търсене на подводницата\", заяви говорителят. В безпрецедентното търсене на подводницата участват 23 плавателни съдове и дванадесет въздухоплавателни средства от осем различни страни. Руската подводница Pantera Plus също се присъедини към търсенето в четвъртък.", "date": "2017.12.02", "title": "Изчезването на ARA Сан Хуан: \"Няма да има спасяване на хора, търсенето ще продължи\""}
{"url": "http://www.classa.bg/%D1%81%D0%B2%D1%8F%D1%82/item/375847-%D0%B7%D0%B0%D1%89%D0%BE-%D0%B1%D0%B8%D1%82%D0%BA%D0%BE%D0%B8%D0%BD%D0%B0-%D0%BF%D0%B0%D0%B4%D0%BD%D0%B0,-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%BE%D1%81%D1%82%D0%B8%D0%B3%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%80%D0%B5%D0%BA%D0%BE%D1%80%D0%B4", "text": "След като биткоина в сряда сутринта отбеляза нов максимум над $ 11,000, основната цифрова валута в света спадна неочаквано с 2 000 долара. Според сайта Market Watch, бързото колебания в стойността на криптовалутата се дължи на технически проблеми, изпитвани от виртуалните фондови борси, включително Coinbase, Gemini и Bitstamp. Според гореспоменатия портал, Coinbase, която е най-голямата фондова борса за криптовалута в САЩ, е изпитвала технически проблеми, след като биткоин отбелязал новата максимална стойност. Някои собственици на биткоини не могли да имат достъп до сметките си, което се дължало на гореспоменатия обмен, докато тези, които успявали да купуват и продават, са станали свидетели на по-бавна от обичайното услуга. След като са настъпили неудачите, Coinbase обяви в своята Twitter акаунт, че платформата изпитва \"постоянен висок трафик\". \"Налице много мощен трафик, а изпълнението е по-бавно. Инженерният ни екип работи активно върху това, така че техническите проблеми да бъдат решени напълно в рамките на няколко часа\", казаха от Coinbase. Няколко часа по-късно цифровата борса съобщи, че на 30 ноември няма да работи за няколко часа, в изпълнение на задачи по техническата поддръжка, за да \" увеличи значително обема на трафика, с който може да се справи\".", "date": "2017.12.02", "title": "Защо биткоина падна, след като постигна исторически рекорд?"}
{"url": "http://www.classa.bg/%D1%81%D0%B2%D1%8F%D1%82/item/375848-%D0%BF%D0%BE%D1%82%D0%B2%D1%8A%D1%80%D0%B6%D0%B4%D0%B0%D0%B2%D0%B0%D1%82-%D1%81%D1%8A%D0%B4%D0%B5%D0%B1%D0%BD%D0%BE%D1%82%D0%BE-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%BD%D0%B0-%D0%BA%D0%B8%D1%80%D1%85%D0%BD%D0%B5%D1%80,-%D1%81%D0%BB%D0%B5%D0%B4-%D0%BA%D0%BB%D0%B5%D1%82%D0%B2%D0%B0%D1%82%D0%B0-%D0%B9-%D0%BA%D0%B0%D1%82%D0%BE-%D1%81%D0%B5%D0%BD%D0%B0%D1%82%D0%BE%D1%80", "text": "Федералната камара на Буенос Айрес потвърди в четвъртък, че аржентинският президент Кристина Кирхнер ще бъде съдена по делото \"Los Sauces\". Тя е обвинена в незаконно асоцииране и пране на пари. Разследването се опитва да изясни дали настоящият сенатор, която се закле в сряда, но ще поеме поста си на 10 декември, е симулирала наемане на имотите на своето семейство от изпълнители на обществени поръчки, по време на нейното правителство. Освен това, според вестник La Nación, съдебно преследвани са и двамата синове на политическия лидер, Максимо (който е национален депутат) и Флоренсия. Към този списък от 21 души се добавят и предприемачите Кристобал Лопес, Фабиан де Соуса и Лазаро Баез. Съдиите Леополдо Брюлия и Хорхе Луис Байестеро, отговорни за решението, също постановиха блокирането на 110 милиона песос ($ 6,365,000) на Кристина и същата сума на дъщеря й. За Максимо сумата възлиза на 130 милиона ($ 7,500,000). През април тази година федералният съдия Клаудио Бонадяо инициира първия съдебен процес срещу нея. Въпреки това бившият президент обжалва решението.", "date": "2017.12.02", "title": "Потвърждават съдебното преследване на Кристина Кирхнер, след клетвата й като сенатор"}
{"url": "http://www.classa.bg/%D1%81%D0%B2%D1%8F%D1%82/item/375849-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D1%82%D0%BE%D0%B2%D0%B0-%D0%B5-%D0%B2%D1%80%D0%B0%D0%B6%D0%B4%D0%B5%D0%B1%D0%BD%D0%B0-%D0%B8-%D0%BD%D0%B5%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B0-%D1%81%D1%82%D1%8A%D0%BF%D0%BA%D0%B0", "text": "Искането на Конгреса на САЩ RT Америка да върне акредитациите за отразяване на неговите заседания е \"враждебна и анти-демократична стъпка, която едва ли може да остане без отговор\", заяви говорителят на руския президент Дмитрий Песков. Говорителят изрази \"дълбокото разочарование\" на Москва от мярката, която той определи като \"неправилна и нарушаваща свободата на печата и на словото\". Според Песков, Кремъл се надява, че \"този неприятен период в историята на САЩ ще отмине, рано или късно, с възстановяването на демократичните свободи\". \"Сега не се опитвам да предскажа нищо, но ситуацията е зле\", заяви той, като обясни, че \"не трябва да си оракул за предскажеш много емоционална реакция на руските законодатели срещу американските медии\". Изпълнителният комитет на кореспондентите на радиото и телевизията на Конгреса на САЩ поиска от журналистите от RT America да върнат акредитациите си за отразяване на сесиите в Конгреса. Тази мярка е следствие от наложеното регистриране на тази верига като чуждестранен агент в Съединените щати. Американското министерство на правосъдието заяви, че ако компанията не се съобрази с това, \"нейният директор може да бъде арестуван и всички фирмени сметки - блокирани\". В отговор Русия прие симетрични мерки. Миналата седмица руският президент Владимир Путин подписа измененията в Закона за статута на чужди агенти за медиите. Преди това законопроектът беше одобрен от двете камари на руския парламент: Държавната дума и Съветът на Руската федерация. Измененията ще се прилагат за чужди медии, т.е. тези, които са регистрирани извън Русия и са финансирани от други страни.", "date": "2017.12.02", "title": "Москва за мерките на САЩ: \"Това е враждебна и недемократична стъпка\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375841-%D0%B7%D0%B0%D1%89%D0%BE-%D0%BA%D1%80%D0%B8%D0%B9%D0%BF%D0%BE%D0%B2%D0%B5%D1%82%D0%B5-%D1%81%D0%B0-%D0%BF%D1%80%D0%BE%D0%B1%D0%BB%D0%B5%D0%BC", "text": "Когато се говори за сексуални посегателства и тормоз, най-често усещането е сякаш това е нещо далечно, което се случва на хора, които не познаваме. Поне докато не стигне до близкия кръг на човек. Тогава осъзнаваш, че доста вероятно е да си живял в нещо като балон и далеч не всичко е ок.     Често се случва така на темата да се гледа с леко пренебрежение в стил \"Е, какво там, пипнал я някой, тя сега се оплаква\" или \"Това ли сега е най-важната тема - че на някоя й подсвиркват по улицата\".      Истината обаче е, че според данните националната статистика в България всяка четвърта жена е била по някакъв начин жертва на насилие - физическо и сексуално. Това обаче са само регистрираните случаи.     Те не са \"достатъчно сериозни\", а и за тях полицията не може да направи кой знае колко. Това са неща, които се случват на ежежедневно, но се подминават с лека ръка като нещо, което е едва ли не нормално. За тях се разбира в личен разговор, само ако стане дума. Или ако просто ти се оплачат.     Подобни случаи често дори не се възприемат като насилие. Те могат да варират от простото подвикване и подсвиркване по преминаващи по улицата момичета до директни опити за изнасилване в заведения. И големият проблем при тях е, че няма усещането за нещо нередно у нападателите.     В много случаи поведение, което насилникът смята за приемливо, другата страна намира за заплашително, стряскащо и откровено неприемливо.     От гледната ми точка на мъж тези неща звучат изключително странно и невероятно, но когато чувам идентични неща от редица познати от женски пол, се оказва, че това, което за мен е скандално, за тях е честа ситуация.   Крийповете биват много типове, а поведението им, което се предполага, че е или мило, или секси, всъщност буди много повече негативни емоции и дори страх, отколкото привличане.   Наименованието идва до голяма степен от   за мъж, който преследва непозната жена.   Пример. Момиче върви по улицата със слушалки в ушите, при което бива хваната грубо за ръката. От инерцията тя се завърта и се оказва лице в лице с непознат младеж, който държи да й обясни колко е красива, как иска да се запознаят и някой път да излязат на кафе. Този разказ се повтори (с леки разлики) от три различни жени като в един от случаите младежът продължил да досажда и да настоява, че трябва да изпрати момичето до дома й, молейки настоятелно за неин телефонен номер или някакъв начин за контакт.   В друг подобен случай отново на улицата младеж спира на абсолютно непознато момиче, повдигайки й косата нагоре с думите, че има \"много хубави уши\". Защото, видиш ли, за очите всеки би й казал, че са много хубави, а той искал да бъде уникален.     Друга разказва за още по-шокиращ е случая с бездомник, разхождащ се спокойно около Софийския университет, който има навика да опипва преминаващите оттам студентки. Примерите могат да продължат до безкрай - от нахалник, който преследва целенасочено жертвата си през целия път към дома й, вървейки на няколко крачки зад нея, до разни типове, причакващи момичета на по тъмни места (например между блоковете в Студентски град) с намерение да ги изнасили.   Или вече баналния случай, в който някоя жена, преминавайки покрай тълпа строители, получава цветисто описание на това какво би се случило \"ако им падне\".     На практика обаче подобни уж мили жестове, в които някой нарушава личното пространство по толкова директен начин, са меко казано стряскащи и често момичетата изпадат в първоначален шок. Още по-неприятно е, когато подобни случаи се натрупват.   Още една страна на този проблем е непоисканият ексхибиционизъм. Оказва се, че старата практика на чичовците с шлиферите, дебнещи по паркове, въобще не е изчезнала и подобни могат да се забележат дори на далеч не усамотени места като бившия хотел \"Плиска\" или по \"Витошка\".   Друг пример са разнообразните случаи в градския транспорт, при които някой мъж решава да покаже на пътнички достойнството си, а често не се ограничава и само до показването. В един от случаите мъжът започнал да се самозадоволява, гледайки обекта на желанието си. В няколко други натрапникът опитвал да се отърква в тях, под прикритието на блъсканицата от хора.   Не са за пропускане и т.н. dick pic - непоискани снимки на пениси, с които в много случаи биват изпратени без какъвто и да е повод, а понякога без дори да има предишна комуникация. Интернет позволява известна анонимност, която дава на голяма част от ексхибиционистите свободно поле за изява.     Факт е, че това са места, които се възприемат като обществено приемливи за запознанство. И в такива моменти нормално е да има несподелен интерес и определен брой досадници (доста по-често от мъжки пол). Проблемът идва тогава, когато отрицателният отговор е игнориран.   В такива моменти особено опасни са т.нар. \"сиропи за изнасилване\"/ roofie, които не са рядкост в заведенията по морето, а и на някои места в София.   Те нямат нито мирис, нито вкус. Смесват се с питието и предизвикват загуба на паметта и намаляване на съпротивлението от страна на жертвите. Още по-проблемното е, че е много трудно да бъде установено тяхното наличие в организма, защото той се освобождава от тях много бързо.   Под въздействието на такъв \"сироп\" жертвата губи памет и изпитва гадене, прекомерна сънливост, гърчове, объркване, загуба на контрол и неестествено отхвърляне на всякакви задръжки. Така ако въобще подобен случай стигне до полицията, в показанията си пред разследващите жертвите си спомнят много малко неща или нищо от нападението.   Понякога обаче нападателите дори не прибягват до подобни наркотици, а се възползват от употребата на алкохол.   Това е моментът на неразчетените сигнали, на желанието да се случи \"на твоето\" и тоталното непризнаване, че са те отрязали. Така, дори след многократни откази (дори при зададен въпрос \"Ама съвсем сигурна ли си, че не искаш\"), мъж се опитва да насили млада жена в тоалетната на заведение.   - ми казва едно от момичетата. Тя разказва как един младеж се опитвал да се възползва от пияната й приятелка. Докато тя й помагала да се освежи в тоалетната на заведение по морето, мъжът просто хванал момичето с намерения да я завлече към кабинките. Така трезвата приятелка с усилия, удари и викове, трябвало да \"спасява ситуацията\".   Когато за пръв път чух няколко такива ситуации, разказвани от една позната, помислих, че тя действително има страшно лош късмет и попада на всевъзможни неприятни хаховци и младежи, неразбиращи как трябва да се води нормална човешка комуникация. При втори подобен разговор, със съвсем друга жена, започнах да се замислям, че това далеч не е изолиран случай.     Подобни интервенции не са нещо, което само по себе си предизвиква внимание. Това са актове на тормоз, които в по-голямата си част (освен когато действително става въпрос за изнасилване или опити за изнасилване) минават под радара и уж оставят само неприятно впечатление. Проблемът е от натрупването на подобни ситуации и от това, че освен неприязън, оставят и едно чувство на страх, на несигурност...   Именно такива неща бяха проблем покрай ситуацията с бежанците, когато множество жени се оплакваха точно от подобни пипания и навлизане в личното пространство. Сега обаче за тях отново не се говори особено, а те продължават да се случват и без да има бежанци.   И не, жените не си го просят с начина, по който изглеждат. В повечето случаи става въпрос за напълно нормално облечени момичета, които просто вървят по улицата или се возят в автобуса. Но дори и да са облечени по-предизвикателно - това не бива да се възприема като покана. В крайна сметка те с нищо не приканват разни непознати да отидат да ги пипат, ръчкат или като цяло да им навлизат в личното пространство.   Фактът е, че това, което на един мъж може да му се стори мило, романтично или поне сладко, на практика за обекта на интереса му може да се окаже стряскащо и отблъскващо. И не всеки сексуален порив трябва да бъде проявяван, още по-малко пред други хора и спрямо някой, който не е показал какъвто и да е интерес.     Това, което може да накара човек да се замисли, реално е близостта до проблема. Защото колкото и банално да звучи, действително може да става въпрос за майка ви, сестра ви, жена ви, дъщеря ви, приятелка и т.н. И далеч не е изключено те самите да имат подобни истории, за които никой да не е разбрал.", "date": "2017.12.02", "title": "Защо \"крийповете\" са проблем"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375842-%D0%B8%D0%B7%D0%B2%D0%B8%D0%BD%D0%B5%D1%82%D0%B5,-%D1%82%D0%BE%D0%B2%D0%B0-%D1%89%D0%B5-%D0%B3%D0%BE-%D0%B4%D0%B8%D1%88%D0%B0%D1%82%D0%B5-%D0%BB%D0%B8", "text": "В 25 града в страната редовно се замерват нива на фини прахови частици (ФПЧ) над пределно допустимите. Т.е. въздухът, който се диша там, е мръсен.   Само като пример - според ежедневния бюлетин на Изпълнителната агенция по околната среда за 30 ноември, превишения на концентрацията на ФПЧ10 е имало на няколко места в София. Става дума за кварталите \"Дружба\", \"Надежда\" (почти 3,5 пъти над нормата), \"Хиподрума\", \"Павлово\" и \"Младост\". Въздухът е бил мръсен и в Несебър, Ловеч, Пловдив и Сливен, както и в квартали на Русе и Бургас.     И това е редовно явление всяка зима, когато температурите паднат, много хора започнат да палят печки и камини, а движението в големите градове става още по-натоварено.     Бездействието по проблема намира отражение и в това, че в началото на април Съдът на Европейския съюз осъди България. Причината е систематичното превишаване на допустимите норми за замърсяване с ФПЧ, както и липсата на ефективни мерки за справяне с проблема в периода 2007-2014 г.     Да, мръсният въздух у нас не е от вчера или от онзи ден. Но каква беше реакцията? Шест месеца по-късно, в края на ноември, се проведе конференция с участието на отговорните институции, за да се „набележат мерки за справяне с проблема“. А всички продължават да си дишат мръсния въздух.   Основната \"опорна точка\" на успокоението е, че от 2011 г. до 2016 г. превишенията са по-малко и не толкова сериозни. Представете си какво сме дишали преди няколко години и може би ще се почувствате малко по-спокойни (или не).     Основните замърсители у нас са битовото отопление на дърва и въглища, както и вредните емисии от старите автомобили. Два фактора, свързани изцяло с доходите в страната и с допустимите разходи, които гражданите й могат да отделят за отопление и за транспорт.   Да се топлиш на твърдо гориво е съзнателен избор, обвързан с доходите на домакинството, а мерките за които институциите говорят, в общи линии са в насоката „да накараме хората да купуват по-качествени дърва и въглища“. Идеята е дървата, които се горят, да са сухи, а въглищата и брикетите да са пакетирани и с по-малко съдържание на сяра и пепел.     Друга \"идея\" (защото сякаш не можем да минем на осъществяването им) е да се отпускат помощи на гражданите, които се топлят на твърдо гориво, за да преминат те на по-скъп начин на отопление - с природен газ. Как ще стане това в негазифицираните райони? И какви ще са тези помощи, за да може човек да подмени начина на отопление в целия си дом?   При автомобилите ситуацията е същата. По данни от шефа на КАТ Бойко Рановски 86% от регистрираните в страната 3 милиона и 284 хиляди коли са на възраст над 10 години. Такава е ситуацията и при вноса - в България е предпочитано купуването на автомобил втора ръка, а едва 14 процента от внесените коли през 2017 г. са нови.   У нас колкото по-нов е автомобилът ти, толкова по-висок данък плащаш, което е \"страхотен\" стимул за потребителите. Автомобилите с катализатори получават намаление на данъка си с между 20 и 50 процента, но дори това няма как да е сред основните фактори, когато дойде време да се избира кола. Всичко тогава опира до наличните средства.   Така е години наред и не се очертава нещо в потребителската култура у нас да се промени, най-вече защото тя е свързана с парите, които изкарваме.     Какъв е изборът обаче пред хората, които нямат достъп до такъв? Дори в големите градове има квартали, в който пътуването с обществен транспорт е трудно или невъзможно. В по-малките то може да е направо безсмислено заради закъснения, маршрути и прочие.   Примерите сред планираните от властта мерки в тази насока са отказване на регистрации на автомобили, които не отговарят на еко-стандартите; засилен контрол при техническите прегледи, за да няма \"манипулации\"; както и осигуряване на стимули за закупуване на електромобили.   Последното не е лошо като идея, но колко хора имат възможността, дори с държавна помощ, да закупят електромобил? Дори тези, които имат възможност и желание, се сблъскват с недостатъчното станции за зареждане в страната. У нас на почит е бензина, а ако е евтин - още по-добре.   Парите стоят в основата на целият този порочен кръг. Очаква се в България да се купуват само по-качествени горива, както и по-нови коли. Но как да обясниш на хората, че трябва да плащат дори за въздуха, който дишат? „Въздухът има цена“, заяви и министър Ивайло Московски на гореспоменатата конференция.     Някои хора надигат глас и се опитват сами да подемат някаква инициатива, а сайтът AirBg.info развива мрежа от станции в частни домове, които следят качеството на въздуха и по достъпен начин показват какво дишаме. Цената на една станция е 79 лева, а софтуер обединява информацията в обща карта. Техните възможности стигат само до предоставяне на леснодостъпна информация за проблема, но не и за решаването му.     А и дори в общинския бюджет да са заделени пари за борба с мръсния въздух, понякога чисто български черти показват липсата на желание за справяне с проблема.   Като за пример за реакциите на местната власт ще посочим случай от друг град с много замърсен въздух – Пловдив. Служители на районно кметство не се бяха отзовали на сигнал за горене на автомобилни гуми (също сериозен замърсител) в ромския квартал „Столипиново“. Причината – сигналът бил подаден в „извънработно време“. Това е само малко илюстрация за това, че не трябват само пари, а и сериозно отношение.   Няколко дни след конференцията от края на ноември министърът на екологията Нено Димов представи обсъжданите мерки и пред европейския комисар по околна среда, морско дело и рибарство Кармену Вела в Брюксел. Било договорено „в най-скоро време да бъде изработен график за прилагането“ на мерките. Прах в очите на ЕС, прах и дробовете ни.     През януари темата ще бъде обсъждана пак с Европейската комисия, през февруари в София – също. Поредното говорене, което е трябвало да се случи много отдавна, за да не се стига до тази ситуация.     Нещо повече - те не са съобразени с реалността в страната и доходите на нейните граждани. Ако преживявахме икономически бум, ако усещахме повишение на заплатите си и имахме възможност да променим стандарта си, може би тогава щяхме да можем да отговорим на изискванията, които властта има към нас, за да е чист въздуха.     Но никой не ни пита можем ли да си го позволим.", "date": "2017.12.02", "title": "Извинете, това ще го дишате ли?"}
{"url": "http://www.classa.bg/%D1%81%D0%B2%D1%8F%D1%82/item/375834-%D0%B1%D1%8A%D0%BB%D0%B3%D0%B0%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B0%D1%82%D0%B8%D1%80%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8", "text": "          \"В момента най-тежка е ситуацията в сектора на куриерските услуги\", изтъква Надя Клуге в самото начало на разговора ни. \"Там просто е ужасяващо. Хората работят между 12 и 16 часа на ден, а им се плаща само за осем часа\", казва юристката. Тя има предвид лицата, наети от подизпълнители при фирми като \"Амазон\" и \"Хермес\".     Става дума най-вече за българи, които не говорят немски, дошли са току-що в Германия и спешно се нуждаят от някаква работа. Надя Клуге обяснява, че те получават по 0,50 евро на доставен колет. \"Работят на 48-часов договор за шест дни в седмицата срещу 8,84 евро на час, колкото е минималната заплата в Германия.    Тези куриери обаче трябва да доставят между 150 и 180 пакета на ден. Това просто няма как да стане за 8 часа - в такъв случай един пакет трябва да се доставя за 2 или най-много 3 минути\", възмущава се Надя Клуге. Тя признава, че най-много се дразни от факта, че и българи, които някога са работили при същите лоши условия, днес стават подизпълнители и назначават други българи, на които или плащат твърде малко, или пък понякога въобще не плащат.   Подобни проблеми има и в сектора на почистването, казва юристката. Там практиката е следната: казва се, че за час трябва да бъдат изчистени три стаи, но това е невъзможно. И така и в този бранш хората са принудени да работят много повече, отколкото е записано в трудовия им договор. \"В гастрономията положението също е тежко. Там работниците масово се водят на четиричасов работен ден, а от самото начало е предвидено те да работят на пълен график\", посочва Надя Клуге. Един от големите проблеми в този бранш са болничните и отпуските - работниците получават само половината от това, което действително им се полага, тъй като договорът им е за половин работен ден, обяснява консултантката.   \"Тук вече има специализирани фирми, които се занимават едва ли не само с издирването на подобни работници. Дори се пускат обяви в България - в различни интернет-форуми, или пък информацията се предава през познати\", казва тя.     Надя Клуге посочва, че българите се обръщат за помощ към нея едва когато вече са на ръба на изтощението или когато не са получили заплатата си. Някои от засегнатите са попадали на недобронамерени работодатели в продължение на години и са рухнали психически. \"Те търпят дълго, защото се нуждаят от работа и от пари\", казва тя и добавя: \"На месец при нас идват поне по 30 българи. Говорим само за Мюнхен. Това е огромна цифра\", подчертава Клуге и добавя, че със сигурност има и много други хора, които въобще не знаят, че в Германия се извършват безплатни правни консултации на български език, или пък не се осмеляват да потърсят правата си, защото се страхуват, че ще загубят работата си.   Надя Клуге съветва българите - особено тези, които работят в изредените сектори - да записват абсолютно всичко, за да могат някой ден евентуално да докажат неправомерно отношение на работодателя. \"Хората буквално трябва да си записват за всеки един час какво и къде са работили. Защото иначе няма как да докажат пред съда, че са били ощетени\", казва тя.   \"Всъщност, специално в куриерските услуги всички тези случаи на трудова експлоатация биха могли да бъдат доказани много лесно - защото в системата на фирмите се записва в колко часа е доставен всеки един колет. Само че никой не контролира това. Според статистиката на германските митници, трудовите условия се контролират едва в около 1% от предприятията\", посочва българката.   Тя смята, че през последните 10-15 години отношението към работниците се е променило. \"Едно време работодателят полагаше повече грижи за работниците си. Всички бяха като едно голямо семейство, работодателят сякаш бе по-отговорен. А днес той очаква 120% работа за 70%-80% заплащане. Този натиск го има и при самите работодатели. И самите подизпълнители, примерно при \"Хермес\", работят под подобен натиск. Сигурна съм, че и подизпълнителите имат лоши договори с фирмите\", казва юристката.     А как българите могат да се предпазят от евентуална експлоатация? \"Няма конкретен отговор на този въпрос. Но има някои неща, които биха могли да им помогнат по пътя им в Германия. Първото от тях е да започнат да учат немски още в България. Ако говорят езика, имат много по-голям шанс да си намерят по-хубава работа. Важно е да се знае, че германският работодател признава и издадените в България сертификати за познания по немски език на ниво В2 - това е стандартното ниво за започване на работа.    Т.е. не е нужно чак в Германия да започват такъв курс. Освен това нека още в България да се информират за разликите в законите между България и Германия. Ние от \"Faire Mobilität\" имаме уебстраница на български език с подобна информация: http://www.fair-arbeiten.eu/bg/, където българите могат да се информират подробно за условията за работа в Германия\", посочва Надя Клуге.   Тя дава и още един ценен съвет. \"Имайте самочувствие! Ако сте свенливи и несигурни, по подобен начин ще се отнасят и хората към вас. Влизайте на работното място с високо вдигната глава\", казва тя и си спомня за своето начало в Германия: \"В България съм завършила за медицинска сестра. Започнах работа в една болница в Мюнхен и паралелно следвах тук право. Бях много свита. От неудобство чак не се представих на всички колеги. Така бях свикнала от България. По едно време се появи една стажантка и ми разказа как пред нея коментирали, че съм била много неучтива.\"   Днес Надя Клуге се смее, разказвайки за миналото, и признава, че много от българските работници просто нямат самочувствие. \"Със самочувствието човек определя отношението към себе си. Но ние така сме израснали, така сме възпитани. На нас все са ни казвали - не прави това, не прави онова.\"     Юристката е щастлива от факта, че в Мюнхен, а и в цяла Германия има и много успели българи - висшисти и други квалифицирани кадри. Тя цитира данни от една статистика на германската фондация \"Фридрих Еберт\" от 2015 година, според която процентът на висшистите сред българите и румънците, живеещи в Германия, е по-висок, отколкото сред самите германци. За съжаление обаче някои от тях са принудени да извършват дейност за по-ниско квалифицирани кадри - в повечето случаи защото не говорят добре немски или защото образованието им не се признава.   В тази връзка Надя Клуге посочва, че има някои професии, при които Германия изпитва остър недостиг на кадри и за които дори не се изисква признаване на дипломата, стига кандидатът да има познания по немски на ниво В2. Това важи например за медицинските сестри, стига те да са завършили образованието си след януари 2007, както и за хората, завършили предучилищна педагогика - в Германия те директно могат да започнат работа като възпитатели в детска градина.   \"Малко по-сложна е ситуацията с техническите професии\", казва консултантката и обяснява: \"В Германия са малко резервирани към хората с подобни квалификации от чужбина, защото не са сигурни какво точно знаят и могат.\" Най-добре е всеки един, който се интересува от информация за признаване на професията му в Германия, да се обърне към съответната германска община или местен парламент, съветва Надя Клуге.   Запитана какъв е бил последният случай, по който е работила, юристката отговаря: \"Заплетена история в сектора на куриерските услуги. Човек, който дълго време не е получавал заплата.\" След това добавя: \"А в момента пред вратата ме чака една жена, която се е разболяла, и тъй като не е била способна да работи, е била увлонена.\"   Понякога благодарни клиенти носят на Надя Клуге кутии шоколадови бонбони. \"Аз не ги отварям\", споделя тя. \"Оставям ги в офиса и когато дойдат бедни българи и ми кажат, че вкъщи нямат нищо за ядене, им ги подарявам.\"", "date": "2017.12.02", "title": "Българи експлоатират българи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375835-%D0%B2%D0%B5%D1%87%D0%B5-%D0%B8%D0%BC%D0%B0-%D0%B4%D0%B2%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D0%B8", "text": "          Средната заплата в София е над два пъти по-висока от средната заплата във Видин. Няма новина в това изречение - отдавна знаем, че Северозападна България изостава. Но т.нар. Регионални профили на развитието, публикувани през седмицата, показват съвсем еднозначно, че бездната между по-богатите и бедните региони в страната е огромна. Институтът за пазарна икономика (ИПИ), който е автор на изследването, дори предупреди, че очакваният растеж на националната икономика в следващите години ще направи бездната още по-дълбока.     Миграцията към първите няколко града по развитие вече е факт. Младите напускат изоставащите региони, а това прави тези места още по-непривлекателни за инвестиции - просто защото няма кой да работи. Така София, Пловдив, Варна, Русе и още няколко града вървят напред, а останалата част на България продължава да затъва. Явлението не е непознато, но перспективата стряска: България е на път да се превърне в страна с няколко жизнеспособни агломерации, заобиколени от огромни гетоизирани и умиращи територии.     Цитираното изследване бе публикувано в седмицата, когато Народното събрание приема бюджета за следващата година. В средносрочната прогноза на правителството България ще продължи да отбелязва положителен ръст на брутния вътрешен продукт - през 2016 година бяха отчетени 4%, а за 2017 и следващите няколко години се очакват 3,9%. Безработицата намалява до 6,5%, а в следващите години се очаква да спадне до 5,6%. Статистиката показва постоянно нарастване на доходите, а оттам и на потреблението.      Средната работна заплата в частния сектор отбелязва ръст с 10% спрямо миналата година. Числата са факт - и дават основание на управляващите да демонстрират самочувствие и да отхвърлят всяка критика към действията им.     Има обаче два детайла, които засенчват тази слънчева картина. България все още е най-бедната страна в ЕС и има нужда от много по-бързи темпове на растеж, за да може в обозримо бъдеще да настигне средноевропейските доходи. Докато икономиката в България расте с 3,9%, в съседна Румъния ръстът на БВП е два пъти по-висок. Съответно и доходите там нарастват по-бързо. Вторият „облак\" е раздалечаването между напредващите и изоставащите региони. Вторите скоро ще се откъснат по естествен път от „локомотивите\", а това ще намали възможностите на цялата страна за бързо развитие.       Ако в София относителният дял на бедните хора е 8%, то във Видин бедни са почти половината жители. В областите Кърджали, Пазарджик и Сливен бедни са около 40% от населението. Безработицата в София е под 4%, в Пловдив, Варна, Русе и Стара Загора е около 6-7 на сто. В Шуменска област обаче тя е три пъти по-висока. Ако трябва да се търси някаква закономерност, ето я: напред дърпат регионите, в които има повече инвестиции; повече инвестиции има там, където има по-добри условия, а сред задължителните условия е квалифицираната работна ръка; там, където хората са по-слабо образовани, а повечето млади заминават, няма достатъчно инвестиции, няма повече нови работни места, няма осезаемо повишаване на доходите.     „Голямото отваряне на ножицата при благосъстоянието между най-богатата и най-бедната област е в периода на икономически бум до кризата. Предвид това може да се очаква, че с ускоряването на растежа разликата най-вероятно пак ще започне да расте\" - прогнозата е на ИПИ. Политическата коректност прикрива друга зависимост - най-изоставащи са областите с най-ниско образовано население, а най-ниско образовано население има в т.нар. смесени региони - големите ромски общности в Пазарджик и Сливен, големите турски общности в Кърджали и Търговище.     Тази бомба със закъснител не изглежда да тревожи някого. България се разделя на две и скоро едната България няма да има какво да си каже с другата. Едната ще забогатява, другата ще обеднява. Това ще поражда напрежение, ще създава потенциал за конфликти, а всичко заедно ще отслабва цяла България. На власт обаче са оптимисти - те не виждат проблема.", "date": "2017.12.02", "title": "Вече има две Българии"}
{"url": "http://www.classa.bg/%D1%81%D0%B2%D1%8F%D1%82/item/375836-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-%D1%89%D0%B5-%D1%81%D1%82%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5", "text": "          Едно е сигурно: броят на мюсюлманите в Европа ще продължи да нараства. Това прогнозира влиятелният вашингтонски изследователски център \"Пю Рисърч\". Две са причините за това развитие, смятат изследователите: от една страна мюсюлманите раждат средно повече деца от немюсюлманите, а от друга страна очакванията са, че и занапред по-голямата част от хората, пристигащи в Европа, ще бъдат мюсюлмани. Неясно е само с колко точно ще нараства броят им, посочват авторите на изследването и разглеждат три възможни сценария.     В момента мюсюлманите съставляват 4,9 процента от населението на Европа, като разпределението им в различните европейски страни е твърде неравномерно - от 25,4% в Кипър, до под 0,1 процента в Полша. България има сравнително висок дял на мюсюлманското население - 11,1%. В Германия мюсюлманите съставляват 6,1 на сто от населението на страната.   Графиката показва приблизителния брой на мюсюлманите в десет европейски страни, сред които и България   Първият от сценариите на \"Пю Рисърч\" изхожда от нулева миграция - тоест, ако потокът от преселници към Европа секне напълно. В такъв случай делът на мюсюлманите ще се увеличи от 4,9 на 7,4 процента. В Германия той ще нарасне на 8,7 процента, а в България - на 12,5 процента. Авторите на изследването обосновават прогнозата си с обстоятелството, че мюсюлманите са средно с 13 години по-млади от останалото население, от което следва, че при тях раждаемостта е по-висока.   Вторият сценарий изхожда от варианта \"средна миграция\", при който в Европа продължават да пристигат хора - но не бежанци, а само обичайните преселници, например трудови мигранти или пък млади хора, идващи с цел следване. В такъв случай мюсюлманското население в Европа ще се удвои до малко над 11 процента. В Германия делът на мюсюлманите ще достигне 10,8%, а в България може дори да спадне до 9,2 процента, сочи изследването.   Третият сценарий изхожда от висока миграция - тоест, ако потокът от преселници се задържи на нивата от последните години. Тогава делът на мюсюлманите в Европа ще достигне 14 процента, а в Германия дори ще се утрои, достигайки близо 20 процента. За България прогнозата при този вариант е за лек ръст - 11,9 процента.   От тази графика става ясно какъв е бил през 2016 приблизителният дял на мюсюлманското население в европейските страни   От тази графика става ясно какъв е бил през 2016 приблизителният дял на мюсюлманското население в европейските страни     В случая става дума за абстрактни прогнози, тъй като нито един от сценариите не е реалистичен: нито потокът от бежанци ще секне напълно, нито пък кандидатите за убежище ще продължат да пристигат в Европа с темповете от времето на пика на бежанската криза.   В този смисъл възможните развития, представени в изследването, са чисто хипотетични. Но като цяло прогнозата, че делът на мюсюлманите в Европа ще нараства, е също толкова сигурна, колкото и това, че до 2050 година няма да се стигне до \"ислямизация на Европа\" - тоест, мюсюлманското население няма да бъде мнозинство на Стария континент. Изследователите от \"Пю Рисърч\" обръщат внимание и на това развитие: европейските общества ще застаряват и ще се смаляват все повече. До 2050 година немюсюлманското население в Европа ще намалее до около 450 милиона души, изчисляват авторите на изследването.", "date": "2017.12.02", "title": "Мюсюлманите в Европа ще стават все повече"}
{"url": "http://www.classa.bg/%D1%81%D0%B2%D1%8F%D1%82/item/375837-%D0%BC%D0%B5%D0%B9-%D0%BF%D0%BE%D1%81%D1%82%D0%B0%D0%B2%D0%B8-%D1%82%D1%80%D1%8A%D0%BC%D0%BF-%D0%BD%D0%B0-%D0%BC%D1%8F%D1%81%D1%82%D0%BE", "text": "            Има няма година е изминала от убийството във Великобритания на депутатката от Лейбъристката партия Джо Кокс. Преди да я прободе с нож посред бял ден, престъпникът беше извикал името на крайнодясната групировка „Britain First\".   Именно нейно расистко видео сега американският президент Доналд Тръмп реши да разпространява сред милионите си привърженици. На което британската министър-председателка Тереза Мей реагира абсолютно коректно, определяйки разпространението на видеопослания на омразата като грешка. И едва ли някой се е изненадал от реакцията на Тръмп - той контрира със забележката, че е по-добре Мей да обърне внимание на собствените си проблеми. Известно е, че не е сред силните страни на Тръмп това да приема мъжки критика.   Доналд Тръмп действа импулсивно и игнорантно. И вече не може да бъде надежден партньор на Тереза Мей. При това тя направи всичко възможно, за да спечели неговото приятелство. Мей първа от световните лидери пристигна в Белия дом непосредствено след изборите, за да го поздрави с изборната победа.    Няма да забравим как двамата се държаха за ръце на слизане по стълбите - според нейните обяснения, защото Тръмп се страхувал от стълби. Неприятното чувство тогава просто беше изписано на лицето на Мей, и въпреки това тя държеше здраво ръката му. Точно това отличава Мей от други европейски лидери. Германската канцлерка Ангела Меркел, например, постоянно демонстрира вежлива дистанцираност спрямо американския президент.   За Великобритания са традиция добрите отношения със САЩ. Нещо повече - страната искрено се гордее със своите по-специални отношения с Америка. Двете страни воюваха рамо до рамо срещу Германия в две световни войни, а във войната в Ирак Тони Блеър застана твърдо на страната на американския президент Джордж У. Буш.    Двете страни не само говорят на един език, но и постоянно си разменят информации чрез тайните си служби. А след решението за Брекзит, британското правителство не крие, че иска да се сближи още повече със САЩ в икономическата област. Непосредствено след Брекзита трябва да бъде подписано двустранно споразумение за свободна търговия.     Но атаката на Тръмп в Туитър показва колко несигурен партньор е американският президент. Той поставя на изпитание „по-особените взаимоотношения\", както никой друг американски президент. И вероятно това е само началото - засега все още всичко е само на думи: непремерени постинги в Туитър или обиди и заплахи към севернокорейския диктатор Ким Чен-ун, когото Тръмп нарече „болен млад пес\".    Какво ще стане обаче, ако думите бъдат последвани и от дела? Защото все още не знаем дали най–могъщият човек в света само си лае, или може и да хапе? Какво ще стане, например, ако той реши да отклони вниманието от проблемите в собствената си страна, като провокира конфликт някъде по света? Например ако ниският му рейтинг засегне болната му гордост? Тогава вина ще носят и онези, които разполагат с достатъчно власт да му кажат, че преминава границата, но въпреки това не са го сторили.     В този случай Тереза Мей действа правилно. Но става все по–ясно, че тя се движи по много тънък лед, що се отнася до бъдещето на Великобритания. На карта е заложено много: ядрената сделка с Иран, борбата срещу климатичните промени, мирът на Корейския полуостров.   Сега повече от всякога Европа се нуждае от солидарност в подхода си към САЩ. Колко глупаво е това, че точно в този момент Брекзит само допълнително усложнява нещата.", "date": "2017.12.02", "title": "Мей постави Тръмп на място"}
{"url": "http://www.classa.bg/%D1%81%D0%B2%D1%8F%D1%82/item/375838-%D0%B3%D0%B5%D0%BD-%D1%84%D0%BB%D0%B8%D0%BD-%D0%BF%D1%80%D0%B8%D0%B7%D0%BD%D0%B0,-%D1%87%D0%B5-%D0%B5-%D0%BB%D1%8A%D0%B3%D0%B0%D0%BB-%D1%84%D0%B1%D1%80", "text": "Бившият съветник по националната сигурност на президента Доналд Тръмп - ген. Майкъл Флин призна, че е лъгал ФБР за разговорите си с руския посланик Сергей Кисляк и разкри, че сътрудничи на разследването под ръководството на Робърт Мълър.     Ген. Флин е първият ключов представител на вътрешния кръг от съветници на Тръмп, който бива засегнат от делото на Мълър.   От информацията на ФБР става ясно, че Флин е разговарял с руския посланик в САЩ по настояване на висшестоящ член на екипа на Тръмп в периода на прехода към президентството. Целта на контакта е била да се установи каква е позицията на чуждите правителства във връзка с предстоящото гласуване на резолюция в ООН за Израел. От справката не става ясно кой е конкретният поръчител на задачата на Флин.   Проблемите на Флин бяха предизвикани от публикация във Washington Post, според която той е разговарял с руския посланик в САЩ Сергей Кисляк на 29 декември 2016 г. - денят, в който Обама наложи нови санкции на Русия заради данните за намеса на Кремъл в американските избори. Разговорът между Кисляк и Флин не просто е засегнал темата за санкциите - обсъждана е и възможността за отмяната им в бъдеще от администрацията на Тръмп, твърдят двама от източниците на WP.   Пред съда Флин обяви, че не е бил принуждаван насила от службите да се признае за виновен. Не му е обещана и определена по-снижена присъда в замяна на съдействие на разследването.   Това означава, че бившият съветник на Тръмп рискува 5 години лишаване от свобода.   Флин признава, че лъжесвидетелстването пред ФБР е било грешка. \"С цялата си вяра в Бог, се опитвам да поправя нещата. Поемам пълна отговорност за ситуацията\", казва той.", "date": "2017.12.02", "title": "Ген. Флин призна, че е лъгал ФБР"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375839-2-%D0%B4%D0%B5%D0%BA%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1375 г. - Българският монах Киприан е ръкоположен за митрополит на Киев и Литва.   1804 г. - Наполеон Бонапарт е коронован в катедралата Нотр Дам за император на Франция.     1805 г. - Армията на Наполеон Бонапарт удържа голяма победа в битката при Аустерлиц срещу обединената армия на Русия и Австрия.   1848 г. - Австрийският император Фердинанд I абдикира и за император е провъзгласен неговият племенник Франц Йосиф I.   1852 г. - Установена е Втората империя във Франция, начело с Наполеон III, след премахването на Втора република.     1857 г. - Руският император Александър II слага началото на така нар. Селска реформа в Русия - премахване на крепостното право в тази държава.   1857 г. - Основан е чешкия футболен клуб СК Славия в Прага.   1915 г. - Алберт Айнщайн публикува знаменитата си Теория на относителността.   1927 г. - Лев Троцки е изключен от болшевишката партия на СССР с мотив антипартийна дейност.   1946 г. - САЩ и Великобритания обединяват окупираните от тях зони в западна Германия, наричайки тази територия Бизония; през 1948 г. е присъединена френската окупационна зона, обазувайки Тризония, върху която територия през 1949 г. е създадена Федерална република Германия.   1961 г. - Студената война: В свое изказване, кубинският лидер Фидел Кастро обявява, че е последовател на идеите на Карл Маркс и Ленин и че Куба ще приеме като форма на управление комунизма.     1971 г. - Сформирана е федерацията Обединени арабски емирства.   1975 г. - Кралят на Лаос е принуден да абдикира, страната е обявена за народна република, а денят се чества като национален празник.   1982 г. - В университета в Юта 61-годишният зъболекар Барни Кларк става първият човек, на когото е присадено изкуствено сърце (той живее 112 дни с него).   1989 г. - започва срещата край Малта, белязала края на студената война.   1995 г. - Изстрелян е космическият апарат СОХО (съкратено от английски „Слънчева хелиосферна обсерватория\") по съвместна мисия на ЕКА и НАСА.   1996 г. - Пуснат е в експлоатация първия реактор на АЕЦ „Черна вода\".  ", "date": "2017.12.02", "title": "2 декември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375840-%D1%81%D0%B2-%D0%BF%D1%80%D0%BE%D1%80-%D0%B0%D0%B2%D0%B0%D0%BA%D1%83%D0%BC-%D0%BF%D1%80%D0%B5%D0%BF-%D0%B9%D0%BE%D0%B0%D0%BD-%D0%B8-%D0%B0%D0%BD%D0%B4%D1%80%D0%B5%D0%B9", "text": "  Св. пророк Авакум живял 650 години преди Рождество Христово, предсказал бедствията, които щели да постигнат ЮдеяРечник. И действително, халдейският цар НавуходоносорРечник превзел ЙерусалимРечник, разрушил храма и откарал в плен много юдеи.     \"Докога, Господи, ще викам, и Ти не ще чуваш, ще викам към Тебе за насилието, и Ти не ще избавяш? - се обръща към Бога Авакум, измъчван душевно поради нечестието на своя народ. - Защо ми даваш да виждам злодейство и да гледам нещастие?\" (Авак. 1:2-3).   По предание пророк Авакум умрял в дълбока старост.     Преподобните отци Иоан, Ираклемон, Андрей и Теофил, родом от град Оксирих [в Среден Египет, на левия бряг на река Нил], били деца на родители християни. От ранна възраст те се упражнявали в четене на душеполезни книги, а след това, водени от желанието да водят богоугоден живот, се отдалечили във вътрешната пустиня на своята страна, където били наставлявани от Бога.   Там, в пустинята, те срещнали един свят мъж, достигнал дълбока старост, и живели с него, ползвайки се от духовните му поучения, една година. Когато този мъж починал, те останали на същото място и в продължение на шестдесет години водели подвижнически живот, спазвайки строг пост.    Хранели се с диви плодове и пиели вода, но и това приемали само два пъти в седмицата. В делничните дни те се разделяли и всеки прекарвал времето си уединено в околните планини и пещери; в събота и неделните дни се събирали и заедно възнасяли благодарение на Бога, при което се удостоявали със свето Причастие от Божествен ангел, и така починали с мир.    За това разказва великият Пафнутий (Тиваидски), пустинник, който сам е видял тези мъже и е написал житието им.", "date": "2017.12.02", "title": "Св. прор. Авакум. Преп. Йоан и Андрей"}
{"url": "http://www.classa.bg/%D1%81%D0%B2%D1%8F%D1%82/item/375833-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D1%81-%D1%87%D0%BE%D0%B2%D0%B5%D1%88%D0%BA%D0%BE-%D0%BC%D0%B5%D1%81%D0%BE-%D0%B2-%D1%8F%D0%BF%D0%BE%D0%BD%D0%B8%D1%8F%E2%80%A6", "text": "В Токио е възможно. Там откриха първия канибален ресторант в света, където е възможно да опитате човешка плът. Ресторантът се нарича “Resu Ototo не shokuryohin”, което означава “ядивен брат” и се намира в отдалечен район в центъра на японската столица, но зает от любопитните търси това място.     Според един аржентински готвач, който е станал първият бял човек регистриран да отиде в ресторанта, вкусът на човешката плът е подобен на този на свинското, но с малко по-твърда текстура, въпреки че зависи и от парчето, което опитвате, в случай на човешка плът, най-нежната част е глутеусът. “В края на краищата това е като да се яде свинско месо, в този ресторант те готвят месото с подправки, така че вкусът на месото остава незабелязан”, коментира предметът, който реши да остане анонимен.   Според законодателството, прието от японските закони през 2014 г., е законно да се консумират човешко месо в помещения, посветени на канибализма, при някои много внимателни условия както на санитарно ниво, така и по отношение на произхода на месото.   Порциите в този ресторант имат много високи цени, като могат да струват храна 1,200 €. Това е така, защото месото идва от гарантиран произход, което му позволява да се сервира на вечери. То се купува от хора, които решават да продадат телата си, преди да умрат, за да бъдат консумирани.   Съществуват няколко вида сделки най-често срещани са месечните продажби, което е като получаване на пенсия всеки месец. Сумата която човек може да спечели, като продаде тялото си до този ресторант, може да достигне 30 000 евро.   Подобно високо възнаграждение възниква само ако “донорът” умре млад и използва формулата за плащане към семейството си, при което самият починал не се ползва с парите от продажбата на месото си.  За да се събират хора, които продават месо трябва да се ангажират със специално медицинско лечение, което предотвратява влошаването на състоянието на месото, когато се появи смърт естествено.  Подобни явления се считат за предвестник на апокалипсиса, заедно с други като регистриране на църква на Дявола в САЩ, узаконяването на еднополовите бракове,   и пр.  Какво мислите? Бихте ли могли да ядете в този ресторант?", "date": "2017.12.02", "title": "Ресторант с човешко месо в Япония…"}
{"url": "http://www.classa.bg/%D1%81%D0%B2%D1%8F%D1%82/item/375831-30-%D1%81%D0%B5%D0%BA%D1%83%D0%BD%D0%B4%D0%B8-%D0%B4%D0%BE-%D1%8F%D0%B4%D1%80%D0%B5%D0%BD-%D0%B2%D0%B7%D1%80%D0%B8%D0%B2-%D1%81%D1%80%D0%B5%D1%89%D1%83-%D1%81%D1%8A%D0%B2%D0%B5%D1%82%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D0%BF%D1%80%D0%B5%D0%B7-1979-%D0%B3", "text": "Секретни документи показват, че над 1000 инцидента с ядрено оръжие, случили се през 70-80-те години, заради небрежност от страната на американски военнослужещи – пожари, взривове, случайно изспускане на бомби, са можели да струват живота на милиони.     -Ерик Шлосер   През 1979 г. възниква извънредно опасна ситуация, когато на шефовете на NORAD – Командването на въздушно-космическата отбрана в Северна Америка, в Колорадо, долагат за масиран удар на Съветите. Мониторите в свръхсекретната база били пълни с изображения, които показвали началния стадий на нападението и военните вече се готвели да отразят атаката.     В последната минута обаче, след като били проверени данните на резервния радар, възмездието било отменено. Ако Америка беше реагирала, като изстреля ракети с ядрени бойни глави срещу Съветския съюз, Третата световна война щеше да бъде факт.   Има и друг ужасен инцидент, предизвикан от некачествена технология.      – съветникът на президента Джими Картър, бил събуден в 2,30 часа през нощта, за да му съобщят страшните новини.   Станало ясно, че съветските ракети са 2200.   Бжежински имал няколко минути да реши дали да бъде нанесен контраудар, като се приложи ядреният арсенал на Америка.   Докато съветникът се готвел да се обади на президента, получил съобщение, че тревогата е лъжлива, че е предизвикана от дефектна компютърна микросхема.   Друг инцидент се случил през 1962 г. по времето на обикновен полет на В-52 над Северна Каролина;   Пилотите случайно хвърлили плутониева бомба.   За да отговарят на всяка заплаха, американските бомбардировачи се намирали 24 часа във въздуха.   В този ден те имали на борда си две водородни бомби;   В един миг пилотът забелязал, че самолетът е разбалансиран и е неустойчив във въздуха.   Когато екипажът се опитал да върне самолета в базата, бомбата била случайно хвърлена.   Сработили всичките активационни устройства, с изключение на едно; бомбата паднала на земята, преди да бъде изпратен сигналът за взрив.   Ако това последно устройство било активирано, на американската земя щеше да се случи пълномащабен термоядрен взрив.   За тези и други инциденти разказва книгата на американския писател Ерик Шлосер “Контрол и управление: ядреното оръжие, дамаскският инцидент и илюзията за сигурност”.   В официалните съобщения на Пентагона се разкриват подробности за 32 инцидента с американско ядрено оръжие, но Шлосер получава секретни документи за над 1000 инцидента с ядрено оръжие, случили се в периода 1950-1968 г.   Грешките на американските военни и пропуските им показва колко близо до конфликта са били Западът и Съветският съюз по времето на студената война.   Писателят твърди, че САЩ и Русия все още имат остарели оръжейни системи.  ", "date": "2017.12.02", "title": "30 секунди до ядрен взрив срещу Съветския съюз през 1979 г."}
{"url": "http://www.classa.bg/%D1%81%D0%B2%D1%8F%D1%82/item/375832-%D0%B2%D1%8F%D1%80%D0%B2%D0%B0%D1%82%D0%B5-%D0%BB%D0%B8,-%D1%87%D0%B5-%D1%81%D0%B0%D0%BC%D0%BE-%D0%B5%D0%B4%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D0%BC%D0%BE%D0%B6%D0%B5-%D0%BA%D0%BE%D1%80%D0%B5%D0%BD%D0%BD%D0%BE-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B6%D0%B8%D0%B2%D0%BE%D1%82%D0%B0-%D0%B2%D0%B8", "text": "Всъщност точно това твърдят експерти в сферата на биоенергетиката.   Този експеримент е проведен в лаборатория, но при желание може да го направи всеки.   Излюпили се 4 пилета. Всички те си приличали като близнаци. И били напълно здрави – това установил ветеринарен лекар. Всички пилета били държани в еднакви условия – за това стриктно следял лаборант.     Няколко дни по-късно и четирите пилета ги снимали, като им сложили по един маркер, за да не ги объркат после. Снимките на три от тях били заделени, а снимката на четвъртото била размножена, и експериментаторът започнал да я раздава на ляво и на дясно: на семейство, приятели, на децата в детската градина.   И заедно със снимките всички получавали една и съща инструкция: “Ако нещо се обърка в живота ви, или ви е тъжно, вгледайте се внимателно в образа на малкото жълто чудо и мислено се опитайте да вземете от пилето сила”.   И какво си мислите? Пилето от експеримента започнало да се променя. То се развивало все по-бавно, буквално във всичко изоставало от братята си и станало тъжно, мрачно и унило.   Малко е вероятно да се намери друг, по-очевиден пример, за да се уверите с очите си как “изтича” енергиен потенциал чрез снимка.   Пилетата, както е известно, се развиват бързо, и всяко нарушение у тях е видимо. С човек може да се случи същото, само че с различна скорост. Експериментирали в лабораторията и с растения. Резултатът бил аналогичен.   Затова не е чудно, че нашите предци са приписвали на изображенията магическа сила. За влиянието на портретите върху живота и съдбата са написани толкова много книги, които, взети заедно, могат да създадат прилична библиотека, само си струва да спомене “Портретът на Дориан Грей”.   Но когато в средата на деветнадесети век се появява фотографията, по някаква причина никой не се замисля, че нейното въздействие е много по-силно.   Фотографията елиминира “посредника” – художникът, който със своето биополе, талант или посредственост, би могъл да повлияе на съдбата на портрета. Сега “контактът” се оказва директен: от зрителя към снимания. И това, както се оказва, има не само положителни страни.   Нас от вредния ефект на снимките дълго време ни пази … нашата бедност. Спомнете си, че преди тридесетина години фотоапарати имаше не във всяко семейство, а добрите, професионални камери, бяха рядкост.   Защото на такава снимка е било трудно да се погледне в очите. А и да се чете информация, като се използват размити контури е много досадно. Това са могли да правят само професионалисти. Следователно, да се краде енергия е изключено.   А сега погледнете снимките на известни актьори и певци по страниците на вестници и списания. Тях ги гледат милиони очи.   Един гледат и не виждат, други са обременени с тежки мисли и тревоги, неволно се усмихват, гледайки към доволното, радостно фотоизображение. В ежедневието ние казваме: “Зареди се с оптимизъм и бодрост.” А би било по-правилно да се каже, че е запълнил недостига в своя енергиен потенциал.   Ставайки несъзнателно енергиен донор за десетки хиляди хора, известността вече не може понякога да попълва собствените си физически и душевни сили. Дали затова в звездните семейства са толкова чести бедите, кавгите, разводите, скандалите?   Но и това не е толкова трагично. Това са хора, които са надарени по природа с висок енергиен потенциал. Тяхната биологична енергия изтича, което, между другото, причинява на организма не по-малко страдания, отколкото енергийните “дупки”.   Според една хипотеза всичко е в неосъзнатото желание да са пред очите на всички, да изравняват своето енергийно ниво и да кара тези хора от политическия или артистичен Олимп да бъдат там, където трябва да дават всичко от себе си.   Ето защо артисти или оратори могат лесно да заредят публиката с такава сила, която други не могат да натрупат и за година.   Експертите предлагат няколко препоръки. Напоследък стана модерно да се носят снимки на любими хора в портфейлите.   Това не бива да се прави, тъй като  дори и хвърлен небрежно злобен поглед е достатъчен, за да донесе у дома  беда. Родителите, които са отделени от дъщеря си или сина си, трябва да говорят по-често със снимката на детето.   Но не и така: ” Как ли си там, сам – самичък”.  Напротив, опитайте се  да предадете част от своята сила и вътрешно убеждение, че всичко ще бъде добре.   Въпреки, че не е необходимо да бъдете  биоенергетик за да  разберете, че способността да се вижда нещо добро в сивото  ежедневие е трудно – това е ключът към успехи в живота.   А това е  съвет за влюбените: практиката показва, че тези двойки, които имат много снимки, направени преди брака, често не стигат до ритуалната зала. Или се развеждат бързо. Или живеят много зле. Да обясни този парадокс засега никой не може.   Опитайте се да  не се снимате просто ей така, от нямане какво друго да правите и бъдете  малко по-предпазливи, като давате снимката си на някой за спомен. Това трябва да бъде добър спомен. В края на краищата, именно така са писали на старите снимки.  ", "date": "2017.12.02", "title": "Вярвате ли, че само една снимка може коренно да промени живота ви?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375824-%D0%BF%D0%B8%D1%89%D0%BD%D0%B0%D1%82%D0%B0-%D0%B2%D0%BE%D0%B4%D0%B5%D1%89%D0%B0-%D0%BA%D0%BE%D1%8F%D1%82%D0%BE", "text": "Водещата на сутрешния блок на сингапурския Channel 8 Деметрия Обилор се прочу извън пределите на синия екран. Девойката стана популярна след като се появи в ефир в прилепнала рокля.      Част от аудиторията веднага я разкритикува. Някои зрители обвиниха управата на телевизията, че са изгубили чувство за мярка.      \"Жена с такъв размер - 16-18 (според международните мерки това е XL), която изглежда глупаво в рокля в 6-ти размер (международен - S)\", възмущават се те.      Но много от мъжете оцениха формите на девойката по достойнство.    Като доказателство - нейният профил в Инстаграм се следи от повече от 300 000 души.", "date": "2017.12.02", "title": "Пищната водеща която..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375825-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BD%D0%B0%D0%BF%D1%80%D0%B0%D0%B2%D0%B8", "text": "Феновете на чалгаджийката Преслава явно са обречени да ядат тупаници до живот. Певицата сменя половинките си, но като че ли ги избира със сходни нрави и в конкретни ситуации постъпват идентично. Първичният инстинкт на ревнивия мъж не прощава! Пореден фен изяде пореден бой от гадже на пайнерката и по всичко личи, че тази тенденция няма да отшуми, твърди hotarena, като се позовава на очевидец.      Свидетелят е останал възмутен от грозните сцени, разиграли се на концерта по случай 16-годишнината на чалга телевизията, който се проведе в Пловдив в зала „Колодрума\" преди няколко дни. Информаторът издава, че гаджето на Преси се „изживява като неин слуга, който й носеше багажа и не се отделяше от нея и за минута\". Независимо къде отивала изпълнителката – в гримьорната или да се разходи наоколо, Павката търчал след нея като предано кученце.    „Плевенският мачо явно се вживя и в ролята на мутра, защото нападна с ритници и юмруци нищо неподозиращия фен Веселин, който по това време си правеше селфи с друга чалга звезда – Теди Александрова. И това се случи пред очите на безучастната Преслава\", описва ситуацията източникът. „Освен боят, фенът остана и без телефон, който беше изтръгнат от ръцете му.    Веднага случката обиколи задкулисието, като най-изплашена беше Анелия. Явно Преслава има стара вражда с този фен, но не й прави чест да използва такива мутренски похвати от близкото минало\", заключва свидетелят на грозната свада.", "date": "2017.12.02", "title": "Гаджето на Преслава направи...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375826-%D1%80%D1%83%D1%81%D0%BA%D0%B8-%D0%B3%D1%83%D1%80%D1%83-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B3%D0%B0%D0%B4%D0%B0%D0%B5%D0%BD%D0%B5-%D0%BF%D0%BE-%D0%BA%D0%BB%D0%B8%D1%82%D0%BE%D1%80", "text": "На нещо доста странно се натъкна софиянец в столичния център. Той сподели откритието си в социалните мрежи. Мирослав Георгиев открил до площад \"Славейков\" визитна картичка, написана на руски език.      На нея т.нар. Гуру Артем, описващ себе си като лечител, гадател и вълшебник, предлага нечувана услуга - \"гадаене на клитор\". От нея обаче могат да се възползват само жени между 18 и 35 години.    Изводите ги оставяме на вас, гласеше един от първите лаконични коментари под информацията, която обаче бе бързо свалена от \"Видяно в София\".", "date": "2017.12.02", "title": "Руски гуру предлага \"гадаене по клитор\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375827-%D0%BC%D0%BB%D0%B0%D0%B4%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D1%86%D1%8F%D0%BB%D0%B0-%D0%B3%D0%BE%D0%B4%D0%B8%D0%BD%D0%B0", "text": "19-годишната Грейс Везиул избягала от своя приятел, след като той за пореден път я изнасилил. Голото момиче успяло да се добере до полицейски участък и там да разкаже своята ужасяваща история. Отношенията между Касиус и Грейс - служителка на болницата към Университета Джеймс Кук - се развила бързо и страстно, но след известно време момичето започнало да усеща негативи.      Младежът започнал да контролира Грейс, да я учи как да живее и да я ревнува яростно, пише в. \"Мирър\". Първоначално това я разтревожило, а след това и отблъснало. Но в крайна сметка тя разбрала, че твърде много се бои да напусне Касиус.      \"Мислех, че никога няма да успея да избягам от него. Бях много изплашена, беше ме страх да потърся помощ или защита, боях се, че ще се случи нещо страшно..      Докато бяхме заедно, аз чувствах колко съм незначима, че нямам място на този свят, споделя Грейс. Касиус започнал да подозира Грейс в лъжи, докато тя се разхождала навън с приятели или родителите си. В порив на гнева си той започнал да я изнасилва и ѝ казвал, че тя не е красива и е дебела, че никой никога няма да я обича.      Той също изхвърлил дрехите ѝ от шкафа и я бутнал по стълбите. \"В един момент той дори хвана един нож и ме заплаши, че ще ми накълца лицето, за да не поиска никой до края на живота ми да ме гледа\", споделя още Грейс. Кулминацията станал СМС с поздрав от приятел по случай празник. Грейс се връщала в спалнята, където била посрещната от Касиус. Той я ударил силно по главата.      Момичето паднало на пода, тогава той я съблякъл и започнал да я рита с крака по лицето. Грейс викала, но после съобразила, че е безсмислено и решила да хитрува, за да си спаси живота. Тя стиснала зъби и се престорила, че е изпаднала в безсъзнание. Виждайки това, Касису отишъл в банята, за да вземе вряла вода, за да изгори момичето.      Той ѝ викнал: \"Сега ще видиш какво ще направя с теб\". Момичето обаче се възползвало от случая и изскочило на улицата през прозореца... чисто голо. Тя се качила в колата си и избягала. Грейс вече не искала да мълчи. Година след началото на тормоза Грейс отишла в полицията. \"На никого не пожелавам да преживее онова, което аз преживях.      Трябва да разказваме какво ни се е случило, да не го крием\", убедена е Грейс. Касиус в момента излежава присъда от 20 месеца лишаване от свобода, но Грейс продължава да живее в страх. \"Вече не излизам навън. Когато се качвам в колата си, веднага заключвам вратите, когато чуя че вратата на двора скърца, мисля, че той идва. Не мога да спя, постоянно съм нервна и живея в страх денонощно\", признава момичето.", "date": "2017.12.02", "title": "Млада красавица цяла година..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375828-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-2-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Днес е необходимо да внесете ред, не само в работата си, но и в отношенията с близките си хора. Най-малката недискретност в думи и действия, може да доведе до сериозни и необратими последици. Днес също, е по-добре да преговаряте с партньорите си по електронната поща, а не визуално. Така ще получите по-добър резултат. Днес твърде болезнено, ще възприемате всичко, което чуете по ваш адрес. Откъде толкова много, подозрителност и уязвимост? В трудни ситуации, се обърнете за подкрепа към близките си и не потъвайте в мрачни мисли. Ситуацията с финансите ви, ще се подобри, чак към вечерта. Дипломацията в комуникациите ви, ще е много важна днес. Не се опитвайте да решите проблемите на другите, забравяйки за личните си въпроси. Днес имате възможност за смяна на работата, но обмислете всичко внимателно преди това. Един добър ден за тези, който се занимават с активен спорт. Можете дори да спечелите състезание или да бъдете сред първите. Препоръчва се, да започнете да усвоявате нови компютърни програми, както и да не пренебрегвате оферта за изгодно партньорство. Животът ви може рязко да се обърне в друга посока, така че не се страхувайте да рискувате. Може да разширите своята сфера на влияние, не само по време на работа, но и сред приятелите. Вечерта посветете на отдих и разходки. Може без да се притеснявате, да пътувате в мечтите си и да си пожелавате невероятни неща. Всичко свързано със занаяти, творчество, изкуство и музика, прекрасно ще се реализира в живота. Разширявайки хоризонтите си, ще бъдете в състояние да постигнете успех във всяка една сфера на дейност, както и да укрепите финансовото си състояние. Не очаквайте бързи резултати от труда си. Шефовете, ще ви хвалят - определено, но за бонуси, може да мислите само след няколко месеца. Но признание и комплименти, ще имате в любовните дела. Може най-накрая, любимият да ви направи предложение или да ви подари, нещо, за което сте мечтали през последните шест месеца. Днес, няма да искате да стойте сами, така че ще решите да се обградите с хора. Просто бъдете внимателни, защото не на всеки може да имате доверие. Възможно е да има объркване в колектива, след което върху вас, да се стоварят всякакви коментари и критики от страна на шефовете. Вечерта, не е необходимо да решавате глобални проблеми – утрото е по-мъдро от вечерта.   Добре е днес, да се фокусирате върху финансовите си дела, новата информация, както и хората, с които наскоро сте започнали сътрудничество. Допълнителни доходи търсете в интернет, особено ако имате талант за писане на статии. Не забравяйте за здравето си, укрепете имунната си система, с помощта на витамини и упражнения.   Трябва да комбинирате творческата работа с почивка. Само тогава, ще се приближите до съвършенството в работата. Денят е добър, за тези от вас, които отдавна искат да се запознаят с човек, който харесват. Не се притеснявайте, а вземете инициативата, в противен случай ще бъдете измъчвани от съмнения. Сложен пъзел, ще трябва да разгадавате днес, но не на хартия, а в личния живот. Не се подавайте на паника, а обмислете всичко внимателно. Възможно е неочаквано обаждане от човек, който ще ви предложи изгодно сътрудничество в творческата сфера. Може да рискувате, особено ако става дума за голяма сума. Колкото повече удоволствие получавате от работата си, толкова по-добре и качествено, ще я вършите. Не се насилвайте да направите нещо, което не ви носи морално удовлетворение, а има за цел само парична печалба. Денят също е добър, за участия в публични събития, срещи и конференции. Не правете експерименти в основната си работата. Едва ли, шефовете ви, ще го оценят, а и колегите, ще реагират на вашият креативен проект с подозрение. Но оригиналния подход любовта, ще бъде приветстван. Ако настинете, лекувайте се с народни средства или най-добре, си вземете няколко дни почивка.", "date": "2017.12.02", "title": "Дневен хороскоп 2 декември"}
{"url": "http://www.classa.bg/%D1%81%D0%B2%D1%8F%D1%82/item/375829-%D0%BA%D0%BE%D0%B9%D1%82%D0%BE-%D0%BF%D0%BE%D0%B2%D0%B5%D1%87%D0%B5-%D0%BF%D0%BB%D0%B0%D1%82%D0%B8,-%D1%82%D0%BE%D0%B9-%D1%89%D0%B5-%D0%B2%D0%B8-%D0%B4%D0%BE%D1%81%D1%82%D0%B0%D0%B2%D0%B8-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0", "text": "              За разлика от другите наши медии единствено в. “ ” се ангажира да информира обществеността за зараждащия се огромен скандал в САЩ и света със свободата и независимостта на Интернет.     През 2008 г. проучване установява, че дори едносекундно закъснение в отварянето на някой интернет-сайт или линк спрямо други страници или линкове може да доведе до “11% по-малко изгледи на страници, 16% намаляване на удовлетвореността на клиентите и 7% загуба на реализации”.   Така се роди терминът „мрежова неутралност” (Network neutrality).  Той засяга работата на интернет доставчиците и повелява, че интернет скоростта към определени уебсайтове не бива да се манипулира.  Освен това доставчиците нямат право да я ограничават или да блокират сайтове и/или услуги в киберпростраството. Така няма да се дава неконкуретнтно предимство на трафика на едни уебсайтове за сметка на други.  Според редица прависти-теоретици мрежовата неутралност трябва да се третира като основно човешко право.   Само две години по-късно, през 2010-та Чили става първата държава в света, приела закон за „неутралност на интернета”. Последвана е от Холандия, Словения, Сингапур и редица други страни. Тази повеля е формулирана като задължителна и в член 3 от Регламент 2015/2120 на ЕС, който определя основната рамка за гарантиране на неутралността на мрежата в държавите-членки.   Правилата за неутралност на мрежата в САЩ забраняват на доставчиците на интернет услуги да предоставят по-бързи услуги на компании, които се съгласяват да плащат повече, от други компании и клиенти. Вместо магистрала, по който движението е свободно, сега се предвижда да има път с много ленти за различни скорости срещу заплащане.    Ако не сте паралия, ще се влачите в полосатата за интернет-каруци, ако си платите – в тази за интернетголфове или интернетбеемвета, ако много щедро се бръкнете в джоба – в пистата за Ферарита и Ламборджинита. Проблемът не засяга само САЩ, а целият свят. Отпадне ли неутралността там, неизбежно заради свързаността и глобалния характер на мрежата това ще засегне всички държави, включително и България и ще се пренеса като практика и при тях.   Притесненията на защитниците на сегашната неутралност са, че пренебрегването на мрежовата неутралност ще позволи на големите телекоми да се споразумяват с другите компании и срещу заплащане да отварят т.нар. скоростна линия само за тях. Така се създава нелоялна конкуренция в интернет пространството.   “Това би било радикално отклонение от предишните политики на последните правителства – и на републиканците на Буш, и на демократите на Обама” – твърди Джуджи Соу, бивш съветник на Том Уилър, председател на FCC от ерата на Обама. – “Промяната ще остави потребителите и конкуренцията напълно незащитени.”   Много потребители на Интернет по целия свят започнаха да се опасяват, че без тези правила доставчиците на връзките ще започнат да събират такси от някои уебсайтове, търсачки, бази данни, които впоследствие ще бъдат прехвърлени като заплащане на онези, които ги ползват. Освен това се чуха критики, че големите компании ще спечелят непочтено предимство пред стартиращия бизнес и малките фирми, които няма да могат да си позволяват цената на тази услуга.   Местните власти в Калифорния вече заявиха, че ако в САЩ отпадне федералната регулация на неутралността, те ще въведат своя щатска. Някои конгресмени в анонс обещаха, че ще оспорят такова евентуално решение на Комисията по далекосъобщенията.   “Интернет е жизненоважна част от живота на 21-ви век и критичен двигател на съвременната икономика”, заяви един от тях, Ангъс Кинг в специална декларация. “Предложеното за отменяне на неутралността на мрежата заплашва тази придобивка, като поставя скоростта и наличността на информация като обект за продажба на най-богатите.”   От своя страна, доставчиците на Интернет твърдят, че сегашните правила са прекалено строги и вредят на бизнеса. Основният аргумент на мастодонти като Comcast, AT & T и Verizon е, че те пречели да се инвестира в подобряването на интернет-инфраструктурата, понеже вложените средства бавно се възвръщали. За да притъпят обществената реакция, редица от тях обещаха да не блокират или забавят съдържанието, което не им харесва.  Председателят на Федералната комисия Аджит Пай се кълне, че неговият план елиминира ненужното регулиране, като опазва свободата в мрежата. Опазването се състои в регулациите, записани в предложението му.   Планът на Аджит Пай ще остави поле за жалби за измамно поведение и ще наблюдава неприкосновеността на личния живот пред Федералната търговска комисия, която вече регламентира неприкосновеността му за интернет компании като Google и Facebook.  Той се рекламира като програма „за прозрачност”, прилагана от Федералната комисия по съобщенията. Разбира се, „прозрачността” е евфемизъм – докато забраната е категоричен императив, проследяването на дейност, анализа и оценката й е пожелателно действие.   Компаниите-доставчици също се кълнят, че практически нищо няма да се промени.  Comcast посочи, че няма да блокира, да дросерира (ограничава скорост) или да дискриминира законното съдържание. AT & T съобщи,”че всички големи доставчици на интернет услуги са публично ангажирани с опазването на открит интернет”. Verizon декларира, че “потребителите трябва да могат да достъп до интернет, когато, къде и как те избират и това ще бъде запазено.”  Да, но практиката сочи, че в по-ранни години много доставчици на интернет-услуги са използвали мрежите си за неутрализиране на съперниците си. Например, Associated Press през 2007 г. открива, че Comcast блокира споделянето на нейни файлове. AT & T от конкурентни съображения блокира Skype и други услуги за интернет обаждания в своята мрежа на iPhone до 2009 г.   Но сега това правило и това човешко право е на път да бъде бламирано. И на негово място да се въведе ново – плащаш си за по-висока скорост или приоритет и твоите интернет-страници се отварят първи и далеч по-бързо от другите.Съдбата дали сегашната интернет неутралност ще се запази или ще отиде в миналото, ще се реши тези дни – в САЩ.  На свое заседание на 14 декември тамошната Федерална комисия по съобщенията (FCC) планира да отмени регламентите, приети от правителството на президента Обама, които гарантираха, че всички интернет страници, големи и малки, се третират еднакво от интернет доставчиците.   Да си представим например, че Google са създали и пуснали онлайн телевизия, като са си платили най-щедро на доставчиците на Интернет за най-високоскоростна връзка. Резлутатът е, че ще пометат пазара, смачкайки всички свои конкуренти заради бавната им скорост. Същото важи и за търсачките – която плати най-много за скорост, тя ще бъде монополист, а не онази, която представя най-доброто качество на търсенето. Важи и за интернет-страниците на компаниите. И за електронната поща.    И за всичко…Според тях компаниите-доставчици трябва да информират какви свои вътрешни правила са възприели, за да блокират сайтове, да забавят скоростта им, както и по какъв ред други сайтове ще ползват предимства.Федерацията за информационни технологии и иновации – think tank, финансирана от интернет-гиганти като Гугъл, Фейсбук и др., споделя подобни тези. Дъг Брак, телекомуникационен политически анализатор в нея, смята, че „има малка вероятност дружествата за широколентов достъп да се занимават с манипулации, като се има предвид колко непопулярни са вече сред обществеността.”.  Подобна позиция не е за учудване, понеже евентуална промяна срещу неутралността ще им гарантира запазване за дълго време на практически монополните им позиции на този толкова динамичен пазар.  От друга страна концерни като иБей, Amazon, IAC / InterActiveCorp , Microsoft са защитници на сегашната практика.     Планът и предложението на председателя на Федералната комисия за комуникациите бяха поставени на обществено обсъждане на сайта на държавния орган.  И светкавично бяха политизирани. Като едно от достойнствата на плана беше изтъкнато съображението, че така по-лесно ще бъдат филтрирани фалшивите новини и информация, както и „недемократично съдържание в мрежата”.  Обаче анализаторите почти веднага забелязаха, че сред 22-та милиона получени досега коментари има немалко спам, произведен от интернет-ботове ( автоматизирани системи за текстови съобщения).   Голяма част от съобщенията, които оспорваха досегашната неутралност на мрежата, започнаха да се появяват на публичния форум на FCC с един и същ текст. Не е необичайно коментиращите да използват еднотипни формуляри, предоставени от разни обществени или лобистки групи. Обаче редица от писалите в сайта се оплакоха, че не се пращали такива коментари и не са предоставяли своята идентификация за тях. Засега става дума за около 800 000 такива доказани съобщения и коментари, но вероятната бройка е милиони.   Един от известните учени в тази област, Джеф Као, направи синтактически анализ на тези коментари чрез специален алгоритъм, изваждайки от уникални адреси – уж оригинални, около 1 млн. бр. като фалшиви в подкрепа на позицията на председателя на Федералната комисия. Той ги определи като написани от компютърна програма – еднотипни, макар и различаващи се в словореда. Ето пример:  “Гражданите, за разлика от бюрократите във Вашингтон, трябва да имат право да купуват продуктите, които предпочитат” и “Гражданите, за разлика от бюрократите от Вашингтон, трябва да могат да избират онези услуги, които желаят.”   Подозренията веднага се насочиха към доставчиците на Интернет, които имат възможностите да разиграят такава „операция” със съдействието на Федералния орган.  Тази сензация започна да се разгаря с мащаби, които скоро може да достигнат мащабите на скандала с руската интернет-намеса в американските избори.   Например главният прокурор на Ню Йорк Ерик Шнайдерман започна свое разследване на измамата, след като установи, че са ползвани имена и данни на десетки хиляди граждани на града. Но Федералната комисия по съобщенията се въздържа от съдействие и подкрепа и отказа да осигури достъп до първичната документация и електронни записи.  Във връзка с този скандал Шнайдерман публикува Открито писмо. В него се твърди, че процесът на публично обсъждане на промените, който се изисква от закона, е „компрометиран от измамно използване на идентичността на американците”.  Освен това се установи, че около 50 000 жалби на потребители са изчезнали от документацията на комисията.   В отговор тя оспори други коментари като създадени от ботове срещу нейната позиция. Най-сетне посочи един електронен адрес в Русия, от който са пристигнали 400 000 отзива за промените. Така възникналият проблем продължи да се политизира – вече и на международна почва и тепърва ще се превръща в огромен скандал.  Въпреки това фалшивото съдържание и податели – както в защита на промените, така и срещу тях не е изтрито от интернет-страницата й „поради липса на ресурси”.  Някои анализи пък посочиха, че при действителните коментари съотношението е 73:1 в полза на запазване на неутралността.   Двама сенатори – демократът Брайън Шац и републиканецът Франк Палъун младши настояха за специално разследване на Конгреса по този повод и проверка на използването на ботове и тролове.  “От създаването си досега сме виждали свободен и отворен Интернет, който да увеличи икономиката и въображението ни. Но днес FCC заплаши да прекрати Интернет, както го познаваме.  Ако бъде приет, планът на FCC ще промени начина, по който всеки американец получава информация, гледа филми, слуша музика, прави бизнес и разговаря с техните семейства. Чрез отмяната на основните защитни мерки за неутралност на мрежата FCC предава на доставчиците пълен контрол над Интернет, оставяйки американския народ с по-малко възможности за избор и по-малко достъп.”   Можем да добавим – и не само американския, но и останалите народи на планетата поради глобалния характер на мрежата.", "date": "2017.12.02", "title": "Който повече плати, той ще ви достави информацията!"}
{"url": "http://www.classa.bg/%D1%81%D0%B2%D1%8F%D1%82/item/375830-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BA%D0%B0%D0%B7%D0%B0-%E2%80%9C%D0%BD%D0%B5%E2%80%9D-%D0%BD%D0%B0-%D0%B3%D0%B5%D0%B9-%D0%B1%D1%80%D0%B0%D0%BA%D0%BE%D0%B2%D0%B5%D1%82%D0%B5", "text": "Върховният съд на Гърция е анулирал гей брак, сключен през 2008 г. на о. Тилос пред кмета на малкия остров в Егейско море. Решението идва часове преди 1 декември, отбелязват гръцки медии.     Съдиите потвърдиха предсрочна заповед на прокурор от Родос, който обяви такива сватби за незаконни.     Съдът заяви, че решението изразява върховенството на закона, “който отразява моралните и социални ценности и традиции на гръцкия народ, които не подкрепят легализирането на брака за хомосексуални двойки”.     Съдът заяви, че партньорите от същия пол имат право на гражданско обединение, което предоставя на гей двойките същите права като хетеросексуалните двойки.     От двойката се очаква да отнесат делото си пред Европейския съд по правата на човека.", "date": "2017.12.02", "title": "Православна Гърция каза “НЕ” на гей браковете"}
