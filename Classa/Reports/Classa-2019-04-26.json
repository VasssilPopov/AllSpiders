{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394928-%D0%B3%D0%BB%D0%BE%D0%B1%D0%B8%D1%85%D0%B0-%D0%B4%D0%B2%D0%BE%D0%B9%D0%BA%D0%B0-%D1%81%D1%8A%D1%81-7500-%D0%B5%D0%B2%D1%80%D0%BE-%D0%B7%D0%B0-%D1%81%D0%B5%D0%BA%D1%81-%D0%B2%D1%8A%D0%B2-%D0%B2%D0%BB%D0%B0%D0%BA", "text": "Мъж и жена бяха глобени 7500 евро за секс посред бял ден във влак, пътуващ към центъра на Берлин, съобщи ДПА.   Инцидентът е станал преди една година. Провинилите се са правили орален секс пред пътниците, сред които и деца. Когато присъстващ се възмутил, се стигнало до сбиване, заради което един човек дръпнал аварийната спирачка.   Мъжът и жената, съответно на 39 и 37 години, са арестувани на място. Нейната глоба е 3900 евро, а неговата - 3600 евро.   Съдебното решение за глобите е произнесено на 10-и април.", "date": "2019.04.26", "title": "Глобиха двойка със 7500 евро за секс във влак"}
{"url": "http://www.classa.bg/component/k2/item/394929-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-26-04-2019", "text": "Овен Петък бележи началото на плодотворен етап, но едновременно с това ясно подчертава да не се заемате с важни дела утре, защото е голяма вероятността да не постигнете успех. Парите придобиват друг смисъл за вас. Наблегнете на почивката, на разходките сред природата и на грижите за здравето си. Голяма част от вниманието Ви е посветено на семейството и децата. Няма да се чувствате много комфортно на работа и изобщо в средата на седмицата вече се чувствате изтощени. Може да се получи мощен емоционален вакуум, който да Ви принуди да прелистите нова страница в отношенията ви. Утре всичко тръгва по вода. Телец Утре е активен ден и трябва да вярвате в силите си. Близките ще Ви зарадват с мил жест. Бъдете внимателни с работата си, за да избегнете грешки и пропуски. Може да се погрижите за здравето си –занимавайте се със спорт, с хобитата си; заобиколете се с любими хора. Трудно е да се каже какви точно въпроси ще излязат наяве, защото те зависят от вашето лично отношение към парите, от това за какво и как ги използвате. Утрешният ден ще е благоприятен да подобрите отношенията си с близък човек. Бъдете бдителни и не взимайте необмислени решения. Близнаци В чудесно състояние на духа са повечето от Близнаците през утрешния ден. петък посветете на учене, на пътувания, на срещи и разговори, на създаване на нови контакти. Не очаквайте парите, които се надявахте да получите утре. В петък се движете повече и планирайте срещи. Проблеми се очертават и за тези, които ще насочат вниманието си в любовната сфера. Утрешният ден е добър за вършене на рутинна работа и за изпълнение на ежедневните Ви ангажименти. Утре трябва да обърнете внимание на дребните неща. Рак Петък – възможно е да провокира остри реакции и конфликти в партньорските Ви отношения и с хората в дома ви. Отделете време за приятелите и семейството.Ще се почувствате щастливи в тяхната компания. Утрешният ден ще е подходящ за приключване на проекти и начинания, свързани с професионалните Ви и финансови интереси. Утрешният ден ще е подходящ за уединение – насаме със себе си или с партньора/партньорката си. Грижете се добре за здравето си, почивайте си достатъчно. Вашите планове могат да се реализират само при условие, че сте готови за сериозна и упорита работа. В заключение Петък не блести с нищо особено, но е един от дните, през който имате шанс за успешна реализация. Лъв Утрешният ден ще е привидно труден, но и успешен. Грижете се добре за здравето си – това може да стане, ако следвате полезните си навици и спазвате здравословен режим. За представителите на Лъв се очертават силни ядове поради пропуснат шанс за парични печалби или заради разминаването с възможност да друга реализация от материално естество. Служебните ангажименти няма да Ви създават напрежение, на ясно сте с работата си и ще я свършите в срок. Утре ще трябва да споделите чувствата си. Не прекалявайте с капризите си, защото може да се озовете на ръба на изолацията. Утре е важно да работите в синхрон с другите, иначе нищо няма да се получи както трябва. Дева В чудесно състояние на духа са повечето от Девите през утрешния ден. Разговорите за пари са трудни. В петък отделете повече време да се погрижите за здравето си: следвайте полезни навици, спазвайте балансиран режим. Бъдете дружелюбни и ще печелите симпатиите на околните, нещо повече, някои от тях ще направите свои приятели. Обърнете внимание на отношенията, които поддържате. Утрешният ден ще не е благоприятен за професионални изяви и пътувания, както и за работа или контакти с хора, свързани с чужбина. А и нужно ли е да свършите всичко утре ? Везни В очакване сте на нещо хубаво да Ви се случи и утре ще имате приятни изживявания. В здравословен аспект добре ще Ви се отразяват плуването и водните процедури. Близки ще са Ви и стремежите към удоволствия и любов. Ще си навредите, ако позволите да Ви измамят и решите да вложите парите си в губещи дейности. В петък ще се чувствате добре, ако останете насаме със себе си или се заобиколите с любимите си хора и децата. Утрешният ден ще не е подходящ за професионални изяви, за старт на обучение, за поддържане на отношения с хора от чужбина и за пътувания. Гледайте на грешките си, като на възможност да се усъвършенствате и да продължите напред. Скорпион В петък не се претоварвайте. Ще предпочетете да се заемете с практични неща и да бъдете полезни на семейството си. Утре ще се чувствате подмладени.Главната Ви задача е да не губите мярката в този случай, защото може сериозно да увредите на здравето си \"младежките\" си изпълнения. Доверието е по-ценно от злато.Около Вас има много хора, но само единици заслужават да им поверите парите или делата си. Любовта ще Ви помогне, не я отблъсквайте. Имате право да опресните знанията си в област, която е свързана с Вашата работа. Петък със сигурност ще бъде доста успешен. Стрелец Петък отбелязва началото на хубави промени за мнозина от родените в зодията, чиято интензивност до средата на следващия месец ще е значителна. Ще намерите спокойствие и сигурност в любовта, но хората, с които общувате по ежедневни, битови въпроси доста силно ще изпитват търпението Ви и способността Ви да намирате нетрадиционни решения. Ваш близък приятел злоупотребява с доверието ви, поговорете сериозно с него по този въпрос. Не е разумно да вземате пари в заем. Обърнете внимание на здравето си. Много скоро ще се радвате на положителните резултатите от работата си. Бъдете оптимисти. Козирог В петък е възможно да попаднете в конфликтни ситуации. Утре ще сте много приятна компания за общуване и особено ще Ви върви в любовните връзки. Време е да се погрижите за здравето си: започнете диета и правете пречистващи процедури. Добра работа ще свършите, ако се обърнете навътре към себе. Очаквани парични постъпления няма да пристигнат на време, а това ще отложи за известно време скъпа покупка или сделка, свързана с имущество. Така ще дадете възможност на другите от семейството да се погрижат за дома. Бъдете ведри и отговорни към себе си. Водолей В петък отделете време за приятелите си и за хобитата си. Възможно е да похарчите повече пари отколкото е разумно и после да се ядосвате. Утрешният ден ще е идеален ден за нови срещи и любовни запознанства. По отношение на пътуванията, финансовите въпроси и здравето Ви денят ще бъде напрегнат. Обърнете внимание на децата и на любимите си хора. Отидете на работа в добро настроение. Бъдете внимателни в действията си. Риби Петък бележи началото на плодотворен етап, но едновременно с това ясно подчертава да не се заемате с важни дела утре, защото е голяма вероятността да не постигнете успех. Грижете се добре за здравето си, почивайте си достатъчно и проявявайте умереност. Ще имате по-скоро домашни ангажименти и грижи около семейството. Вие не можете да спестявате, имате ли пари, харчите. Утрешният ден ще не е подходящ и за работа с хора в чужбина, и за пътувания.Заложете на общуването с околните, организирайте срещи и разговори. Склонността Ви към флиртове може да подведе другия човек, бъдете ясни в несериозността на намеренията си. Бъдете конкретни и не бъдете твърде емоционални, нещата не винаги са лични или поне не толкова, колкото Ви изглеждат.", "date": "2019.04.26", "title": "Хороскоп за 26.04.2019"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394922-1800-%D0%B1%D0%BE%D0%B3%D0%B0%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%BC%D0%B8%D0%BD%D0%B0%D0%BB%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%BF%D1%80%D0%B5%D0%B7-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%BD%D0%B0%D0%BF", "text": "Дали имуществото на 1800 заможни българи отговаря на легалните им доходи са проверили от Националната агенция за приходи през миналата година, съобщава „Труд\". Всяка година експертите от приходната агенция преглеждат хората, които притежават скъпи автомобили и имоти. Като сравняват притежаваното имущество с официално обявените от тях доходи. Ако има разминавания стартират по-сериозни ревизии, като по този начин през миналата година са селектирани 1800 българи. Ако при ревизиите те не успеят да докажат откъде са доходите им за покупката на скъпи коли, апартаменти и къщи, ще трябва да платят данъци за пет години назад. При проверките за съответствие между имущество и доходи, апартаментите, колите и банковите сметки в страните от ЕС не може да бъдат скрити от НАП. При ревизиите данъчните може да изпратят запитване до приходните администрации на държавите от ЕС с въпроси дали конкретен гражданин притежава пари или имущество в чужбина. Освен това НАП получава и автоматична информация за купените в ЕС автомобили от български граждани. През миналата година в НАП са получили информация за 51 лица, които са купили нови автомобили в Европа. Ако тези коли са придобити в страна от ЕС, но са внесени и се карат в България, ДДС трябва да се плати тук. Проверките на 35 от тези сделки вече са приключили, като се оказва, че собствениците на колите сами са декларирали задължения към хазната за 351 хил. лв., но са установени и допълнителни задължения за над 20 хил. лв. През миналата година в НАП не е постъпвала информация за купени в чужбина яхти и малки самолети от български граждани. При проверките дали имуществото на селектираните граждани отговаря на официалните им доходи от НАП взимат предвид не само покупките на луксозни автомобили и жилища, но и на скъпи бижута и часовници. Често при покупката на часовници на луксозни марки или бижута от злато и скъпоценни камъни хората изискват фактура като по-голяма гаранция за произход и качество. А информацията от всички издадени фактури отива в НАП. Допълнително се проверява колко често селектираните заможни граждани и членовете на техните семейства пътуват в чужбина. Като се взима предвид какви средства са необходими за тези задгранични почивки. Ако за направените разходи от проверяваните няма легални източници на приходи, от НАП облагат необходимия доход за поддържане на техния стандарт на живот за пет години назад.", "date": "2019.04.26", "title": "1800 богати българи са минали за година през проверки на НАП"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394923-253-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0", "text": "253 са жертвите на атентатите в Шри Ланка, според последните официални данни. По-рано беше съобщено за 350 жертви, но броят бе ревизиран.   Най-малко 40 от тях са чужди граждани. Идентифицирането на много от загиналите е затруднено.   Припомняме, че министърът на отбраната на Шри Ланка Хемасири Фернандо подаде оставка след критика от обществото и ръководството на страната във връзка с допуснатите терористични атаки.   Вчера президентът на Шри Ланка Майтрипала Сирисена поиска оставките на военния министър и шефа на полицията. Това бездействие предизвика обществено възмущение.   От прессекретариата на президента уточниха, че министърът ще остане на поста до назначаването на неговия наследник.   Междувременно числото на задържаните за атаките достигна 76 души.", "date": "2019.04.26", "title": "253 са жертвите на атентатите в Шри Ланка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394924-%D0%BC%D0%BE%D1%81%D0%BA%D0%B2%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BE%D1%81%D1%82%D1%80%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B7%D0%B0-%E2%80%9E100-%D1%82%D0%B5-%D1%85%D0%B8%D0%BB%D1%8F%D0%B4%D0%B8-%D1%82%D0%BE%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F%E2%80%9C", "text": "Официалният представител на Министерството на външните работи на Русия Мария Захарова коментира изказването на посланика на САЩ в Москва Джон Хънтсман за самолетоносачите и го посъветва да учи история, съобщават световните агенции. „Бих искала да напомня на посланика, че Русия в продължение на многовековната си история нееднократно се е сблъсквала с подобни заплахи, които са били представяни като препоръки. И на дело нееднократно е доказвала тяхната несъстоятелност. Може би, господин посланикът иска у нас да се появи още някакъв празник, който да отбелязваме? Честно казано, това досега не влизаше в плановете ни\", заяви Захарова\", цитирана от „Фокус\". По нейните думи, езикът на заплахите и санкциите е станал „визитна картичка\" на Държавния департамент. „Просто трябва добре да се учи история и това би позволило да се избягват непростими за дипломата санкции\", добави Захарова.", "date": "2019.04.26", "title": "Москва отговори остро на американския посланик за „100-те хиляди тона международна дипломация“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394925-%D0%BC%D0%B0%D0%BA%D1%80%D0%BE%D0%BD-%D1%81-%D1%80%D0%B5%D1%84%D0%BE%D1%80%D0%BC%D0%B8-%D0%BD%D0%B0-%D1%84%D0%BE%D0%BD%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8", "text": "Реформи на фона на продължаващите протести в страната на жълтите жилетки. Това обяви в речта си снощи френският президент Еманюел Макрон, съобщиха световните информационни агенции.   Сред предлаганите мерки са намаляване на данъците за средната класа и облекчаване на процедурите около организацията и провеждането на референдуми. Макрон отчете протестите, които текат месеци наред в страната. Той настоя редът да бъде възстановен, въпреки че намира самите искания, довели до протестите, за справедливи.   В същото време се обяви категорично срещу всякакви прояви на насилие.   На пресконференцията присъства премиерът Едуар Филип. Речта на държавния глава бе отразявана от 320 журналисти. Припомняме, че Макрон отложи речта си заради пожара в \"Нотр дам\", нанесъл много тежки материални щети.   Вече пет месеца продължават протестите на движението на жълтите жилетки, които се обявяват срещу поскъпването на живота и неравенството в разпределението на доходите. Много често демонстрациите прерастват във вандалски акции и завършват със стотици арести.", "date": "2019.04.26", "title": "Макрон с реформи на фона на протестите на жълтите жилетки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394926-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B5%D0%B9-%D0%B8%D0%B7%D0%BC%D0%B8%D1%81%D0%BB%D0%B8-%D0%BD%D0%BE%D0%B2%D0%B0-%D1%84%D0%BE%D1%80%D0%BC%D1%83%D0%BB%D0%B0-%D0%B2%D0%B0-%D0%B1%D1%80%D0%B5%D0%BA%D0%B7%D0%B8%D1%82", "text": "Правителството на британския премиер Тереза Мей иска да направи така, че парламентът да одобри отхвърленото на три пъти от него споразумение за Брекзит преди да започне работа новият състав на Европейския парламент през юли. Това заяви заместникът на Мей Дейвид Лидингтън, цитиран от Ройтерс. Лидингтън каза пред репортери в Глазгоу, че атмосферата в преговорите с опозиционната Лейбъристка партия е продуктивна. Графикът на внасянето на споразумението в парламента зависи от напредъка в тези преговори, отбеляза в същото време той. На въпрос дали това ще стане преди изборите за Европейски парламент другия месец, Лидингтън отговори, че британското правителство иска да внесе отново споразумението в парламента възможно най-скоро. Той изключи какъвто и да било референдум за независимост на Шотландия преди 2021 г.", "date": "2019.04.26", "title": "Правителството на Мей измисли нова формула ва Брекзит"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394927-%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-%D1%89%D0%B5-%D1%81%D0%B5-%D0%B6%D0%B5%D0%BD%D0%B8-%D0%B7%D0%B0-20-%D0%B3%D0%BE%D0%B4%D0%B8%D1%88%D0%BD%D0%B0-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0", "text": "Американският актьор Джони Деп иска да се ожени за 20-годишната танцьорка от Санкт Петербург Полина Глен, пише Daily Mail.   Вестникът отбелязва, че момичето живее в Лос Анджелис от две години. Двамата се запознали миналата година на вечерно парти. Тя в момента живее в негово имение, а Деп настоява всичките му гости да подписват споразумение за дискретност, твърди източник, близък до актьора.   Двойката планирала скоро да си каже „да\", след което смятат да отидат в Русия, за да се запознаят със семейството на момичето.   Джони Деп беше женен за американска актриса Амбър Хърд. Скандалът около развода им гръмна през май 2016 г., когато актрисата обвини съпруга си в физическо и психологическо насилие. Съдът му забранил да се доближава до нея, а в отговор актьорът обвини Хърд, че се опитва да спечели от развода.   През януари 2017 г. съдът в Лос Анджелис реши да разтрогне брака им. Хърд обяви, че ще дари цялата сума, дължима й след развода (седем милиона долара) на няколко благотворителни организации, посветени на подкрепата на жените, жертви на домашно насилие, както и на болни деца.", "date": "2019.04.26", "title": "Джони Деп ще се жени за 20-годишна танцьорка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394920-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BC%D1%80%D0%B0%D0%B7%D0%B8-%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F%D1%82%D0%B0-%D0%B7%D0%B0-%D0%B4%D0%B5%D1%82%D0%B5%D1%82%D0%BE", "text": "Работата по проекта на Националната стратегия за детето (2019 - 2030 г.) е спряна поради породилите се негативни обществени реакции на част от обществото. Това съобщават от Министреството на труда и социалната политика, като се позовават на разпореждане на министър-председателя Бойко Борисов.   Целта на документа никога не е била да отнема децата от техните семейства и да противопоставя интересите на децата и техните родители, заявяват от МТСП.   Въпреки това се отчитат реакциите на обществото и породилите се страхове в резултат на спекулативни интерпретации на заложените в проекта на стратегията мерки. Припомняме, че родители организираха протести в София, Пловдив и Варна с искане за цялостна отмяна на Националната стратегия за детето.   Държавата няма да решава вместо родителите или да изземва правата им. Подкрепата и грижите за детето и родителите са свързани. Най-добрата среда за детето е неговото семейство. За всички нас е важно да имаме общо разбиране за развитието на следващите поколения българи, заявяват от МТСП. Едва ли повечето от нас ще се засилят да прочетат проекта на Стратегията. Все пак е над 70 страници, не е като да гледаш картинки във фейсбук. От ВМРО веднага обявиха решението на премиера и МТСП за победа. От партията определят документа като \"скандален\" и \"меко казано проблемен документ\". От ВМРО твърдят, че стратегията дава възможност да се узаконят спорни практики при възпитанието на децата, оспорва се ролята на семейството и родителите и са правят внушения, \"които да поведат страната ни по пътя на извратените правила в държави като Норвегия и Холандия\". От СДС също определиха стратегията като папагалско налагане на европейски опит.  На нея се противопоставят и от ПП \"Възраждане\".   Вчера пък в отворено писмо от Национална мрежа за децата настояха политическите партии да подкрепят Националната стратегия за детето 2019-2030 г. Те ги призовават да участват в дебатите по представянето и приемането й и да осъществяват онези мерки, които водят до обединяването на обществото за решаването на проблеми, свързани с демографията, бедността, доходите на родителите и подкрепата към тях.", "date": "2019.04.26", "title": "Бойко Борисов замрази и Стратегията за детето"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394921-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%B3%D0%B5%D1%80%D0%B1-%D0%B2%D0%BB%D0%B8%D0%B7%D0%B0%D1%82-%D0%B2-%D0%B8%D0%B7%D0%B1%D0%BE%D1%80%D0%B8-%D0%BE%D1%82-%D0%B2%D1%82%D0%BE%D1%80%D0%BE%D1%82%D0%BE-%D0%BC%D1%8F%D1%81%D1%82%D0%BE", "text": "Положението на управляващите е много тежко. За първи път от 10 години насам ГЕРБ влиза в предизборна кампания с еднозначно определено второ място. Това каза политологът проф. Александър Маринов. „Всички сериозни социологически агенции дават на ГЕРБ второ място. Нещо подобно имаше преди две години, но тогава данните бяха противоречиви и нестабилни, а сега няма никакво съмнение, че става дума не само за моментна картина, а за тенденция и то мощна тенденция. Ясно е, какво е положението и при съюзниците - коалиционните партньори, те са не разединени, а направо разпердушинени и тръгват поотделно. Дори един да успее да вкара евродепутат, между тях напрежението ще се засили, защото някой трябва да поеме вината за това, че са се разпаднали по такъв начин. Разбира се, управляващите, ГЕРБ, имат един шанс – още не си е казала тежката дума склонността на основните им опоненти от БСП да правят невероятни, невъобразими грешки на последната права преди изборите\", коментира политологът. Според проф. Александър Маринов това, което се наблюдава в България като начин на управление, политика, резултати, власт и злоупотреба с нея, не звучи европейско. В известен смисъл напрежението, противоречията, възмущението и бунта на българите срещу този начин на управление буквално и метафорично представлява именно защита на европейския начин на мислене, каза още проф. Маринов.", "date": "2019.04.26", "title": "Политолог: За пръв път ГЕРБ влизат в избори от второто място"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394919-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D0%BD%D0%BE%D0%BB%D0%B5%D0%B2-%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B0-%D1%81-%D0%B5%D0%B2%D1%80%D0%BE%D0%BF%D0%B0%D1%80%D0%B8", "text": "Окръжна прокуратура -Благоевград е привлякла като обвиняем подалия оставка зам.-министър на икономиката Александър Манолев за злоупотреба с евросредства. Привлечена като обвиняема за престъпление, засягащо финансовите интереси на Европейския съюз, е и Ана Димитрова. Престъплението е извършено от двамата в съучастие и при условията на продължавано престъпление. От прокуратурата цитират и члена на обвинението - чл.248а, ал.3, вр. ал.2 вр. чл. 20, ал.3 и ал.4 вр. чл. 26, ал.1 от НК. Деянието е извършено в периода месец януари 2013 г. - 14.10.2015 г. в гр. София, гр. Сандански и гр. Благоевград. Според обвинението Александър Манолев е подбудител и помагач, а Ана Димитрова - извършител. На Ана Димитрова е взета мярка за неотклонение гаранция в размер на 2 000 лева, а на Александър Манолев - гаранция в размер на 100 000 лева. Според обвинението Манолев и Димитрова са представили неверни сведения пред Държавен фонд \"Земеделие\", Областна дирекция \"Земеделие\" гр. Благоевград и Дирекцията по плащания на мерките за развитие на селските района и отдел \"РРА\". Това е станало в заявлението с искане за евросредства за изграждане на къща за гости в местността \"Чинар куши\", землището на гр. Сандански. Неверните сведения са представени, за да получи търговецът - ЕТ \"Агротрейд - Ана Димитрова\" средства от фондове, принадлежащи на ЕС - \"Европейския земеделски фонд за развитие на селските райони - Европа инвестира в селските райони\" в размер на 391 160 лева. Продължават действията по събиране на доказателства, разпити на свидетели и назначаване на експертизи, уверяват от прокуратурата. От ДФЗ са изискани и получени и всички други заявления за директни плащания от ЕТ \"Агротрейд - Ана Димитрова\", финансирани със средства на Европейския съюз. Получените субсидии, както и декларираните данни по тях също са предмет на разследване. Припомняме, че заместник-министърът на икономиката Александър Манолев подаде оставка пред министър-председателя Бойко Борисов, след като Върховна касационна прокуратура стартира проверка срещу него по повод медийни публикации. Това не е първият скандал около фигурата на Манолев. Миналата година Александър Манолев бе номиниран за поста на транспортния министър, след оставката на Ивайло Московски. Тогава обаче Манолев се оттегли още преди да заеме поста с аргумент \"медийни публикации срещу него в една определена група\". И при забъркването на името му като пореден епизод от \"Апартамент гейт\" Манолев определи първоначално това като координирана атака и лов на вещици. Още преди дни стана ясно, че местната власт в Сандански отказва да сътрудничи на властите при разследването. По-късно на кратък брифинг на говорителят на главния прокурор Румяна Арнаудова бяха изнесени подробности от разследването. Арнаудова бе категорична, че фактите до този момент сочат, че къщата е била използвана единствено и само от семейството на Манолев. Разследващите не са попаднали на доказателства тя да е била отдавана под наем като къща за гости. Ана Димитрова на този етап отказва да съдейства на властите и е станало ясно, че тя няма никаква представа от стопанисване на лозе - каквито 9.7 дка е наела по документи от Александър Манолев. Ана Димитрова е дъщеря на бавачката в семейството на Александър Манолев. За къщата за гости е платен туристически данък в размер на 700 лв. със задна дата, но в общината не помнят кой е платил този данък. Регистърът за гости не е открит. Относно регистъра за гости Арнаудова заяви, че той може и \"да се появи, както се появяват и други документи\". От община Сандански не съдействат на разследващите и Румяна Арнаудова се закани, че ако това не се случи, ще влязат и при съпротива. Отзивчивостта е личен избор, обясни Румяна Арнаудова, а когато властите не получават съдействие: \"пристъпваме към претърсване\". От общината са се опитали да отложат предаването на видеозаписите на властите с аргумент, че човекът, който отговаря за тях е в отпуск до 30 април, но са се видели принудени да го направят при заповед за изземване. От думите на Арнаудова стана ясно, че Ана Димитрова и Александър Манолев отказват да дават обяснения - като това е тяхно изконно право. Манолев е отказал да му бъде направена и криминалистическа регистрация, а също така и да попълни декларация за имотно състояние, като е поискал да си направи справка и тогава да попълни такава декларация. Арнаудова заяви категорично обаче, че наложените мерки за неотклонение - на Манолев в размер на 100 000 лв. - отговарят на имотното състояние на двамата обвинени. Прокуратурата е изискала и е получила информация от Търговския и Имотния регистър. Очаква се още информация от мобилния оператор дали този телефонен номер, който се вижда във всички документи, наистина е личният на Александър Манолев. Все още се получават документи, които не отговарят на истината, след извършен анализ. В случаите, в които има имитиране на подпис, вещите лица не могат да кажат кой е имитаторът, но към настоящия момент може категорично да се каже, че не са положени от лицето, което е посочено като автор - Ана Димитрова.", "date": "2019.04.26", "title": "Александър Манолев обвинен за злоупотреба с европари"}
{"url": "http://www.classa.bg/%D1%81%D0%B2%D1%8F%D1%82/item/394913-%D1%80%D1%83%D1%81%D0%B8%D1%8F-%D0%BF%D1%83%D1%81%D0%BD%D0%B0-%D1%81%D0%B2%D0%BE%D1%8F%D1%82%D0%B0-%D0%BD%D0%B0%D0%B9-%D1%81%D0%B5%D0%BA%D1%80%D0%B5%D1%82%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0,-%D0%BA%D0%BE%D1%8F%D1%82%D0%BE-%D1%89%D0%B5-%D0%BD%D0%BE%D1%81%D0%B8-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%8F-%D0%B4%D1%80%D0%BE%D0%BD-%D0%BF%D0%BE%D1%81%D0%B5%D0%B9%D0%B4%D0%BE%D0%BD", "text": "Русия пусна своята ядрена подводница К-329 Белгород в корабостроителниците в град Северодвинск (Архангелск) на 23 април, събитие, което Москва счита за толкова важно, че то се случи в телеприсъствието на руския президент Владимир Путин, съобщава ТАСС. Това ще бъде първото потопяемо устройство, което ще превозва роботизирания ядрен дрон \"Посейдон\" и радикално ще промени ядрените възпиращи способности на руския флот, давайки повече възможности за гарантиране на сигурността на Русия, според оценките на началника на Генералния щаб, Вицеадмирал Андрей Воложински. До ден днешен основни характеристики на тази ядрена подводница остават класифицирани. Разбира се, известен е нейният гигантски размер -184 метра дълъг и 18,2 метра широк, повече от стратегическите междуконтинентални ракетни подводници по проект 955A Boréi-A. Известна е и водоизместимостта й от почти 24 000 тона. Русия започна да строи този огромен кораб според проекта Antéi като атакуваща подводница, снабдена с 24 тежки крейсерски ракети Гранит, способни да потапят големи надводни кораби, но през 2012 г. промени проекта и увеличи дължината с 30 м. Тази година официалното съобщение от Москва беше, че целта на новото подводно съоръжение ще бъде проучването и спасяването в дълбоки води и едва по-късно стана известно, че това допълнително пространство ще съдържа повече от необходимото за „работа на големи дълбочини и роботизирани устройства с капацитет за инсталиране на оборудване под вода.\" Въпреки че не бе обявена, мисията на Белгород и Хабаровск - друга подводница с ядрен двигател в процес на изграждане - ще бъде да пренесе гигантския Статус-6, по-късно преименуван на Посейдон: огромно ядрено торпедо, предназначено да унищожава пристанища и крайбрежни градове, което може да измине до 10 000 км, при скорост между 60 и 70 възела - 110 до 130 км / ч. \"Торпедо на апокалипсиса\", това е прякорът, който американските експерти използват, за Посейдон, след като са гледали видеозапис на Министерството на отбраната на Русия, показващ изпитанията на този подводен дрон, както бе отразено от американското списание Popular Mechanics през февруари миналата година.", "date": "2019.04.26", "title": "Русия пусна своята най-секретна подводница, която ще носи подводния дрон Посейдон"}
{"url": "http://www.classa.bg/%D1%81%D0%B2%D1%8F%D1%82/item/394914-%D1%84%D0%B8%D0%BB%D0%B8%D0%BF%D0%B8%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%BA%D0%B0%D0%BD%D0%B0%D0%B4%D0%B0-%D1%81-%D0%B2%D0%BE%D0%B9%D0%BD%D0%B0", "text": "Филипинският президент Родриго Дутерте заяви на 23 април, че ще обяви \"война\" на Канада, ако Отава не направи нищо с боклука, който канадска компания изпрати на територията на Филипините преди няколко години, съобщава Philstar. \"Искам да ми подготвят кораб, ще предупредя Канада, може би следващата седмица, да премахне всички отпадъци\", каза филипинският президент, който не разбира защо Отава иска да превърне Филипините в \"сметище за отпадъци\". Дутерте отиде още по-далеч, като заяви \"Можем да се справим с тях\" и заплаши канадските власти с \"плаване до Канада и хвърляне на боклука си там, ако не си вземат всичко\". През 2013 и 2014 г. компания от канадски произход е пренесла 103 контейнера във Филипините с около 2500 тона боклук. Според документацията товарът е рециклируема пластмаса, но вътре има отпадъци, които не могат да бъдат рециклирани, припомня SCMP. Рециклирането на отпадъци се превърна в глобален проблем. Години наред развитите страни изпращат отпадъците си за рециклиране в чужбина, на което се противопоставят приемащите страни. Миналата година лидерите на Китай забраниха влизането на отпадъци от други страни - решение, което накара някои развити държави да останат без местоназначение за своите отпадъци.", "date": "2019.04.26", "title": "Филипинският президент заплашва Канада с война"}
{"url": "http://www.classa.bg/%D1%81%D0%B2%D1%8F%D1%82/item/394915-%D1%80%D1%83%D1%81%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BA%D1%83%D0%BF%D1%83%D0%B2%D0%B0-%D0%B7%D0%BB%D0%B0%D1%82%D0%BE-%D0%B8-%D0%B4%D0%BE%D0%B1%D0%B0%D0%B2%D0%B8-600-000-%D1%83%D0%BD%D1%86%D0%B8%D0%B8-%D0%BA%D1%8A%D0%BC-%D1%80%D0%B5%D0%B7%D0%B5%D1%80%D0%B2%D0%B8%D1%82%D0%B5-%D1%81%D0%B8", "text": "Централната банка на Русия продължава да купува злато: през март добави към резервите си около 18,7 тона – равни на около 600 000 унции - от този благороден метал и с 37,3 тона, придобити през януари и февруари, достигна 56 тона само през първото тримесечие на 2019 г. С това ново придобиване банката вече има повече от 2170 тона - около 69 700 000 унции - което се равнява на почти 18% от всички руски валутни резерви. По-рано Москва обяви планове за диверсифициране на валутните си резерви, за да минимизира геополитическите рискове и да премахне зависимостта на икономиката от американския долар. Като част от тази политика, Централната банка на Русия е намалила дела на долара в международните си резерви до рекордно ниско ниво, благодарение на това, че е заменила почти 100 милиарда долара с евро, йени и юани. През последните пет години Централната банка на Русия е запазила покупките на злато на нива около 200 тона годишно и планира да запази този темп в бъдеще. Днес Русия е петата страна в света с най-много златни резерви и ако този марш продължи, тя ще надмине Франция и Италия в рамките на една година.", "date": "2019.04.26", "title": "Русия продължава да купува злато и добави 600 000 унции към резервите си"}
{"url": "http://www.classa.bg/%D1%81%D0%B2%D1%8F%D1%82/item/394916-%D0%B0%D0%BA%D0%BE-%D1%81%D0%B0%D1%89-%D0%B2%D0%BB%D1%8F%D0%B7%D0%B0%D1%82-%D0%B2-%D0%BE%D1%80%D0%BC%D1%83%D0%B7%D1%81%D0%BA%D0%B8%D1%8F-%D0%BF%D1%80%D0%BE%D1%82%D0%BE%D0%BA,-%D1%89%D0%B5-%D1%81%D0%B8-%D0%B3%D0%BE%D0%B2%D0%BE%D1%80%D1%8F%D1%82-%D1%81-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F", "text": "Ако САЩ целят да провеждат операции в Ормузкия пролив, портата към Персийския залив, ще трябва да уведомят Революционния гвардейски корпус на Иран (IRGC), наскоро квалифициран от Вашингтон като терористична организация. Това заяви външният министър на Ислямската република Мохамад Джавад Зариф. \"Ще продължим да използваме Ормузския проток като безопасен транзитен проход за продажбата на нашия петрол\", заяви той пред Азиатското общество в Ню Йорк. \"Но ако САЩ предприемат луди стъпки за да ни попречат да правим това, тогава трябва да се подготвят за последствията\", каза той. Дипломатът изрази убеждението си, че Иран ще продължи да продава петрола си и ще намери нови купувачи, поради което определи поддържането на Персийския залив и Ормузския проток отворени за навигация като \"жизненоважен интерес за националната сигурност\". \"Правихме го в миналото, ще продължим да го правим в бъдеще, но САЩ трябва да знаят, че когато влязат в Ормузския проток, ще трябва да говорят с онези, които защитават Ормузкия проток, а това е Иранската революционна гвардия.\" каза Зариф, подчертавайки, че \"правилата на играта не са се променили\". Тези изявления идват само дни след като американският президент Доналд Тръмп реши да сложи край на изключенията, които позволяваха на осем страни да купуват ирански суров петрол, въпреки американските санкции срещу Техеран. Санкциите, според Белия дом , имат за цел \"да се намали износът на ирански петрол до нула\" и по този начин да се отреже на Ислямската република основен източник на доходи. На 8 април Вашингтон взе историческото решение да класифицира IRGC като терористична организация. Това е първия път, когато северноамериканската държава класифицира по този начин чуждестранна военна институция с официален характер.", "date": "2019.04.26", "title": "\"Ако САЩ влязат в Ормузския проток, ще си говорят с Революционната гвардия\""}
{"url": "http://www.classa.bg/%D1%81%D0%B2%D1%8F%D1%82/item/394917-%D1%81%D0%B5%D0%BB%D0%B5%D0%BA%D1%82%D0%B8%D0%B2%D0%BD%D0%B8%D1%82%D0%B5-%D0%B0%D0%B1%D0%BE%D1%80%D1%82%D0%B8-%D1%81%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BB%D0%B8-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-23-%D0%BC%D0%B8%D0%BB%D0%B8%D0%BE%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%B0", "text": "Проучване на Националната академия на науките на САЩ е открило, че повече от 23 милиона раждания на момичета по света са били прекъснати поради селективните аборти, водени от предпочитания за синове. Според изследването, тази ситуация е регистрирана главно в Китай (11,9 милиона) и Индия (10,6 милиона). Освен това бе установено, че през последните десетилетия, дисбалансът на дела на мъжете и жените при раждане е пряка последица от тази практика. Очакват се средно 105 раждания на момчета на 100 момичета. Въпреки това, след събиране на данни от повече от 200 страни, авторите отбелязват, че много от тях са се отдалечили от тази цифра. Изправени пред тези резултати, учените фокусираха вниманието си върху 12 страни, където разликата бе по-тревожна: Албания, Армения, Азербайджан, Китай, Грузия, Хонконг, Индия, Южна Корея, Черна гора, Тайван, Тунис и Виетнам. Анализът се основава на статистически тестове между 1970 и 2017 година. В момента, в Китай и Индия, мъжете са със 70 милиона повече от жените. Този дисбаланс причинява многобройни социални проблеми като епидемия на самота, изкривяване на пазарите на труда, увеличаване на трафика на жени и проституцията, според ScienceAlert. Като цяло селективният аборт по пол се дължи на културни, религиозни или икономически причини. Авторите обясняват, че повечето общества с нарушени пропорции имат отдавнашни предпочитания към мъжките деца, като се има предвид, че според техните убеждения, мъжете поддържат семейната линия и й дават легитимност. За да се справи с проблема, Китай изостави политиката за едно дете в семейството и забрани ултразвуковите изследвания за разкриване пола на бебето. Тази мярка беше приета и в Индия, а на семействата с дъщери, правителството предложи да плати за тяхното образование, като една от мерките в подкрепа на раждането на жени.", "date": "2019.04.26", "title": "Селективните аборти са предотвратили раждането на 23 милиона момичета"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394918-318-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D0%B5%D0%BF-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D0%B2-%D1%86%D0%B8%D0%BA", "text": "318 са кандидатите, които са регистрирани за участие в изборите за членове на Европейски парламент. За сравнение - през 2014 г. те са били 313.   Данните представи говорителят на Централната избирателна комисия Александър Андреев.   Одобрен е окончателният текст на договора с изпълнителя на обществената поръчка за машините. Промяна в сроковете на обществената поръчка няма. Прието е решението да бъдат определени конкретните секции.   Вчера беше определен и жребият за номерата на бюлетините на партиите, коалициите и независимите кандидати, регистрирани в ЦИК. От ГЕРБ разтълкуваха номера си в бюлетината като победа.   В рамките на днешния ден е прието решение, с което са определени партиите, коалиците и инициативните комитети, които ще ползват медийните пакети.   От \"Воля\" - Българските родолюбци\" ще имат намален размер за ползването на медийни пакети, а парламетарно представени партии и коалици няма да ползват медийни пакети.   Прието е решение за примерното сгъване на бюлетината.   До 30 април могат да се подават заявления за гласуване. Към момента са подадени 4482 заявеления, като от тях 4221 броя чрез официалната страница на ЦИК и 261 броя чрез дипломатическите и консулски представителства. Общият брой на неуспешно подадените заявления, при които има несъответствие в имената, ЕГН-то или други данни са 370 броя.   Към настоящия момент са подадени заявления за наблюдатели на изборите от 3 организации - \"Асоциация прозрачност без граници\", \"Институт за развитие на публичната среда\" и \"Съюз на офицерите и сержантите от запаса и резерва\".   По отношение на сигналите и жалбите в ЦИК, - общият им брой от началото на насрочването на изборите до момента са 20 броя, а сигналите са общо 5 броя, като един от тях е във връзка със злоупотреба с лични данни. Сигналът е препратен на Комисията за защита на личните данни с оглед установяването на това дали е налице административно нарушение или друг вид нарушение.", "date": "2019.04.26", "title": "318 кандидати за ЕП регистрирани в ЦИК"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394910-26-%D0%B0%D0%BF%D1%80%D0%B8%D0%BB,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1336 г. — Франческо Петрарка изкачва връх Ванту — символичен рожден ден на алпинизма.     1802 г. — Наполеон Бонапарт подписва обща амнистия, която позволява на около 1000 от най-видните емигранти от Френската революция да се върнат във Франция.     1933 г. — Създадено е Гестапо — официалната тайна полиция на нацистка Германия.     1937 г. — Гражданска война в Испания: Испанският баски град Герника е бомбардиран от самолети на Луфтвафе, изпратени от Хитлер в помощ на Франсиско Франко.     1941 г. — В Любляна е създаден Освободителен фронт на словенския народ.     1942 г. — При експлозия в мина в Манджурия (Китай) загиват 1549 миньори — най-тежкият минен инцидент в света.     1949 г. — В Москва започва първата сесия на СИВ.     1954 г. — Започва Женевската конференция, опит да се възстанови мирът в Индокитай и Корея.     1962 г. — Космическият кораб „Рейнджър 4” на НАСА се разбива в Луната.     1962 г. — В космоса е изстрелян първият международен (англо-американски) спътник „Ариел”.     1964 г. — Танганайка и Занзибар се обединяват в обща държава — Танзания.     1978 г. — Започва гражданската война в Афганистан.     1986 г. — ) Експлодира Чернобилска авария: Четвърти реактор на атомната електрическа централа в Чернобил Украйна.     1990 г. — Регистрирано е Движението за права и свободи.     1994 г. — В Южна Африка се провеждат първите многорасови избори.     1999 г. — Хиляди компютри в света са поразени от компютърния вирус „Чернобил”.     2000 г. — По инициатива на министър-председателя Иван Костов започва „Българският Великден”.     2002 г. — 19-годишният Робърт Щайнхаузер застрелва 17 души в училището си в германския град Ерфурт, след което се самоубива.     2005 г. — Под международен натиск, Сирия изтегля последните си 14 хиляди войници от Ливан, с което се слага край на 29-годишната военна доминация над страната.    ", "date": "2019.04.26", "title": "26 април, историята в снимки"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/394911-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B3%D0%B5%D1%80%D0%B1-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%B8,-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%B8%D0%BB%D0%B8-%D0%B4%D1%80%D1%83%D0%B3%D0%BE", "text": "Чувстват се европейци, ценят западния тип демокрация. За тях Путинова Русия не е идеал, а проблем. Човешките права са необходимост, а не екстра. И корупцията не е ориенталска неизбежност.  За тези избиратели става дума.       Демократична България влиза в предизборната кампания като единствен конкурент на ГЕРБ в център-дясното пространство. Това е позиция с потенциал, защото има много избиратели, които са разочаровани от управляващите, но биха искали да запазят и надградят постигнатото дотук. По-конкретно, мнозина не приемат лобизма и “пленяването” на основни органи на държавата (прокуратура, КПКОНПИ, независими регулатори), но искат България да продължи пътя си към членство в еврозоната, да ускори икономическия растеж и да си осигури по-висока степен на защита, чрез интеграция в ЕС и НАТО. Тези избиратели няма да гласуват нито за ГЕРБ, нито за БСП, но може да си останат вкъщи или да идат на море. Мотивирането им да гласуват ще е от ключово значение за Демократична България и център-дясното като цяло. Ако те останат пасивни, много вероятно е европейските избори да конструират удобно за БСП мнозинство. Защо ГЕРБ губи? Последните социологически проучвания показват, че ГЕРБ е загубил лидерската си позиция в българската политика: трендът е надолу и изглежда устойчив. Мнозина отдават този факт на ефекта от “Апартаментгейт” и наистина поводът за спада на рейтинга на управляващите е точно този. Скандалът удря ГЕРБ особено тежко, защото разкрива системен проблем – голяма част от партийното ръководство и назначени с благословията на Борисов висши сановници се оказаха оплетени в него. Дори те да бъдат отстранени, цялата история ще се чете като сериозен кадрови провал на управлението. Но има и по-дълбока причина за спада на доверието към ГЕРБ. Досега Борисов “отиграваше” корупционните скандали с бараж от контраатаки в проправителствените медии (притежавани в голямата си част от хора на ДПС) и изместване на вниманието от корупция към “патриотични” теми. С хореографията на събитията в Габрово бе направен опит и “Апартаментгейт” да бъде заметен по същия национал-популистки начин. Но този маньовър вече не работи, защото БСП на Корнелия Нинова навлезе мощно в “консервативно-патриотичното” поле. Всяко вдигане на подобни теми вече носи гласове основно за левицата и донякъде за ВМРО и по-традиционните “патриоти”. Накратко, “патриотизацията” - като изместваща корупционните теми стратегия - от спасител е на път да се превърне в камъка, който обръща колата на ГЕРБ. Има и още нещо. Въпреки всички приказки за “дясното” и опитите да се украси Борисов с неговите етикети (ЕНП, “СДС”, “Никола Петков”), ГЕРБ работи активно от 2015 г. насам за свиване на дясното пространство. Първо, в хода на превръщането на извънпарламентарните десни в общ враг Борисов се съюзи с БСП и самонареклите се “патриоти”. Официозите на ГЕРБ/ДПС възприеха реториката на левицата по отношение на тези десни  и съзнателно се опитаха да ги маргинализират. Второ, започна самостоятелна и целенасочена работа по преформулиране в Орбанова посока на самата идея за “дясно”. Единственият “идеологически” институт на ГЕРБ е неразличим от патриотите и е радетел за общи политически действия с тях. Трето, ГЕРБ инвестира в укрепването на “патриотичните” си партньори. Идеята беше да се изолират и подменят десните формации, които повдигат неприятни въпроси за топлата връзка между ГЕРБ и ДПС, медиите на движението, електроцентралата на Доган и пр. Проблемът е обаче, че Корнелия Нинова усети тази стратегия на Борисов и сама се “патриотизира” толкова, колкото той никога не може да си позволи. В крайна сметка Борисов не може да изглежда толкова антиевропейски и путиноиден, колкото Нинова успява дори без специална подготовка. От всичко това резултатът е следният: ГЕРБ сви дясното пространство, “патриотизира” го и започна да го дели с БСП. “Патньорите”, които си създаде, са толкова лоялни на него, колкото и на Нинова. При първата възможност да се съюзят с БСП, те ще го направят (може би с изключение на Валери Симеонов). И то ще го направят с удоволствие и чувство за изпълнен дълг. Сидеров, Каракачанов, Джамбазки и пр. не са политически съратници на ГЕРБ, а да не говорим на “дясното”: те просто реагират на най-високата политическа оферта, без значение дали тя идва от ляво, от дясно или отдолу (както стана при коалицията между Бареков и Каракачанов на предходните евроизбори).  Защо ГЕРБ не иска Демократична България да печели? Демократична България е единственият сериозен представител на център-дясното извън ГЕРБ. За нея ще гласуват хора, които не могат да гласуват за Борисов, но не могат да дадат гласа си и за БСП или асорти “патриотите”. Това е най-проевропейската част на българския електорат, тази, която цени западния тип демокрация. За нея Путинова Русия не е идеал, а проблем. Човешките права са необходимост, а не екстра. И корупцията не е ориенталска неизбежност. Тези избиратели имат и достатъчно самочувствие, информация и ресурси, за да не стават жертва на параноично раздухани страхове по повод на бежанци, малцинства или трети полове. Проблемът на този електорат е, че има самосъзнание на изолирано малцинство, което трябва да избира по-малкото зло. ГЕРБ (с някакво основание) претендират, че са по-малкото зло в сравнение с БСП: по-добре корупция и пленена държава, отколкото срив на икономиката и съветска носталгия. С този “железен” аргумент Борисов се надява да “консолидира дясното” отново и да привлече гласовете на “средния избирател”, уплашен от Корнелия Нинова. Много е вероятно, обаче, “уплашените” от Нинова просто да не излязат да гласуват. Това също е по-малко зло в сравнение с гласуване за БСП. Т.е. с атаките си срещу Демократична България ГЕРБ и присъдружната им депесарска преса най-много могат да постигнат демотивация на част от десните. Това всъщност ще е загуба не само за Демократична България, но и за ГЕРБ, защото така просто “център-дясното” ще се свие. Битката ще е на терена на другите и по тази причина може да се окаже поначало загубена за проевропейския избирател. Какво ще стане в следващия парламент? Предстоящите избори са важни, защото ще покажат как ще изглежда следващото Народно събрание. А то може да стане факт още тази есен. С действията си дотук ГЕРБ успя да конструира   и част от патриотите. ГЕРБ вече трудно могат да предотвратят съставянето на това мнозинство, а с телодвиженията си всъщност доста му помагат. В тази ситуация единственият фактор, който може да развали консервативно-патриотичните мечти на БСП, не е ГЕРБ, а една достатъчно силна група на Демократична България. Без такава група самият ГЕРБ ще се превърне в лесна мишена за атаките на новото мнозинство и бързо може да бъде разграден по антикорупционна линия: делата срещу Цветанов през 2013-2014 г. и днешната гонитба на неудобните от КПКОНПИ и прокуратурата са моделът, който най-вероятно ще се реализира срещу самия Борисов и сие. В този смисъл ГЕРБ са екзистенциално заинтересувани от наличието на нормални партии в следващия парламент, които да са в състояние да защитят правовата държава и да възпрат опити за политическа разправа. : примерът с Реформаторския блок е достатъчен, за да разколебае желаещите. Но в новото Народно събрание ще е нужна значителна парламентарна подкрепа за удържане на про-европейската политика на България, стабилното икономическо развитие, защитата на основните права. Изпълнението на тази задача най-вероятно ще е невъзможно без Демократична България. Но дори и парламентарно представена, тази формация ще има нужда от партньори. За добро или зло, потенциален партньор по основните политики (без антикоупционната) на Демократична България е ГЕРБ. Всички останали партии – БСП на Корнелия Нинова, ДПС на Доган и Пеевски, московските и терасираните патриоти - лесно могат да изведат страната извън европейската й орбита или просто да я маргинализират тотално в ЕС. А ако това се случи, най-малко ще загубим следващите пет години и ще продължим да се тюхкаме, че не наваксваме спрямо останалите европейски народи.  ", "date": "2019.04.26", "title": "Демократична България и ГЕРБ: конкуренти, партньори или друго?"}
{"url": "http://www.classa.bg/%D1%81%D0%B2%D1%8F%D1%82/item/394912-%D0%B6%D0%B5%D0%BD%D0%B0-%D0%BC%D0%BE%D1%80%D1%81%D0%BA%D0%B8-%D0%BE%D1%84%D0%B8%D1%86%D0%B5%D1%80-%D0%BE%D1%82%D0%BA%D1%80%D0%B8-%D0%BA%D0%B0%D0%BC%D0%B5%D1%80%D0%B0,-%D1%81%D0%BA%D1%80%D0%B8%D1%82%D0%B0-%D0%B2-%D0%B6%D0%B5%D0%BD%D1%81%D0%BA%D0%B0%D1%82%D0%B0-%D0%B1%D0%B0%D0%BD%D1%8F-%D0%BD%D0%B0-%D0%BA%D0%BE%D1%80%D0%B0%D0%B1%D0%B0", "text": "Морската служба на американския флот за разследване на криминални престъпления (NCIS) разследва доклада на жена - офицер, която е намерила скрита камера в женската баня на борда на кораба-амфибия USS Arlington, съобщава NBC News, цитирайки военни източници. Източникът съобщава, че офицерката от ВМС е съобщила за откритието си през март и че устройството може да записва изображения, без да се уточнява дали регистрира снимки или видеоклипове. Медиите цитират изявление на Кайл Рейнес, говорител на Шестия флот, в който той потвърждава, че NCIS разследва \"записващо устройство\" на борда на кораба, който в момента е в пристанище в Гърция. Официалният представител на ВМС посочи, че \"командването е взело и ще продължи да предприема всички необходими действия, за да гарантира сигурността и личния живот на жертвата.\" Рейнес добави, че \"военноморските сили приемат сериозно всички доклади за сексуален тормоз и се задължават да проучат тези обвинения в дълбочина и да предоставят ресурси и помощ на жертвите\". Той подчерта, че не може да разкрие подробности или имена, свързани със случая \"заради защита на правата и неприкосновеността на личния живот на всички участници\".", "date": "2019.04.26", "title": "Жена - морски офицер откри  камера, скрита в женската баня на кораба"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394908-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-26-%D0%B0%D0%BF%D1%80%D0%B8%D0%BB", "text": "ОВЕН ( 21 март - 20 април ) Преразгледайте принципите си и станете по-отстъпчиви по отношение на хората. Някои връзки отдавна са назряли, да се превърнат в нещо сериозно, но вие не забелязвате. Независимо дали умишлено или не, трябва да погледнете на промените директно. Активно решавайте битовите проблеми, не бягайте от преките задължения. ТЕЛЕЦ ( 21 април - 21 май )  Трябва да общувате по-често с близките си. Ако времето не ви стига, то все ще намерите няколко минути, за да се обадите. В работата, се покажете по нов начин, изхвърлете всичко старо и нерентабилно. Портфейла ви, ще се попълни значително, така че може да организирате пазаруване. Успешно ще се развиват пътуванията извън града или по бизнес. БЛИЗНАЦИ ( 22 май - 21 Юни ) Очакват ви, високи постижения в работата и успех във финансовата сфера. Има възможност да повишите нивата си на знание без допълнителни разходи и обучение. В интернет не се застоявайте, живото общуване нищо не може да замени. Разширявайте границите, но не рязко и безпринципно, за да не навредите на репутацията си.   РАК ( 22 юни - 23 юли ) Очакват ви любовни приключения, от които няма да се измъкнете. Ако сте семейни, това може да бъде опасно начинание. Ако сте, свободни, нищо не ви пречи да се впуснете в приключения и флиртове. Ще получите много нови впечатления и ще се запознаете с красиви хора. Вечерта посветете на хобито си. ЛЪВ ( 24 юли - 23 август ) С искреност и чувственост, ще спечелите всеки които срещнете по пътя. Не се страхувайте, че ще се окажете в неудобно положение, това не ви заплашва. От вашето емоционално състояние, пряко зависи работоспособността и творческата сфера. Може да се заемете с глобални проекти и да инвестирате в нещо интересно. ДЕВА ( 24-ти август - 23 септември ) По-добре е да действате с доказани методи. Нищо ново и нестандартно няма да помогне толкова, колкото и старите начини за решаване на проблемите. В личния си живот се дръжте адекватно и не се оплаквайте по всякакви причини. Избраникът няма да разбере вашите капризи и може веднага да избяга. За да поддържате здравето си, заемете се с водни процедури. ВЕЗНИ( 24 септември - 23 октомври) Не се препоръчва да разпилявате енергията си в различни посоки. Ако сте завързали няколко паралелни романа, това няма да доведе до нищо добро. Откажете се от това, което води до безразличие и депресия. Финансово, денят е плодотворен, може да съберете богата реколта в сметката си. Вечерта е възможна среща с приятели. СКОРПИОН ( 24 октомври - 22 Ноември ) Трябва да станете по-целенасочени, за да постигнете желаното. Никой освен вас - не забравяйте това през цялото време. Отличната репутация и похвалите на шефовете, ще ви позволят да се издигнете в кариерата. В любовта се доверявайте повече на избраника си, а не на това, което колегите или приятелите ви нашепват в ухото. Това е завист, а не помощ.   СТРЕЛЕЦ ( 23 Ноември - 21 Декември ) Трябва да бъдете по-упорити и делови, за да се доближите до правилните бизнес партньори. Сега тази задача е важна за вас, затова се подгответе добре. Напористите личности, ще се сдобият с разположението на човека, на когото отдавна симпатизират. Възможно е, това да е любов. Внимавайте за кръвното налягане. КОЗИРОГ (22 Декември - 20 януари ) Ще се зариете с работа и само близките хора ще могат да ви изведат от този трудоемък процес. Не забравяйте да си почивате, дори ако искате да спечелите милиони. Ако имате здравословни проблеми, по-добре си вземете почивка. Не се самолекувайте, ако хроничните заболявания започнат да напомнят за себе си.  ВОДОЛЕЙ ( 21 януари -  19  февруари ) Очаква ви труден ден, когато ще трябва да решавате много проблеми. Ще бъде обидно и неприятно, но е необходимо да преживеете този момент. По отношение на здравето, също остава много да се желае, така че се откажете от умствените и физическите натоварвания. Пътуването сред природата или в страната, ще бъде отлично, но е по-добре да се откажете от спортни занимания и джогинг.   РИБИ ( 20 февруари - 20 март ) Семейните, ще бъдат обхванати от вълна от радост и страст. Вие отделяте толкова много внимание на любимия човек, че той ще бъде изумен от тези грижи и романтичност. Изненадващо, но и работата, няма да оставите наполовина. Всичко ще успеете да свършите и дори ще поемете нещо ново. Бъдете внимателни, при шофиране из града.", "date": "2019.04.26", "title": "Дневен хороскоп 26 април"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394909-%D1%81%D0%B2-%D1%81%D0%B2%D0%B5%D1%89%D0%B5%D0%BD%D0%BE%D0%BC%D1%8A%D1%87%D0%B5%D0%BD%D0%B8%D0%BA-%D0%B2%D0%B0%D1%81%D0%B8%D0%BB%D0%B8%D0%B9-%D0%B0%D0%BC%D0%B0%D1%81%D0%B8%D0%B9%D1%81%D0%BA%D0%B8", "text": "  В края на ІV век (395 г.)  Римската империя била разделена на две части – Западна римска империя и Източна римска империя. Император на Западната римска империя станал Константин, а на Източната – Линикий. Константин бил убеден християнин и покровителствал християнството, а Линикий бил езичник. Двамата сключили мир, който бил подкрепен и с женитбата на Линикий за сестрата на Константин, Констанца, която също била християнка. Под нейно влияние и за да спечели доверието на Констанца, Линикий приел християнската вяра и даже издал няколко закони, благоприятни за християните. Но той бил неискрен и след известно време се отрекъл от християнството и и подновил гонението срещу християните в областите, които били под негова власт.     Императрица Констанца имала в двореца си една млада и хубава прислужница девойка, на име Глафира, която била християнка. Скромна и благочестива, тя спечелила любовта на своята господарка. Красотата й привлякла вниманието и на Линикий.В него се появили нечисти мисли. Той се надявал, че чрез подаръци и лъжливи обещания ще победи нейната скромност и благочестие и ще спечели любовта й. Затова изпратил при нея един свой придворен служител с предложение да се ожени за нея, като обещал да изгони царицата. Това предложение наскърбило и изплашило скромната девойка. Със сълзи на очи тя разказала това на Констанца и я молела за защита. За да я спаси от преследванията на Линикий, императрицата пуснала слух, че Глафира е умряла. След известно време Констанца решила, че е по-добре Глафира да отиде някъде далеч от двореца и от столицата Никодимия. Като я надарила богато за нейната вярност и доброта, тя й дала верен служител, който да я придружи. Преоблечена в мъжки дрехи, Глафира напуснала двореца. Дълго пътувала тя и най-после пристигнала в Понтийския град Амасия. Един от тамошните жители, на име Квинтий, като узнал, че Глафира и спътникът й са християни, поканил ги в своя дом, приел ги гостоприемно и ги помолил да останат да живеят в неговото семейство. Той им разказал, че в града има много християни. Разказал им за епископ Василий, когото всички обичали заради неговите добродетели и светост. След няколко дни сам епископът ги посетил, разговарял дълго с тях и разпитал подробно за тяхното отечество и за предишния им живот. Като узнал причината, която заставила Глафира да напусне двореца, той я посъветвал да не се среща и да не разговаря с непознати хора. Василий се страхувал от нови гонения. Той бил убеден, че ако императорът узнае, къде се намира Глафира, не само тя, но и всички християни, които живеят в града, няма да изягнат гнева му. Опасенията на епископа се оправдали. По това време в Амасия се строяла първата християнска църква. Глафира пожелала да вземе участие в това добро дело и предала на епископа всичкото злато и сребро, които получила от императрицата, когато напуснала двореца. Оснев това тя написала на Констанца писмо, с което й съобщила новото си местожителиство и я молела да изпрати средства за довършване на новата църква. Като получила писмото, императрицата много се зарадвала. Тя веднага изпратила исканите средства и написала на епископ Василий писмо, с което го молела да вземе под своя закрила Глафира. Тези писма попаднали в ръцете на същия чиновник, когото Линикий по-рано пращал с дарове при Глафира. Като узнал, че девойката е жива и се намира в Амасия, императорът заповядал да доведат в столицата и нея, и епископ Василий. Не се удало обаче на Линикий да изпълни своите зли замисли по отношение на Глафира: тя била вече починала. Епископ Василий бил доведен в Никодимия при императора. Придружили го двама любими негови дякони – Партений и Теотим. В столицата Василий бил затворен в тъмница. Двамата дякони се настанили в дома на един християнин, на име Елпидифор, който добре познавал тъмничния пазач. На Елпидифор и на двамата дякони той разрешил да посещават епископа през всяко време. Те влизали свободно в тъмницата и прекарвали заедно с Василия цели дни и нощи в молитва, духовно пение и душеспасителни беседи. Преди деня, определен за съд, Василий повикал приятелите си и през цялата нощ се молел и чел Псалтира. С особено чувство той произнесъл думите на псалмопевеца: \"Взема ли крилете на зората и се преселя на край море – и там Твоята ръка ще ме поведе и Твоята десница ще ме удържи\" (Пс. 138:9-10). В тези думи той видял пророческо указание – при какви бедствия той ще умре. Като завършил молитвата, Василий казал на приятелите си: - Братя, нашите изпитания се приближават. Не бойте се, не изнемогвайте от предстоящата нам скръб, но оставайте мъжествени и непоколебими във вярата, издигайте душевните си към Оня, Който може да ни спаси. Знайте, приятели, че тази нощ ми се яви Сам Господ и ми откри какъв ще бъде моят край и каква слава ще дарува на мене, Своя раб. А вие не скърбете, но се върнете у дома и укрепявайте братята. Изберете за епископ Евтихий. След това епископът помолил Елпидифор да се грижи за християните, благословил натъжените дякони и ги освободил. На другия ден завели Василий при Линикий на съд. Той обвинил епископа, че е укривал Глафира и не съобщил за пристигането й в Амасия. Василий отговарял с такава твърдост и спокойствие, че Линикий повече не се обърнал към него и заповядал да го закарат отново в тъмницата. След това няколко пъти изпращал при него чиновник с обещание, че ще го помилва, ако се отрече от вярата си. Но нито обещанията, нито заплахите – нищо не било в състояние да сломи твърдостта на Василий. Той казал да съобщят на императора следните негови думи: - Да ми дадеш и цялото си царство, пак не ще ми вънеш онова което ще загубя, ако се откажа от истинския Бог. По-добре сам ти ме послушай и проси милост от Бога. Нашият Господ е добър и милосърден. Той ще приеме твоето покаяние. Тези думи още повече разярили императора, и той изпратил да кажат на епископа, че, ако не се поклони на езическите божества, ще бъде посечен с меч и тялото му ще бъде хвърлено в морето. Василий поръчал да съобщят на императора, че той е готов да понесе всякакви мъчения, но докато има в него дихание, няма да се отрече от своя Бог. По заповед на Линикий започнали да го бият жестоко, а той все повтарял думите на св. ап. Павел: \"Ни скръб, ни теснота, ни мъки, ни огън, ни смърт не могат ме отлъчи от любовта Христова\" (Рим. 8:35,38). Епископът отишъл на смърт, придружен от много християни. Когато стигнал до мястото на наказанието, той паднал на колене и започнал да се моли за своето паство, за всички християни и за враговете си. След това бблагословил присъстващите, обърнал се към палача и му казал: - Приятелю, изпълни това, което ти е заповядано. Отсекли главата на светия мъченик и хвърлили и нея, и тялото му в морето. Ангел Господен открил на Епидифор и на дяконите мястото, където те могат да намерят тялото на светия епископ. С помощта на местни рибари те извадили тялото от морето край град Синоп, занесли го в Амасия и го поставили в новопостроения от него храм.", "date": "2019.04.26", "title": "Св. свещеномъченик Василий Амасийски"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394904-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%81%D0%B5-%D0%BF%D1%80%D0%B5%D1%81%D1%82%D1%80%D0%B0%D1%88%D0%B8", "text": "Чалга дивата Емануела винаги е била провокативна и скандалите са неизменна част от нея. Но винаги в основата й са мъже или колежки, а не парадиране с гърди, дупе и т.н.  Е, последният фотос на певицата в личния й профил говори друго. Най-накрая тя се осмели да си снима дупето, което видимо добре поддържа във фитнес залата. Певицата направила този фотос като провокация към всички, които в последно време обсъждат задните й части и твърденията, че е качила килограми.     За съжаление на мнозина, Емануела не се е пуснала по доло дупе, а с панталон, но и той не може да прикрие добре оформените й бузи. От няколко години тя е активна в спорта и това ясно си личи на фигурата й. Не случайно Емануела е обявена за една от най-добре изглеждащите попфолк звезди в бранша.      В последно време на участията си тя ходи само с танталони и като че ли е захвърлила късите рокли. Пред познати заявила, че са вече демоде и този евтин сексапил вече не върви във фолка. Тя е на мнение, че мъжът много повече се възбужда от прилепнал панталон и секски блуза, които остават на въображението му какво има отдолу, а не да си изкарват цялата анатомия на показ.", "date": "2019.04.26", "title": "Емануела се престраши"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394905-%D1%82%D1%8F-%D0%BC%D0%B5%D1%87%D1%82%D0%B0%D0%B5-%D0%B7%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B8", "text": "24-годишната Тейлър Мега е една от най-популярните италианки в момента. Тя участва в местното издание на „Биг Брадър“, където трупа почитатели заради фигурата си и освободеното си поведение. Пред камерите блондинката, която е родена в Удине, призна, че е изключително голяма фенка на Кристиано Роналдо и мечтае да остане насаме с португалската футболна звезда. „Не мога да живея без секс. Харесва ми да го правя по пет пъти на ден“, признава Тейлър Мега в друго свое откровение.                      ", "date": "2019.04.26", "title": "Тя мечтае за Роналдо и..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394906-%D0%BC%D1%8A%D0%B6%D0%B5,-%D0%BF%D1%80%D0%B0%D0%B2%D0%B5%D1%82%D0%B5-%D0%B4%D0%B5%D1%86%D0%B0,-%D0%B4%D0%BE%D0%BA%D0%B0%D1%82%D0%BE", "text": "Тайвански учени от Националния университет в Тайпе са установили връзка между късното бащинство и склонността на децата към психични разстройства.   Според портала MedicForum предразположението към болестта шизофрения може да зависи и от възрастта на бащата. Проучването показва, че, колкото по-възрастен е бащата, толкова по-голям е рискът от развитие на детска шизофрения. Така всеки 10 години от бащата на възрастния баща увеличават риска от болестта с 30%.     Учените обясняват резултатите от изследването с факта, че по време на живота на бащата има \"натрупване на мутации\", които се предават на детето при раждането. В случая с майките това не се забелязва. В проучването са участвали 1 600 пациенти с шизофрения, чиито роднини не са склонни към това заболяване.", "date": "2019.04.26", "title": "Мъже, правете деца, докато..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394907-%D0%B6%D0%B5%D1%81%D1%82%D0%BE%D0%BA-%D1%80%D0%B5%D0%BA%D0%B5%D1%82-%D1%81-%D0%BF%D0%BE%D1%80%D0%BD%D0%BE", "text": "Измамници изнудват потребители в интернет с фалшиви порно записи. Мишени на мнимите хакери са и хиляди българи, а поредната атака е от преди дни, съобщава Нова телевизия. Сигнали от десетки потребители, изнудвани от хакерите, заливат форумите в социалните мрежи. Новата онлайн измама набира популярност в интернет. Мишените се атакувани през имейли от чужди граждани. А измамниците твърдят, че имат компрометиращ секс запис на жертвата си и искат плащане, за да не го разпространят. В началото на месеца Милена Димова получава имейл, в който й съобщават, че компютърът й е атакуван от хакери. Твърди се, че е наблюдавана през уеб камерата и дори, че са правени записи докато гледа порно в интернет. \"Заснехме ви, че извършвате някакви сексуални действия и това клипче ще го разпратим по всички сайтове, ако не изпратите пари. Това не ме притесни, защото не съм давала никакви поводи\", коментира Милена Димова. Уж хакерската атака се оказва популярна спам кампания, която достига и до хиляди български потребители в интернет, разказват киберекспертите. Друга жена Маргарита Радославова също е сред мишените на измамниците. А за да звучи правдоподобно - имейлът съдържал и истинската парола на мишената. \"Те никога не са влизали в него и в момента можете да имате нова парола, но когато ви покажат стара, е достатъчно да ви убеди, че са влизали във вашата пощенска кутия. И ти, изпадайки в шок, си готов да споделиш пари или други \"услуги\", за да можеш да се отървеш\", коментира експертът по киберсигурност Борислав Сестремски. Оказва се, че паролите изтичат от масиви с наши регистрации в други сайтове или социални мрежи, които са по-малко защитени. \"Тези масиви наброяват милиони, доближават се до милиард с уникални имейли и пароли от тях. Изтичането става по начин, познат от много години - хакери хакват пароли на онлайн магазини, на регистрации на форуми, услуги, където сте регистрирани и ако вашият юзър нейм съвпада с паролата, която съвпада с паролата в истинския си имейл - тогава те използват тази парола, която са прихванали, за да ви убедят, че имат вашия имейл\", посочва Сестремски. \"Обикновено се атакуват стари сайтове, които не са актуализирани, такива, които не криптират информацията, университетски сайтове, малки електронни магазини - например за цветя от 90-те години. Ако ние използваме една и съща парола за всеки един сайт - те най-вероятно имат паролите за нашия Facebook, за нашата поща, за нашето електронно банкиране\", коментира Александър Ненов - експерт по киберсигурност.", "date": "2019.04.26", "title": "Жесток рекет с порно"}
