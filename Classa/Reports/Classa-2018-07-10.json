{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/383922-%D0%B8%D0%BC%D0%B0-%D0%BB%D0%B8-%D0%BE%D1%82%D0%BA%D1%80%D0%B8%D1%82%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Наблюдения от   на България по Партньорство за отворено управление       Правителството си бе поставило за цел да подобри прозрачността, отчетността и гражданското участие в множество области – от достъпа до информация по интернет и електронното управление през обществените консултации и подобряването на средата на гражданските организации до мерките за борба срещу корупцията. Изглежда обаче „в България стратегиите по принцип не се спазват\", както отбеляза Ивайло Хлебаров от Екологично сдружение „За Земята\". В първата година на Третия план за действие по международната инициатива Партньорство за отворено управление (ПОУ) бяха изпълнени изцяло или съществено само около 1/3 от правителствените ангажименти.   В скоро започващия Четвърти план за действие по ПОУ правителството трябва да продължи да се отворя към гражданите като: 1. създаде редовен форум за обсъждане на ангажиментите с гражданското общество; 2. да елиминира (или поне намали) „забравените\" ангажименти като подобри институционалната си памет; 3. да работи с Народното събрание за публикуването в интернет на пълните (консолидираните) текстове на законодателството с правна сила; 4. да въведе валидни граждански е-петиции и инициативи по интернет и с Народното събрание да подобри Закона за прякото участие на гражданите; 5. да помогне на големите общини да преведат бюджетите си на човешки език, достъпен за всички граждани.    Голяма част от ангажиментите от Третия план за действие на България по международната инициатива ПОУ се съсредоточиха върху подобряването на информационните технологии и е-услуги. Често обаче бе пренебрегван факта, че е-управление не означава по-открито за гражданите управление. Преминаването на една услуга от хартиена в електронна форма носи улеснение за ползвателите, но не прави задължително институциите по-прозрачни или отчетни за гражданите. Изключение от този принцип е пререгистрацията на юридическите лица с нестопанска цел, която макар и да среща някои трудности, върви успешно и би трябвало да представи добра картина на активния граждански сектор след приключването си (ангажимент 1.1.6.).   Друг проблем на изпълнението на плана за действие е, че покрай смяната на правителства в периода 2016-2017 г. следите, а понякога и идеите, на някои ангажименти бяха загубени. Например, не е ясно кой е трябвало да задвижи изработването на промени в Закона за обществените поръчки с цел разкриване на крайния собственик на кандидатите за големи договори с държавата (ангажимент 5.1.5.). Не е ясно как трябваше да се приложи от администрацията и какво въобще е колаборативният метод design thinking (ангажимент 4а.1.4.).   За сметка на трудностите и липсата на редовен форум за обществено обсъждане на ангажиментите и тяхното прилагане, правителството постигна известно сътрудничество гражданското общество във фазата на планирането – от 37-те ангажимента, включени в Плана за действие, седем бяха предложени от граждански организации. Правителството оповести предварително консултациите и популяризира отчасти инициативата чрез конференции и чрез публикации във Facebook.   Усилията на администрацията за централизиране и координиране на процеса в Министерския съвет трябва да бъдат подкрепени. Наред с продължаващото развитие на политиката за отворени данни в бъдеще правителството е добре да насочи вниманието си към по-целенасочени и амбициозни ангажименти пряко подобряващи достъпа до информация, отчетността на институциите и гражданското участие във вземането на решения.  бе представен от изследователя Стефан Ангелов на 10.07.2018 г. пред Обществения съвет към Комисия по взаимодействието с неправителствените организации и жалбите на гражданите в Народното събрание.   Докладът може да бъде намерен и на адрес        Стефан Ангелов", "date": "2018.07.10", "title": "Има ли открито управление в България?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/383916-%D1%81%D1%80%D0%B5%D1%89%D0%B0-%D1%81-%D0%B1%D0%B8%D0%B2%D1%88-%D0%BA%D0%BE%D0%BB%D0%B5%D0%B3%D0%B0,-%D0%B8%D0%BB%D0%B8-%D0%BA%D0%B0%D0%BA-%D0%B4%D0%B0-%D1%83%D0%B1%D0%B8%D0%B5%D0%BC-%D0%B2%D1%81%D0%B8%D1%87%D0%BA%D0%BE-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%BD%D0%BE-%D0%B2-%D0%BD%D0%B0%D1%81", "text": "  След работа се срещам с бивш колега, който също живее в Германия. Не сме се виждали около година. На фона на останалите български колеги изглеждаше по-нормален и симпатичен.   Закъснява 15-20 мин. Купувам си кафе и кока-кола и не правя големи драми. Приемам го за естествено поведение.   Тръгваме с неговата кола да търсим място за паркиране. Това си е жива мъка във Франкфурт. Идеята да плати такса за паркиране го шокира видимо. Обяснява ми, че знаел един подземен паркинг на магазин, където обикновено паркирал безплатно и \"никой не разбирал\". Паркингът е \"само\" на 3 км от мястото, на което отиваме. Успокоявам го, че аз ще платя паркинга, и той веднага се съгласява.   По пътя ми обяснява как е останал без работа, защото балканският му шеф го е лъжел с парите, после е бил на социални помощи няколко месеца, после друг балканец пак го е излъгал и т.н.    Учудвам се, защото е много добър заварчик, а такива се търсят много и взимат добри пари. От друга страна, за българите е въпрос на чест да взимат социални помощи и да работят на черно. Пита ме дали мога да му намеря някаква работа на черно за около 3 седмици. Казвам, че мога да му намеря постоянна работа.   \"Не, не искам, защото през август ще си ходя до България\". Отказвам се и сменям темата.   Някак плавно преминаваме към плановете в личния живот и жените. Теоритично има семейство в България, но на практика се виждат за по 3 седмици в годината. Той живее от години в едно общежитие за работници заради ниския наем. Засега щял да си стои там, но си търсел \"някоя германка\". Един друг българин щял да го запознае с една такава, която имала хубаво лице, но огромен задник и никой не я искал. Ама на него това не му пречело, защото можел да отиде да живее при нея и да не плаща наем.   Лицето му придобива някаква замечтаност, докато ми разказва как баща й имал заводи в Африка и двамата щели да си обикалят на екскурзии. Предлагам му първо поне едно кафе да изпие с нея и да се запознаят.   Следващата му цел е друга германка, която работи в трудовото бюро, където му търсят работа. Утре щял да се вижда с нея и щял да я пита дали живее сама. Идеята е да се пренесе при нея и да не плаща наем, а тя да му намира само \"хубава работа\".   Казвам му, че според мен най-добре е да си намери постоянна работа и да доведе семейството си от България тук. Или поне да си намери жена по любов. Мисля, че изобщо не ме чу, докато гледаше замечтано към бъдещето. Над реката сме и явно е обзет от романтика и планове за богати германки...   Сядаме насред някакъв фест. Взимаме си по един вурст с картофи и бира. Някак естествено ме оставя да платя всичко. Дори не забелязах как го направи.    Идеята обаче му хареса и ми предложи след това да отидем \"някъде\". Завеждам го в един старинен квартал, пълен със заведения. Видимо е доволен. С авторитетен тон ми разказва как вече познава целия Франкфурт  и свикнал с града. Всъщност познава само безплатния подземен паркинг и един главен булевард.   За мен е неразбираемо как и защо много българи в чужбина дори и след години познават единствено маршрута работа-супермаркет-вкъщи. Някои по-любознателни включват и баровете за залагания, публичните домове около гарата и битака.   В изблик на солидарност му споделям колко красиви и интересни места има в и около Франкфурт, но отново не ме чува. Накрая се разделяме и всеки се връща към своя си живот и мечти.   Чувствам се наистина много отдалечен и някак тъжен. Сещам се колко (е, май не са много...) свестни и готини хора ми липсват от България и искам да ги видя. От друга страна този манталитет е толкова типичен за нас и целият резултат на пълна деградация и провал са си наше дело.   Не съм оптимист, хора. Кофти материал сме си...", "date": "2018.07.10", "title": "Среща с бивш колега, или как да убием всичко патриотично в нас"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/383917-%D0%B2%D1%81%D1%8F%D0%BA%D0%BE-%D1%82%D1%80%D0%B5%D1%82%D0%BE-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D1%81%D1%8A%D1%81%D1%82%D0%BE%D0%B8-%D0%BE%D1%82-%D0%B5%D0%B4%D0%B8%D0%BD-%D1%87%D0%BB%D0%B5%D0%BD", "text": "Около 33 на сто от българските домакинства, или почти всяко трето домакинство у нас, се състои от самотен българин, показват данни от анализ на Евростат за процента на самотните домакинства в ЕС през 2017 г.   Подобна тенденция се наблюдава в целия Европейски съюз – почти една трета от домакинствата там са били от възрастен човек без деца, отчита анализът. Според данни от последното преброяване на НСИ – у нас има тенденция към увеличаване на броя на едночленните домакинства.     През 2001 г. те са били около 660 хиляди, през 2011 г. – около 900 хиляди, а днес надхвърлят 1 милион от общо близо 3 милиона домакинства у нас. Най-голям е бил относителният дял на едночленните домакинства в област Велико Търново – 38 на сто и София-град – около 36 на сто. Най-малко едночленни домакинства са регистрирани в област Кърджали – около 22 процента.   Половината от едночленните домакинства у нас се състоят от неработещи лица или пенсионери. Домакинствата с 1 пенсионер са позиционирани около 46 на сто в градовете и около 72 процента – в селата. Големият брой едночленни домакинства, състоящи се от едно лице на 65 и повече години поражда и редица сериозни проблеми в обществото ни, свързани с разкриването на служби за социално и здравно подпомагане на тази категория домакинства. Освен това приблизително във всяко 12-то едночленно домакинство у нас – лицето е с намалена работоспособност или признато трайно увреждани, сочат данните на НСИ.   Последните статистически данни за размера на домакинствата в ЕС показват, че през 2017 г. около една трета от домакинствата в държавите-членки са били от един възрастен без деца или всяко трето домакинство в ЕС е било на самотен европеец.   Най-висок е бил делът на самотните едночленни домакинства в Швеция – над 50 процента. Домакинствата от едно лице в Дания, Германия, Литва, Финландия и Естония съставляват между 40 и 45 процента от домакинствата в съответните страни. Най-нисък е бил делът на едночленните домакинства в Малта – под 20 процента.     Страни с нисък дял на едночленните домакинства са още Португалия, Хърватия и Словакия – по 23 на сто, Полша – 24 на сто, Кипър – 25 на сто и др. Според данните на европейската статистика през 2017 г. в ЕС е имало над 220 милиона домакинства, като 33 процента от тях са били от едно лице, което представлява и най-често срещаният вид домакинство в ЕС. Следващата конфигурация на вид домакинство в ЕС е двойка без деца – около 25 процента от всички домакинства в ЕС. Третият най-често срещан вид домакинство в ЕС се състои от “двойка с деца”, от които през 2017 г. в ЕС е имало 44,3 милиона или 20 процента от всички частни домакинства, отчита Евростат.", "date": "2018.07.10", "title": "Всяко трето домакинство в България се състои от един член"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/383918-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D0%B8%D0%BC%D0%B0-110-%D0%BC%D0%BB%D0%BD-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%B5%D1%87%D0%B0%D0%BB%D0%B1%D0%B0,-%D1%85%D0%B0%D1%80%D0%B8%D0%B7%D0%B2%D0%B0%D0%BC%D0%B5-%D0%B3%D0%BE-%D0%B7%D0%B0-35-%D0%B3%D0%BE%D0%B4%D0%B8%D0%BD%D0%B8,-%D1%81%D1%80%D0%B5%D1%89%D1%83-400-%D0%BC%D0%BB%D0%BD%E2%80%A6", "text": "Летище София има печалба бруто 110 милиона, след ГЕРБ кражбите – на държавата се отчитат 10 милиона печалба…   Вместо да се оптимизира дейността му, и да се въведат нови дейности за печалба, Бойко ще го даде на ТУРСКА ФИРМА срещу наем, равен на печалбата на Летището от 10 магазина и паркингите! С концесия за 35 ГОДИНИ!   Тоест – част от четящите това, включително и Бойко – няма да доживеят края на концесията!   Написаното по горе е публична информация и всеки може да сметне цифрите, но 99.9999999999999% от Българите не го знаят и не ги интересува!   Но, затова пък знаят всички отбори и цялото развитие на Световното първенство по футбол…   Да ви попитам ли ЗАЩО България е най-бедната държава в Европа – или някой вече се сетиха…..    ", "date": "2018.07.10", "title": "Летище София има 110 млн. годишна печалба, харизваме го за 35 години, срещу 400 млн…"}
{"url": "http://www.classa.bg/%D1%81%D0%B2%D1%8F%D1%82/item/383919-nyt-%E2%80%9E%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0%E2%80%9C-%D0%BD%D0%B0-%D1%82%D1%80%D1%8A%D0%BC%D0%BF-%D1%81-%D0%BA%D0%B8%D1%82%D0%B0%D0%B9-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%B7%D0%B0-%D1%81%D0%B0%D1%89-%E2%80%9E%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%E2%80%9C", "text": "В момента „търговската война“, разпалена от Доналд Тръмп срещу Китай и другите страни, се забелязва малко от американските граждани и фондови борси, пише The New York Times.   Но при изостряне на конфликта митата на САЩ и ответните мита на Китай могат да засегнат стоки за „милиарди и трилиони“ долари, което заплашва да превърне „търговската война“ на Тръмп в „икономически Афганистан“, отбелязва изданието.   Доналд Тръмп заяви, че търговските войни „ “, но сега се задава въпроса дали той има план за постигане на своите цели или се стреми към „ “, пишат журналистите от The New York Times Ана Суонсън и Нийл Ървин. Президентът на САЩ уверява, че заплахите за мита по адрес на Китай, ЕС, Мексико и Канада в крайна сметка ще принудят Вашингтон да отстъпи. Стратегията на Тръмп е вдъхновена от силния икономически ръст в Америка, който му позволява да въведе мита. Но е малко вероятно митата да окажат силно влияние на икономиката на другите страни.   Китайските стоки на стойност 34 милиарда долара, на които са наложени мита и еквивалентния отговор на Китай са малко в сравнение с американската икономика в обем на 20 трилиона долара. В петък световните фондови борси основно не обърнаха внимание на „търговската война“, отбелязват авторите на материала. Въпреки това митата все пак оказват негативно въздействие върху някои сфери на икономиката, в частност фермерите и малките предприемачи. Конфликтът между САЩ и Китай заплашва да се изостри и да засегне стоки за стотици милиони долари.   „ “, отбелязва президентът на Института по международна икономика Петерсън Адам Позен. Тръмп заплаши, че ако конфликтът с Китай скоро не бъде разрешен, то той ще въведе мита върху  , усложнявайки китайските инвестиции в САЩ и ще ограничи визовия режим за китайските граждани.     „ , заяви директорът на изследванията на търговската политика на института Катон Даниел Айкенсън. В момента американската икономика е достатъчно силна, за да издържи относително скромните мита, въведени в отговор от Китай. Но ситуацията може да се изостри и да доведе до мита върху стоки на стойност от стотици милиарди и дори трилиони долари.  ,обобщава Айкенсън.", "date": "2018.07.10", "title": "NYT: „Търговската война“ на Тръмп с Китай заплашва да стане за САЩ „икономически Афганистан“"}
{"url": "http://www.classa.bg/%D1%81%D0%B2%D1%8F%D1%82/item/383920-%D0%BD%D0%B5-%D1%81%D0%BF%D0%B8%D1%80%D0%B0%D1%82-%D0%B4%D0%B0-%D1%82%D0%BB%D0%B0%D1%81%D0%BA%D0%B0%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BA%D1%8A%D0%BC-%D0%BF%D1%80%D0%BE%D0%BF%D0%B0%D1%81%D1%82%D1%82%D0%B0", "text": "Тереза Мей представя за успех плановете си за \"мек\" Брекзит, но дори не е сигурно дали тя ще оцелее в тежката ѝ схватка с хардлайнерите. Битката за надмощие в Лондон води страната към пропастта             Първи оставка подаде министърът за Брекзит Дейвид Дейвис, а след него си тръгна и главният мотор на Брекзита Борис Джонсън. Те разбиха на пух и прах опитите на Тереза Мей да сплоти кабинета си около плана за едно по-меко излизане от ЕС.   Координираната оставка на двама от най-заклетите идеолози на Брекзита хвърля правителството на Мей в истински хаос и разбива надеждите, че през следващите седмици най-сетне ще започнат съдържателни разговори за условията на развода и за бъдещите отношения.   Само преди няколко дни Тереза Мей се опита да притисне до стената изпокараните си министри и така да ги докара до някакво споразумение. Но този опит трагично се провали, както виждаме в момента. Сред британските консерватори цари тежък разнобой по въпроса какви изобщо да бъдат отношенията с ЕС след Брекзита.   Привържениците на твърдия курс не приемат никакви компромиси, докато умерените депутати в Долната камара смятат, че планираният от опонентите им \"твърд Брекзит\" е истинска лудост. Над тази пропаст не може да се прехвърли никакъв мост. Премиерката се е вкопчила във властта, но никой не знае дали изобщо ще оцелее при един евентуален вот на доверие. Пази я единствено убеждението, че в момента никой друг освен нея не е в състояние да поеме отровната ѝ служба.   Хаос и безизходица   Привържениците на твърдия курс нямат достатъчно парламентарна подкрепа. Ситуацията изглежда патова и безизходна. Цари хаос, а в парламента непрекъснато има брожения, които едва ли укрепват доверието на хората. Брекзитът разкъсва Великобритания и Консервативната партия и трови политическия дебат. ЕС вече от месеци призовава британското правителство да разговаря не само помежду си, а и с Брюксел. А в момента нещата отиват на още по-зле.   Тереза Мей води битка с Брекзит-хардлайнерите не само в парламента   Въпреки това Тереза Мей твърди, че плановете ѝ за по-меко излизане от Евросъюза били истински пробив. Да не забравяме обаче, че тези планове изхождат единствено от британските интереси и в този смисъл могат да послужат единствено като някаква основа за бъдещи преговори. Те са пъстра смесица между малко митнически съюз и парченце общ пазар по британски вкус и в тази си форма не е възможно да получат одобрение в ЕС. За да се оформи решение, което държавите от Евросъюза могат да преглътнат, ще бъдат необходими допълнителни британски отстъпки и преговори за детайлите. Тоест, дори да оцелее в сегашната битка срещу хардлайнерите, в един по-късен момент Тереза Мей може все пак да се препъне в нежеланието на Брюксел да ѝ даде всичко, което тя желае.   За самия ЕС продължаващата неразбория в британското правителство е едно ненужно и нежелано допълнително бреме. В момента има по-важни неща от това да се занимаваш с трайните разпри на различните британски фракции по въпроса за Брекзита. Будещата много тревоги среща на върха на НАТО с американския президент Тръмп, не по-малко застрашителната среща между Тръмп и Путин, споровете около бежанската политика и възходът на популистите в Полша, Италия и Австрия всъщност би трябвало да погълнат цялото внимание и политическите сили на големите държави от ЕС.     Вместо това обаче безплодните дебати около Брекзита изсмукват много енергия и време. А твърдите противници на ЕС във Великобритания сякаш изобщо не разбират световните процеси и в порив на безгранично самонадценяване вярват, че могат сами да се справят с всички предизвикателства. Напред към пропастта?   Правителството в Лондон все още не е в състояние да каже кой има думата по въпроса за Брекзита и кой точно представлява британската позиция в Брюксел. А докато трае това положение няма никакъв смисъл да се продължават преговорите. Ако обаче сега властта вземе някой от действителните идеолози на Брекзита, Европа може да се прости с всякакви надежди за работещо споразумение. Защото тези идеолози искат само едно: Великобритания да напусне ЕС с гръм и трясък, без никакво споразумение. Част от управляващата партия в Лондон сякаш като сомнамбул се движи към пропастта и никой в Европа не е в състояние да я предпази да не скочи в нея.", "date": "2018.07.10", "title": "Не спират да тласкат Великобритания към пропастта"}
{"url": "http://www.classa.bg/%D1%81%D0%B2%D1%8F%D1%82/item/383921-%D0%B7%D0%B0%D1%89%D0%BE-%D1%86%D1%8F%D0%BB-%D1%81%D0%B2%D1%8F%D1%82-%D1%82%D1%80%D0%B5%D0%BF%D0%B5%D1%80%D0%B8-%D0%B7%D0%B0-%D1%82%D0%B0%D0%B9%D0%BB%D0%B0%D0%BD%D0%B4%D1%81%D0%BA%D0%B8%D1%82%D0%B5-%D0%BC%D0%BE%D0%BC%D1%87%D0%B5%D1%82%D0%B0", "text": "Защо всички се солидаризираха с тайландските момчета, но не и с бежанците, които се давят в Средиземно море? Този факт казва много за духа на времето ни, което е на път да се удави в цинизъм           С какво тези дванайсет деца и техният футболен треньор са толкова специални, че милиони хора следят по смартфоните си или пред телевизора акцията за спасяването им? Защо едва ли не цял свят се солидаризира с родителите на момчетата и със спасителния екип в борбата им срещу времето и срещу дъждовете? Дали трябваше да се рискува с тази ускорена спасителна акция или щеше да е по-добре да се изчака сухият сезон? Но дали пък децата щяха да издържат толкова дълго в пещерата, дори да им е осигурено снабдяване отвън?   На една ръка разстояние   Естествено, тези кадри ни докосват. Снимките и клиповете, до които външният свят получи достъп благодарение на спасителния екип, ни дадоха усещането, че едва ли не участваме в събитията. Чие ли сърце няма да трепне от писмата, които момчетата написаха до своите родители, за да им кажат, че ги обичат? Или пък от първото им желание, когато един ден са отново на свобода? Едно от децата, които вече две седмици са заклещени в наводнената пещера, се пожела обилно барбекю. И документира желанието си на къс хартия. Да, докосва ни тази невинност. Но не само тя. Защото момчетата и момичетата, които се крият в руините на разрушените от бомби сгради, също са невинни. Невръстните сирийски бежанци, които се давят в Средиземно море само защото родителите им търсят по-добър живот, също не са виновни за съдбата си. Невинни са и децата, превърнати в безчувствени войници от банди жестоки убийци.   Чуват се гласове, че в това огромно международно внимание към съдбата на тайландските момчета има и доза воайорство, защото - благодарение на новите медии и на ятата репортери от цял свят - хората следят почти на живо тази борба за оцеляване. Да, репортажите в реално време от огнищата на катастрофи сигурно обслужват и някои низки човешки инстинкти. Но и това обяснение не е изчерпателно.     Съдбата на другия   Става дума за един прост факт: в тази битка може да има само победители. Ситуацията не оставя никакво пространство за цинизъм. Няма място за отвлечени разсъждения от типа „Няма как да приемем всички\". И никой няма да тръгне да твърди, че родителите на децата били икономически мигранти и поради това в някакъв смисъл лично носели вината за нещастията, грозящи невръстните бежанци в Средиземно море.   Тук, при тези дванайсет момчета, заклещени в пещерата, има един-единствен враг: водата. Тъкмо тази яснота, тъкмо тази еднозначност е в състояние да сплоти целия свят. Еднозначност, която не оставя никакво място за циничния въпрос кой в крайна сметка има право на добър живот.   Би ми се искало тези напрегнати часове на надежда, симпатия и загриженост да отворят вратата към нещо по-голямо. Нещо, което надскача обикновеното медийно събитие. И когато (дано!) всичко приключи добре, под черта да остане нещо повече от обикновеното приятно чувство - да остане и прозрението, че в крайна сметка винаги става дума за конкретни хора, които не са избрали доброволно съдбата си.  ", "date": "2018.07.10", "title": "Защо цял свят трепери за тайландските момчета?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/383913-%D1%82%D0%B8%D1%85%D0%B0-%D0%B8-%D0%BA%D1%80%D0%BE%D1%82%D0%BA%D0%B0-%D1%81%D1%85%D0%B5%D0%BC%D0%B0-%D0%BD%D0%B0-%D1%84%D0%B0%D0%BC%D0%B8%D0%BB%D0%BD%D0%BE-%D0%BF%D0%B0%D1%80%D1%82%D0%B8%D0%B5%D0%BD-%D0%BF%D1%80%D0%B8%D0%BD%D1%86%D0%B8%D0%BF", "text": "Трябваше ли 25-годишен мъж да вгради сянката си в основите на новото Народно събрание? Това ли е цената, която трябваше да се плати за поредното късо съединение между партийни връзки, държавни служби и лични бизнес интереси?   И ако няма да има оставки и наказания, поне малко неудобство няма ли?   Фаталният инцидент с охранителя Даниел Тасев, загинал по време на нощна смяна в Партийния дом, тепърва ще бъде разследван от прокуратурата. Първоначалната версия гласи \"немарливост или непредпазливост\", а отговорността вероятно ще бъде търсена от строителите.     Смъртта му обаче освети и една тиха и кротка схема за усвояване на бюджетни средства на фамилно-партиен принцип - патология, която никой нямаше да забележи, ако не бяха въпросите без отговор на близките на Даниел.   Охранителната фирма \"Дефанс консулт\" - работодател на Тасев - се оказа собственост на семейството на зам.-министър Султанка Петрова (Обединени патриоти).    Дружеството е създадено от съпруга й, управлявано е от самата нея до влизането й в политиката през 2014 г., след което е прехвърлено на дъщеря й, за да се падне най-после на зетя, \"бащата на внучетата й\". Бизнесът никога не е напускал семейството, просто е преминавал в неутрални ръце по смисъла на декларациите за борба с конфликта на интереси.   Султанка Петрова не може да бъде съдена за неправомерни действия като бивш депутат или настоящ зам.-министър - тя не е възложител на поръчката за ремонт на зала \"Света София\", не участва в оценителската комисия на офертите, не тя, а частен консорциум е наел \"дъщерната\" й фирма като подизпълнител. Свободен пазар, свободна воля, или поне така трябва да бъде, ако в България не действаха правилата на ориенталския държавен капитализъм. Формалните стандарти тук имат твърде малък допир до представата за етично поведение на политик, който отговаря за управлението на социалната сфера и е на ръководен пост в министерството-принципал на Главната инспекция по труда.   Не отива и на претенцията на \"Обединени патриоти\" за борба срещу \"срастването на престъпността с правоохранителните органи, политическия и олигархичен елит\".   Такъв поне беше един от ангажиментите в миналогодишната им предизборна програма. Днес лидерите на ВМРО, НФСБ и \"Атака\" са прекалено заети да си мерят ефирното време за медийни изяви и да се заяждат за наднормените си килограми, за да обърнат внимание на репутационното бедствие в собствения си двор.   Няма начин да не направи впечатление и друг факт: в продължение на години \"Дефанс консулт\" не е извършвал никаква търговска дейност (данните се виждат от последния подаден финансов отчет в Търговския регистър за 2015 г.).   Сушата е продължила до края на октомври 2016 г., когато дружеството е разполагало с един-единствен служител, осигуряван здравно и социално. Месец по-късно ситуацията се променя радикално.   През ноември 2016 г. фирмата на семейство Петрови декларира пред НОИ, че е станала работодател на общо 67 души. Това е и моментът, в който \"НС Груп\" ДЗЗД печели поръчката за ремонт на Партийния дом за около 19 млн. лв., а \"Дефанс консулт\" тегли печелившия билет за охраната на обекта.   Случаят доста напомня на скандала, който неотдавна събори от власт здравния министър Николай Петров - обществена поръчка за доставка на консумативи в подопечната му ВМА се беше паднал на собствения му \"кандидат-зет\" и бъдещ баща на внучето му.   Шумът беше достатъчно основание за безславното отстраняване на Петров от Министерството на здравеопазването. Формално нарушение обаче не беше открито заради липсата на родствена връзка по документи.   Тази широка \"врата у поле\" си остава отворена и в новия закон за противодействие на корупцията от 2018 г. въпреки очевидните, изключително дразнещи и деморализиращи примери за шуробаджанащина на всяко административно ниво, което има право да разпределя бюджет за нещо повече от кламери и тоалетна хартия.   Няма как едновременно да ядеш от тортата и тя да си остане цяла. Никой не е вкаран зорлем във властта, за да се чувства оправомощен да компенсира стопанството на роднините си. Рано или късно, щетата от корупцията ще избие върху челата на печалните си герои. Този път се случи по най-болезнения начин. В сърцето на парламентарната демокрация - бъдещата пленарна зала на Народното събрание - един млад човек загина от престъпна небрежност.   Оставки и наказания сигурно няма да има. А поне малко неудобство?", "date": "2018.07.10", "title": "Тиха и кротка схема на фамилно-партиен принцип"}
{"url": "http://www.classa.bg/%D1%81%D0%B2%D1%8F%D1%82/item/383914-%D0%BC%D0%B5%D0%BA%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B8-%D0%BA%D0%B0%D0%BA-%D0%B4%D0%B8%D0%BA%D1%82%D0%B0%D1%82%D0%BE%D1%80%D0%B8%D1%82%D0%B5-%D1%81%D0%B5-%D0%B2%D1%8A%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%BE%D1%82-%D0%BD%D0%B5%D1%8F", "text": "В началото на юни Австрия затвори седем джамии и започна да преразглежда визовия статут на десетки имами, които потенциално нарушават закон, забраняващ на финансирани от чужбина институции. През последните години Турция активно изпраща религиозни лица в чужбина, за да упражнява влиянието си върху тамошните мюсюлмански общности.   Това е един от многото нови начини, по които авторитарните режими използват миграцията като специфичен външнополитически инструмент.    От Латинска Америка до Близкия изток тези политики изиграха ключова роля, тъй като авторитарните лидери целят по-голямо влияние върху регионалните и глобалните въпроси.   Въз основа на съществуващата литература за това как една държава може да убеди други да направят това, което тя иска, без да използва сила, Герасимос Цурапас, политолог и специалист в сферата на международните отношения от Бирмингамския университет,   върху начина, по който автокрациите използват трансграничната мобилност като стратегия \"мека сила\".     След края на Студената война, използването на миграционни режими от различните авторитарни режими през последните 30 години се превърна в истински глобален феномен.   Изключение ли е Турция от правилото?    Под управлението на президента Реджеп Тайип Ердоган Турция изпраща всяка година шп над 2000 обучени клерици в различни джамии в чужбина. Целта на силната туркса Дирекция по вероизповедания е по този начин да наложи един \"турски ислям в чужбина\". В цяла Европа проповедите от петък предават дума по дума онези, написани от висшите духовници в Анкара и разпространявани из цяла Турция.   В началото на 2017 г. Германия започна разследване срещу няколко турските имами за предполагаем шпионаж върху набелязани от турското правителство гюленисти. Делото е отхвърлено поради липса на доказателства и защото заподозрените избягали от страната. Въпреки това според информации от турски медии Диянет действително използва имамите си в чужбина за събиране на информация в над 38 държави.   И докато този конкретен тип използване на мека сила изглежда сравнително нов, Западът има дълга история на приемане на граждани, идващи от недемократични режими. По време на Студената война политиката на САЩ насърчава бягството на дисиденти от Източния блок, предоставяйки им статут на бежанци.   По това време демократичните държави от Европа, Северна Америка и Австралия стратегически приемат всички онези бегълци от враждебни политически режими - от Куба до бягащите от ислямската революция в Иран.   Много авторитарни режими предпочитат да оставят бегълците, стига да не работят особено активно срещу тях. Други обаче внимателно наблюдават дейността на тези имигрантски общности от дисиденти чрез своите посолства и представителства, както прави Мароко през последните няколко десетилетия.   Трети стигат вече до крайности и преследват бегълците си и в чужбина, изпращайки по петите им тайни агенти и дори убийци. Насилието срещу либийските дисиденти в чужбина от режима на Моамар Кадафи не беше необичайно. Муса Куса - либийският външен министър, известен като \"пратеникът на смъртта\" на Кадафи, след падането на режима трябваше да отговаря за убийството на бегълци из цяла Европа.   Под диктаторския режим на Зин ел-Абидин Бен Али, Тунис редовно лишаваше дисидентите си от гражданство, в случай че успеят все пак да напуснат страната.   Да покоряваш сърца и умове чрез миграция   В   се обръща внимание на един по-специфичен аспект на темата. Според него сега във външната си политика авторитарните лидери не просто търсят начини да наказват бегълците и политическите опоненти, но се насочват и към държавите, които ги приютяват. И подхождат към тях с пропаганда.   Пример за това може да се види в Египет от началото на 50-те. Още с идването си на власт президентът Гамал Абдел Насър разработи редица стратегии, предназначени да \"представят\" египетската революция в арабския свят и Африка. Новооткрит архивен материал показва как тази политика разчита на емиграцията на висококвалифицирани професионалисти, особено учители.   В продължение на близо две десетилетия хиляди египетски преподаватели биват избирани, обучавани и изпращани в различни държави от Близкия изток, където да разпространяват идеи за антиколониализъм, анти-ционизъм и арабско единство. От Северна Африка до Левант и Персийския залив египтяните въведоха тези принципи - идеи, които продължават да отекват днес сред ново поколение араби.   Тази форма на миграция също се стреми да повлияе на външната политика в Африка. И Египет, и Израел изпратиха професионалисти в новосъздадени независими държави, които не само да помогнат за развитието им, но и също така да спечелят подкрепата им за \"големите сблъсъци\" в ООН.   По това време за Египет миграцията не е средство за икономическо развитие или за привличане на пари. Всъщност, подобно на политиката на Ердоган и Диянет днес, египетската държава изплаща заплатите на много от тези мигранти по време на тяхното време в чужбина. Целта на Насър е проста - чрез мека сила да спечели \"сърцата и умовете\" на младите араби и африканци за египетската кауза.   Изнасяне на лекари, култура и революции   Използването на миграцията в световната политика от авторитарните режими е по-често срещано, отколкото може да се очаква. След взимането на властта в Куба режимът на Фидел Кастро разработи сложна система, която позволява на медицинския персонал да прекарва няколко години в други части на Глобалния Юг - процес, който продължава и до днес.   Като единствено изключение от иначе изключително строгата миграционна политика на Куба, тази стратегия има за цел да носи факела на революцията в Латинска Америка, Африка и Близкия изток, проповядвайки пропагандата на Фидел Кастро и Че Гевара.   В момента още по-ясно е и да се види как Китай се възползва от този подход, изпращайки стотици учители в над 500 конфуциански инсттути училища по целия свят. Именно критиката към свободата на словото в тези институти доведе до това множество университети в Европа и САЩ да прекратят финансирането им.   Бъдещето на меката сила чрез миграционна политика   Как демократичните държави ще реагират на тези практики ще определи бъдещето на меката сила в глобалната политика. В продължение на десетилетия тези стратегии бяха ограничени до други държави от Третия свят. Защо обаче те стават все по-актуални цели на големите западни демокрации?   За начало, краят на Студената война и възходът на транснационалната политика направиха Западните цели далеч по-важни за случващото се по света. Паралелно с това настроенията на авторитарните режими към миграцията се развиват, позволявайки много повече мобилност. Това, на свой ред увеличава миграцията и взаимозависимостта на държавите.   Решението на Австрия да затваря джамии, както и забраната в няколко европейски държави за турските политически митинги миналата година изглежда по-скоро като необичайно досега явление. Притесненията на Запада относно динамиката в твърдата силата до голяма степен пречи на всеки съгласуван опит да се реагира на по-нетрадиционни предизвикателства.   И все пак, тъй като все по-голям брой режими развиват нови начини за влияние върху демократичните общества, приемащи техните мигранти - от намеси в изборния процес там, през влияние в социалните мрежи и интернет и чрез открити медийни кампании, та до миграцията като оръжие.   Това подсказва и нуждата от едно значително по-нюансирано разбиране за тези режими в един глобален свят и техните мотиви за действие. Защото може и обикновените демокрации в крайна сметка да не се интересуват от случващото се в авторитарните държави, но авторитарните държави всъщност досега се интересуват от заобикалящите ги демокрации.", "date": "2018.07.10", "title": "\"Меката сила\" на мигрантите и как диктаторите се възползват от нея"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/383915-%D0%B4%D1%80%D0%B5%D0%B1%D0%BD%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%B7%D0%B0-%D0%B4%D1%80%D0%B5%D0%B1%D0%BD%D0%B8-%D0%B4%D1%83%D1%88%D0%B8%D1%86%D0%B8-%D0%B4%D1%80%D0%B5%D0%B1%D0%BD%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%B7%D0%B0-%D0%B4%D1%80%D0%B5%D0%B1%D0%BD%D0%B8-%D0%B4%D1%83%D1%88%D0%B8%D1%86%D0%B8", "text": "Трима маскирани влизат с борда крачка в квартална поща. Единият носи бухалка, вторият - кози крак, а третият - пистолет. Дошли са, за да \"вземат\" пенсиите...   Звучи като началото на виц, а всъщност е реална история от българската крими-реалност. От онези, на които се обръща внимание не толкова заради мащаба им, а поради три други причини: наглостта на извършителите; абсурдността на случилото се; липсата на други, по-зрелищни новини, с които да се запълнят емисиите.   Тримата маскирани нападатели от софийския квартал \"Световрачене\" по-скоро са причинили уплах и кошмари на касиерките в пощата и пенсионерите, чакащи на опашка, отколкото да се облажат от своето престъпно деяние.   Сумата, която са взели, е около 3000 лева. С тези пари не могат да си купят повече от един хубав телевизор за финала на Световното или кола на (много) старо.    Въпреки това те са предприели риска да извършат подобен обир посред бял ден и пред свидетели. Но и какво да ги откаже от тази идея?   Охранители?  Множество малки пощенски клонове нямат такива. Подобно на частния бизнес, и тук често се наемат отдавна пенсионирани мъже - колкото да има някакво човешко присъствие около вратата и на какво да бъде окачена уж всяващата респект униформа.   Все пак говорим за хора на възраст, в която изпитват трудности да останат будни на работа, какво остава да спират обирджии, понякога по-млади от тях с по 30-40 години.   Другите граждани?  В случая свидетели на престъплението са станали най-вече пенсионери, чакащи на опашка за получаване на поредната мизерна сума, с която държавата им се отблагодарява за трудовия им стаж. Същите тези дядовци и баби ли да тръгнат да спират обирджиите?   В крайна сметка те рано или късно ще получат пенсиите си от държавата, защото в случая тя е обраната, а не самите те. Но все пак налице е обидата да видиш как някой пред очите ти идва и взима това, което е предвидено за теб. Иди вярвай след това на...   Полицията. Когато станеш свидетел на подобен обир, в 9 сутринта, някак губиш вяра в държавата, нейните структури и възможността те да те предпазят.    Ако погледнеш статистиката на МВР, няма да те залее вълна от оптимизъм. За миналата година, например, са разкрити 12 754 кражби от 40 947 в цялата страна (31,2 процента). При грабежите положението е малко по-добро - 43,5 процента разкриваемост от общо 1558 случая. Стигаме и до измамите, където са разкрити 457 случая от общо 2577 (17,7 процента)*.   Какво излиза? Че в повече от половината случаи при някои от най-често срещаните престъпления срещу собствеността няма открит виновник, а оттам - няма и заловен.   Че могат да ти изпразнят апартамента, а после да получиш само утешително \"Много такива случаи остават неразкрити\". Че могат да ти задигнат телефона, но да \"няма достатъчно свидетели\", нищо, че полицаите в района вероятно познават джебчиите на малки имена и са ги прибирали неведнъж. Че може някой да \"получи\" твоята пенсия пред очите ти с помощта на кози крак.   Ето къде е грешката на пенсионерите - не знаят с какво да се екипират, когато в онзи дълго чакан ден от месеца тръгнат към пощата.   Както всичко това създава в гражданите чувството, че не са защитени, така създава и в дребните душици усещането за безнаказаност. Дава смелост на трима приятели, например, събрали се на маса да гледат Мексико-Германия, да решат да оберат някоя малка поща. Защо? Защото са чули, че вдигат пенсиите с 3,8 процента.   И защото не ги е страх, че ще ги хванат. Също както го няма страха в онези, които задигнаха 200 000 лева от банкомат в Пловдив - един все още модерен похват за незаконно, бързо и лесно забогатяване, който е налице въпреки всичките обещани от МВР усилия. Както ги има и телефонните измами, както ги има влизанията с взлом в апартаментите и пр., и пр.   Тук не става дума престъпниците да бъдат залавяни веднага след като само си помислят за извършване на престъпление. Не живеем в някоя утопия като тази от \"Специален доклад\". Става дума да има разкриваемост и заловени, да няма подобни случаи, като този в \"Световрачене\", които са подигравка и с полицията, и с гражданите.   Става дума за това някой да понесе отговорност за стореното, за да не се шири из цялата страна сладникавия и изкушаващ аромат на безнаказаността. Защото точно тя е сред нещата, които създават следващите престъпници. А някой ден и те ще хванат козия крак и ще тръгнат към пощата.  ", "date": "2018.07.10", "title": "Дребни престъпления за дребни душици  Дребни престъпления за дребни душици"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/383911-%D0%BD%D1%81%D0%B8-%D0%BE%D0%B6%D0%B8%D0%B2%D0%BB%D0%B5%D0%BD%D0%B8%D0%B5", "text": "По предварителни данни на Националния статистически институт през май 2018 г. индексът на продукцията в сектор „Строителство\", изчислен въз основа на сезонно изгладени данни, е с 0.7% над равнището от предходния месец. Календарно изгладените данни показват намаление от 0.5% на строителната продукция през май 2018 г. в сравнение със същия месец на 2017 година. Произведената строителна продукция е над равнището от предходния месец, като нарастването на гражданското/инженерното строителство е с 1%, а от сградното строителство – с 0.5%. На годишна база понижението на строителната продукция през май се определя от отрицателния темп при гражданското/инженерното строителство, където спадът е с 3.6%, докато при сградното строителство се наблюдава увеличение с 2%. През май индексът на промишленото производство, изчислен от сезонно изгладените данни, нараства с 1.8% в сравнение с април, показват предварителните данни на НСИ. През май 2018 г. календарно изгладеният индекс на промишленото производство е на равнището от съответния месец на 2017 година. На годишна база ръст на промишленото производство, изчислен от календарно изгладените данни, е отчетен в преработващата промишленост – с 0.7%, а спад е регистриран в добивната промишленост – с 8.2%, и в производството и разпределението на електрическа и топлоенергия и газ – с 6%. През май увеличение спрямо предходния месец е регистрирано в преработващата промишленост – с 2.6%, и в добивната промишленост – с 0.8%, а намаление е отчетено в производството и разпределението на електрическа и топлоенергия и газ – с 0.4%. По предварителни сезонно изгладени данни на НСИ през май оборотът в раздел „Търговия на дребно, без търговията с автомобили и мотоциклети\" по съпоставими цени нараства с 0.6% спрямо предходния месец. През май 2018 г. оборотът в търговията на дребно, изчислен въз основа на календарно изгладени данни, бележи ръст от 6.3% в сравнение със същия месец на предходната година. Наблюдава се увеличение на оборота спрямо предходния месец при: търговията на дребно с хранителни стоки, напитки и тютюневи изделия – с 1.8%, търговията на дребно с фармацевтични и медицински стоки – с 1.4%, и търговията на дребно с битова техника, мебели и други стоки за бита – с 1.3%. Намаление е отбелязано при: търговията на дребно чрез поръчки по пощата, телефона или интернет – с 2.5%, търговията на дребно с компютърна и комуникационна техника и търговията на дребно с текстил, облекло, обувки и кожени изделия – по 0.5%.", "date": "2018.07.10", "title": "НСИ: Оживление"}
{"url": "http://www.classa.bg/%D1%81%D0%B2%D1%8F%D1%82/item/383906-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B5%D1%87%D0%B0%D1%89%D0%B8-%D1%81%D0%B8-%D1%81%D1%8A%D0%B4%D0%B5%D0%B1%D0%BD%D0%B8-%D1%80%D0%B5%D1%88%D0%B5%D0%BD%D0%B8%D1%8F-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D1%83%D0%BB%D0%B0-%D0%B4%D0%B0-%D1%81%D0%B8%D0%BB%D0%B2%D0%B0", "text": "Съдията от Федералния окръжен съд 4 (РФ-4) в Порто Алегре, Рожерио Фаврето, отново е разпоредил освобождаването на бившия президент на Бразилия, Луис Инасио Лула да Силва, в рамките на един час, в трета последователна заповед. Крайният срок изтече в 17:12 часа (местно време), съобщава Globo. В решението си, съдията казва, че не оспорва по-ранните решения на Федералния Регионален съд 4 (РФ-4), нито решението на съдията на 13 Федерален съд на Куритиба. Въпреки това, той посочи, че съдията Нето, който блокира освобождаването на Лула, няма компетентност по настоящата жалба. Преди това, съдията поиска освобождаване на Лула да Силва със заповед, след искането за \"Habeas корпус\" на депутатите Вадих Дамоус, Пауло Пимента и Пауло Тейшейра. Със съдебната заповед се определя прекратяване на задържането му, поради липса на правно основание. Освобождаването на екс-президента трябваше да бъде изпълнено \"в спешен режим\" на 8 юли след предявяването пред органите на затвора на официалния документ. Съдия Нето, отговарящ за всички осъдени от Лава Ято затворници, изрази своето решение в официален документ. Това потвърди задържането на бившия президент и заяви, че исканата неприкосновеност на личността трябва да бъде прегледана от него. В неделя вечерта, президентът на Федералния Регионален съд 4- (РФ-4) в Порто Алегре, Карлос Едуардо Томпсън Флорес, е решил, че бившият президент на Бразилия, Луис Инасио Лула да Силва, трябва да остане в затвора. Съдия Томпсън Флорес заяви, че случаят на Лула е в рамките на правомощията на федерален съдия Нето (който отказва да освободи бившия президент), а не на съдията Рожерио Фаврето, който през този ден издаде три решения за освобождаване на Лула.", "date": "2018.07.10", "title": "Противоречащи си съдебни решения за освобождаването на Лула да Силва"}
{"url": "http://www.classa.bg/%D1%81%D0%B2%D1%8F%D1%82/item/383907-%D0%BF%D0%BE%D0%BC%D0%BF%D0%B5%D0%BE-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B4%D0%B0-%D0%BF%D0%BE%D0%B2%D1%82%D0%BE%D1%80%D0%B8-%D0%BF%D1%8A%D1%82%D1%8F-%D0%BD%D0%B0-%D0%B2%D0%B8%D0%B5%D1%82%D0%BD%D0%B0%D0%BC", "text": "Държавният секретар на САЩ, Майк Помпео, предложи Северна Корея да следва примера на Виетнам в политиката си към северноамериканската страна. Според речта, която той произнесе по време на пребиваването си в Ханой, това е и идеята на президента Доналд Тръмп относно бъдещето на сътрудничеството между Вашингтон и Пхенян. САЩ се надяват някой ден да достигнат същото ниво на сътрудничество със Северна Корея, както с Виетнам, враг в миналото, заяви ръководителят на американската дипломация, цитиран от Ройтерс. Преговорите през последните месеци убедиха президента Тръмп, че Северна Корея може да \"повтори пътя\" на Виетнам, чиито лидери са разбрали, че страната им може да се реформира и да изграждат взаимоотношения, без техният суверенитет и форма на управление да са застрашени, заяви Помпео. Според него \"ключът\" към възхода на Виетнам е компромисът със Съединените щати след войната във Виетнам. Помпео припомни, че процесът на помирение започна през 1985 г., когато страните поеха отговорността да репатрират останките на американските военни, паднали във Виетнам. Новият дневен ред в Северна Корея също включва връщането на останките от Корейската война (1950-53).. Държавният секретар също разгледа въпроса за икономическото чудо, преживяно от Виетнам през последните две десетилетия. Двустранната търговия на САЩ с Виетнам е нараснала с 8000% през това време и американските компании са инвестирали милиарди долари във виетнамската икономика. \"Това чудо може да бъде вашето чудо\", каза Помпео, като се обърна към Северна Корея и нейния лидер. САЩ \"са изяснили какво търсят\" и сега е ред на Северна Корея и нейния народ да изберат пътя си. Той добави, че Ким Чен-ун, ако приеме тази логика, ще бъде отбелязан като \"герой на корейския народ\". \"Фактът, че ние (САЩ и Виетнам) си сътрудничим, а не се борим\" е, по негово мнение, доказателство, че \"когато една страна реши да създаде по-добро бъдеще за себе си със САЩ\", американската страна спазва обещанията си. Междувременно Министерството на външните работи на Северна Корея беше много разочаровано от отношението на Помпео и неговия екип по време на последния кръг от преговорите на 6 и 7 юли. Говорител на дипломатическата служба атакува северноамериканската страна, за искането на едностранна и принудителна денуклеаризация на севернокорейското правителство. Според изявлението, САЩ са предали духа на срещата на върха миналия месец между Тръмп и Ким.", "date": "2018.07.10", "title": "Помпео предлага Северна Корея да \"повтори пътя\" на Виетнам"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383908-%D0%B8%D0%B3%D1%80%D0%B0%D1%82%D0%B0-%D1%81-%D0%B4%D0%B0%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D1%80%D0%B0%D0%BD%D0%B8", "text": "Даряването на храна у нас се превърна в скъпо удоволствие, което производителите и търговците не могат да си позволят. Това е резултатът от промените в Закона за храните, които уж трябваше да облекчат дарителите и те да се научат да даряват. Изменение в нормативния акт, който действа от 2017 г., вместо да изпише вежди, извади очи, като намали драстично желанието у бизнеса за дарителство, алармираха от „Българска хранителна банка\". Изискването е производителите и търговците на храни задължително да слагат върху стоките неразлепима маркировка „дарение, не подлежи на продажба\", така че маркировката да не поврежда етикета със съдържанието на стоката. Само ако това условие бъде изпълнено, стоката се освобождава от ДДС. На практика изискването означава стоките, чийто срок на годност предстои да изтече, да се връщат отново на поточните линии за преопаковане, което е трудоемко и скъпо занимание. И след като си направиха сметката, производителите и хранителните вериги решиха, че е по-изгодно да унищожават храните, вместо да ги даряват и да ползват данъчни облекчения, които няма да им покрият разходите за преопаковане. Така властта задраска дългогодишните усилия на неправителствените организации да убеждават бизнеса, че е по-адекватно храната да се дава за благотворителни цели, отколкото да се хвърля на боклука. А тези усилия бяха огромни. След години разговори с различни правителства в края на 2016 г. финансовото министерство се съгласи да освободи 18 групи храни от ДДС, ако те бъдат дарявани. Сред тях са млечни и месни произведения, зърнени храни, ядки, масла и мазнини, кафе, чай, плодове и зеленчуци. Очакванията бяха, че така даряването у нас ще бъде насърчено и ще се доближим поне малко до европейски държави като Франция, където хранителните вериги биват сериозно глобявани, ако унищожават храна, вместо да я даряват. Заедно с данъчното облекчение обаче бе променен Законът за храните така, че да вкара дарители в сериозни разходи за преопаковане. С този си двойствен ход властта искаше да се подсигури срещу данъчни измами и да успокои тревогата си за злоупотреби с ДДС. Аргументът „българският бизнес е много изобретателен\" победи аргумента „бизнесът може да е солидарен\". Именно с опасенията за масова склонност към измами повече от 10 години финансовото министерство отказваше да премахне или да намали ДДС-то за стоки, предназначени за даряване. Двойният ход – давам, но всъщност не давам, който целеше уж да успокои обществеността, че нещо е направено, е изключително дразнещ и лишен от икономическа и социална логика. Статистиката сочи, че в най-бедната страна на ЕС, каквато сме ние, годишно се изхвърлят по 670 хиляди тона храна. 173 кг храна изхвърля годишно всеки човек, като половината от тези продукти са годни. В Хранителната банка, която отговаря за събирането на годна храна, чийто срок на годност е наближил да изтече, до началото на 2017 г., преди да влезе в сила въпросната поправка, се събираха едва по 290 тона храна. Стоките се предоставяха от фирми, които приемаха дарителството за кауза. След въвеждането на „облекченията\" за даряване тези фирми намаляха и стоките, които влизат в Хранителната банка, са с 50 тона по-малко. За съжаление, потърпевшите от тази законодателна игра – давам, но не давам, са най-уязвимите. Над 1,5 млн. българи живеят под прага на бедността у нас. Те са тези, които имат нужда от помощ. Но все по-малко от тях могат да я получат. Кое точно ни е европейското? Иглика Горанова", "date": "2018.07.10", "title": "Играта с даряването на храни"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/383909-%D0%BC%D0%B5%D0%B9-%D0%BD%D0%B0%D0%B7%D0%BD%D0%B0%D1%87%D0%B8-%D0%BD%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80", "text": "Британският премиер Тереза Мей назначи Джереми Хънт за министър на външните работи на мястото на Борис Джонсън, предадоха световните агенции, като се позоваха на съобщение на нейната канцелария. Хънт, който досега бе министър на здравеопазването, е верен човек на Мей, отбелязва Асошиейтед прес. По-рано днес британското правителство бе разтърсено от оставките на министъра за Брекзита Дейвид Дейвис и на външните работи Борис Джонсън. Причина за тях станаха разногласията в кабинета за предстоящото излизане на Великобритания от Европейския съюз. Джонсън и Дейвис се обявяват за ясна и категорична раздяла с ЕС, т. нар. „твърд Брекзит\". Хънт, който на референдума през 2016 г. се обяви за оставане на Великобритания в съюза, подкрепя запазването на близки икономически отношения с блока, след като страната го напусне догодина.", "date": "2018.07.10", "title": "Мей назначи нов министър"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383901-%D1%81%D0%B2-%D1%87%D0%B5%D1%82%D0%B8%D1%80%D0%B8%D0%B4%D0%B5%D1%81%D0%B5%D1%82-%D0%B8-%D0%BF%D0%B5%D1%82-%D0%BC%D1%8A%D1%87%D0%B5%D0%BD%D0%B8%D1%86%D0%B8,-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2-%D0%BD%D0%B8%D0%BA%D0%BE%D0%BF%D0%BE%D0%BB-%D0%B0%D1%80%D0%BC%D0%B5%D0%BD%D1%81%D0%BA%D0%B8", "text": "    Град Никопол (в Армения) бил място на мъченическата смърт на Леонтий, Маврикий, Антоний, Александър и други с тях. Тези Божии угодници пострадали заради безстрашното изповядване на християнската вяра при царуването на Линикий в 319 година.      След като мъчителите им ги изтезавали жестоко, те им отрязали ръцете и краката, хвърлили ги в огън и най-сетне захвърлили костите им в река Ликос, където те се запазили в една плитчина до брега. Благочестиви люде ги взели и погребали. По-късно на същото място християните построили църква в чест на мъчениците.", "date": "2018.07.10", "title": "Св. четиридесет и пет мъченици, пострадали в Никопол Арменски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383912-10-%D1%8E%D0%BB%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "48 пр.н.е. - В Битката при Дирахиум Юлий Цезар едва избягва катастрофално поражение от Помпей Велики.   1212 г. - Голяма част от Лондон е изпепелена от пожар.   1547 г. - Във Франция се осъществява последният легален дуел, след което дуелите са забранени от краля, поради честите смъртни случаи, а през 1566 г. влиза в сила наказание със смърт при участие в дуел.   1584 г. - Вилхелм Орански е убит в дома си в Делфт, Холандия от Балтазар Жерар.   1778 г. - Американската революция: Кралят на Франция Луи XVI обявява война на Кралство Великобритания.   1847 г. - В САЩ пристига първата група от 47 китайски имигранти.   1878 г. - В Англия е използвана за първи път свирка от съдия по време на футболен мач.   1887 г. - Съставено е четиринадесетото правителство на България, начело с Константин Стоилов.   1913 г. - В Долината на смъртта, Калифорния, е отбелязана температурата 134 градуса по Фаренхайт, или приблизително 56,7 градуса по Целзий - най-високата температура на въздуха измерена в САЩ.   1938 г. - Хауърд Хюз поставя нов рекорд, като завършва околосветски полет със самолет за 91 часа.   1940 г. - Втората световна война: Германското Луфтвафе напада по въздуха британските конвои над протока Ла Манш, с което започва Битката за Британия (датата е спорна).   1940 г. - Втора световна война: Установен е Режим Виши във Франция.   1943 г. - Втора световна война: Започва Съюзническо настъпление в Сицилия.   1949 г. - След шест денонощия строеж е завършен Мавзолеят на Георги Димитров в София.   1962 г. - От Кейп Канаверал, Флорида, е изстрелян първият комуникационен сателит „Телстар\".   1966 г. - На връх Ботев е открита телевизионна и УКВ станция.   1969 г. - Народна република България ратифицира Договора за неразпространение на ядреното оръжие, подписан на 1 юли 1968 г.   1973 г. - Бахамите придобиват пълна независимост чрез Общността на нациите.   1985 г. - Френските специални служби потопяват кораба „Рейнбоу Уориър\", собственост на екологичната организация Грийнпийс, докато е в пристанището на Окланд (Нова Зеландия), за да осигурят провеждането на ядрен опит на атола Муруроа.   1990 г. - Тържествено е открито 7 Велико народно събрание във Велико Търново.   1991 г. - Борис Елцин полага клетва, като демократично избран първи президент на Русия.   1992 г. - Бившия панамски диктатор Мануел Нориега е осъден на 40 години затвор в САЩ заради разрешение страната му да бъде използвана за контрабанда на наркотици.   1994 г. - На Световното първенство по футбол в САЩ Националният отбор по футбол на България побеждава Националния отбор по футбол на Германия и се класира за полуфиналите.   2006 г. - Президентът на Полша Лех Качински назначава своя брат-близнак Ярослав Качински за премиер на страната, което е прецедент в световната политическа история.   2006 г. - При експлозия в Ингушетия е убит чеченския сепаратист Шамил Басаев.    ", "date": "2018.07.10", "title": "10 юли, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/383903-%D0%B6%D0%B0%D0%B1%D0%B0-%D1%81%D0%B2%D0%B5%D1%82%D0%BD%D0%B0-%D0%BE%D1%82%D0%B2%D1%8A%D1%82%D1%80%D0%B5-,-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%BE%D0%B3%D1%8A%D0%BB%D0%BD%D0%B0-%D1%81%D0%B2%D0%B5%D1%82%D1%83%D0%BB%D0%BA%D0%B0", "text": "Жителите на град Нешвил, в щата Тенеси (САЩ), станаха свидетели на любопитен факт - една жаба скочи на задната стена на къщата им, след като погълна светулка. Жабите обикновено ядат насекоми, но това, което привлече вниманието им, е, че тази жаба започнала да свети отвътре. Както обяснява Daily Mail, светенето не означава, че насекомото е живо. Това е химически процес, наречен \"биолуминесценция\", който генерира светлина. Тя се появява, когато кислород се комбинира с калций, при участието на веществата луциферин и луцифераза. В резултат се появява биолуминесцентен ензим, който излъчва ярка светлина.", "date": "2018.07.10", "title": "Жаба светна \"отвътре\", след като погълна светулка"}
{"url": "http://www.classa.bg/%D1%81%D0%B2%D1%8F%D1%82/item/383904-xiaomi-%D0%B8-huawei-%D1%89%D0%B5-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B5%D0%B2%D1%82%D0%B8%D0%BD%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B8,-%D0%BA%D0%BE%D0%B8%D1%82%D0%BE-%D1%88%D0%BF%D0%B8%D0%BE%D0%BD%D0%B8%D1%80%D0%B0%D1%82-%D0%B8-%D0%BA%D1%80%D0%B0%D0%B4%D0%B0%D1%82-%D0%B4%D0%B0%D0%BD%D0%BD%D0%B8-%D0%BE%D1%82-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5", "text": "В доклад, публикуван от The Washington Post тази седмица се казва, че десетки мобилни производители, включително китайските Huawei и Xiaomi, както и Blu от САЩ, ще шпионират данни на потребителите без съответното съгласие. Според анализа, тези марки да работят в партньорство с рекламни компании за мобилни устройства, като например тайванската GMobil, които чрез предварителен монтаж на \"софтуер\", най-вече в най-ниския клас устройства, е в състояние да получи достъп до различни кодове (като номера IMEI и MAC адреса). Xiaomi и Huawei са отрекли такива връзки, а GMobil заяви, че не носи отговорност за злонамерени или незаконни действия. Компанията за сигурност Upstream Systems, която е идентифицирала дейността на Gmobil, посочва, че целта й е да получи много специфични данни, като географско местоположение, за да изпрати персонализирана реклама на потребителя. В замяна на информацията, GMobil предлага на производителите безплатен софтуер и актуализации на фърмуера. Upstream Systems оценява, че GMobil партнира с повече от 100 производители на смартфони, има присъствие в близо 2000 модела смартфони с Андроид и достъп до повече от 150 милиона потребители в страни като Индия, Бразилия, Пакистан, Виетнам и дори в самия Китай. Продажбата на евтини смартфони за привличане на купувачите, но за сметка на тяхната лична информация, е стратегия, която работи преди всичко в държави, които нямат строги закони за поверителността.", "date": "2018.07.10", "title": "Xiaomi и Huawei ще продават евтини телефони, които шпионират и крадат данни от потребителите"}
{"url": "http://www.classa.bg/%D1%81%D0%B2%D1%8F%D1%82/item/383905-%D0%BC%D1%8A%D0%B6-%D1%81%D0%BF%D0%B0%D1%81%D0%B8-%D1%81-%D1%82%D1%83%D0%B8%D1%82-26-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BE%D1%82-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%BE%D1%80%D0%B0", "text": "Социалните и обществените медии в Индия похвалиха начина, по който пътник във влака е предупредил властите за предполагаемо престъпление, на което станал свидетел. Човекът видял във вагона си голяма група момичета от 10 до 14 - годишна възраст. Емоционалното им състояние и отношението към тях го разтревожили и той веднага споделил случая с няколко инстанции, чрез два последователни туита. \"Аз пътувам в експреса до Авадх (19040) в S5. В моя вагон има 25 момичета, всички малолетни и непълнолетни, някои от които плачат и всички се чувстват несигурни\" съобщава той, добавяйки, че \"вероятно са обект на трафик\" , След това той посочил: \"Следващата ни спирка е Багаха и след това Горахпур\". Получатели на посланието му били министрите на железниците на федерално и регионално ниво (в щата Утар Прадеш), както и офисът на индийския премиер Нарендра Моди. Половин час по-късно дошъл отговор от акаунта на Държавната полиция, която отбелязала съобщението с гриф \"За информация и предприемане на необходимите действия\". След това от местната полиция му писали, че шефът й е информиран за ситуацията. Мъжът бил все още във вагона, когато се появили цивилни агенти, около непълнолетните. Момичетата, чийто точен брой е 26, били придружени от двама мъже на възраст 22 и 55 години. И двамата били заловени от полицията. Вероятните жертви на трафик на хора идват от един и същи район на щата, а агентите проучват за къде са били транспортирани. \"След като били разпитани, момичетата са предадени на комисията по благосъстояние на децата\", информира полицейската служба, която след това се свързала със семействата на момичетата. Много потребители на мрежата описват човека като герой, не позволил подозрителната случка да отмине незабелязано.", "date": "2018.07.10", "title": "Мъж спаси с туит 26 момичета от предполагаем трафик на хора"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383893-%D1%80%D1%8F%D0%B4%D0%BA%D0%B0-%D0%B0%D0%BD%D0%BE%D0%BC%D0%B0%D0%BB%D0%B8%D1%8F-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5", "text": "Незапомнено ниски температури на водата в черноморските руски курорти доведе до забрана на къпането, наложена от властите в Краснодарски край. Водата ще стане комфортна за къпане най-рано след 2-3 дена, съобщи регионалният метоцентър, цитиран от информационните агенции.    Температурата на водата вчера е била в Новоросийск - 13 градуса, Туапсе и Анапа - 15-16 градуса, Геленджик и Сочи - 20–22 градуса. „Като цяло топлата вода скоро ще се върне, достатъчно е да се промени посоката на вятъра и всичко ще се нормализира за почиващите\", отбелязват местните синоптици.      Те уточняват, че промяната в температурата на водата е била свързана с активни атмосферни процеси и преместване на въздушни маси над Черно море. Вчера в редица курорти по Краснодарското крайбрежие къпането в Черно море е било забранено, тъй като според руските закони не е разрешено влизането във водата, ако температурата ѝ е по-ниска от 18 градуса по Целзий за възрастни и 20 градуса за деца.    Къпането в студена вода е крие огромен риск за живота заради внезапни спазми и преохлаждане на организма. Засега синоптиците не прогнозират в коя посока ще поемат студените морски талази, ако се промени посоката на вятъра.", "date": "2018.07.10", "title": "Рядка аномалия в Черно море"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383894-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-10-%D1%8E%D0%BB%D0%B8", "text": "ОВЕН ( 21 март - 20 април ) Очаква ви стресова ситуация, свързана с изясняване на отношенията. Близък приятел, ще ви провокира към конфликт и след това, ще ви обвини за всички смъртни грехове. Парите ще са ви достатъчни, за да помислите за обновяване на гардероба и външния вид. И не е нужно да се консултирате с някого, за да си купите нещо за себе си. ТЕЛЕЦ ( 21 април - 21 май )  Отличен ден за туризъм, спорт и семейни екскурзии сред природата. Всичко ще бъде чудесно, ако планирате ваканцията си предварително. Късмета в любовта, ще ви изглежда почти мистичен, но не бъдете прекалено лековерни. Новият ви любим, може да се окаже истински спекулант. От гледна точка на чувствата, а не на парите. БЛИЗНАЦИ ( 22 май - 21 Юни ) Днес се опитайте на всичко да гледате оптимистично, без да задълбавате. Така, ще бъде по-лесно, да оцелеете в този труден ден. С прехвърлянето на пари в друга сметка, бъдете внимателни-възможна е измама. В личната сфера, трябва да изчакате нещата да утихнат. Не се опитвайте, да изяснявате нищо.   РАК ( 22 юни - 23 юли ) Очаква ви много натоварен ден. Ще трябва да свършите толкова много, че дори да направите пътуване сами. Основното нещо е да не бързате и не се опитвайте да правите всичко наведнъж. В комуникацията с колегите е необходима гъвкавост, а пред шефовете, не се оплаквайте. Вечерта са възможни неприятни новини. ЛЪВ ( 24 юли - 23 август ) Препоръчително е да положите усилия, за да постигнете резултат във финансовата сфера. Разбира се, да броите парите си е приятно преживяване, но по някаква причина, ще решите да похарчите всичко, което сте натрупали. Тактичност, ще ви бъде необходима в любовта. Ако приложите правилната тактика, партньорът ще ви гледа с други очи. ДЕВА ( 24-ти август - 23 септември ) Може да се препънете, ако не озаптите своя ентусиазъм. Опитите ви да поправите мълниеносно всичко в работата си, може да доведе до многобройни грешки. В личния живот, колкото и да е странно, ще се нуждаете от здравословно чувство за хумор. Само без сарказъм, в противен случай отношенията ще се влошат. ВЕЗНИ( 24 септември - 23 октомври) Днес, няма да е най-добрият ден по отношение на решаването на бизнес и финансови проблеми. По-добре посветете деня на почивка, културни развлечения и общуване с близките. Ако времето позволява, отидете сред природата или работете на вилата. Трябва да избягвате нервното претоварване, то може да доведе до депресия.   СКОРПИОН ( 24 октомври - 22 Ноември ) Днес, денят, ще ви изглежда безоблачен и щастлив. Особено, ако получите обещани пари, по сметката си. Не се опитвайте незабавно да харчите всичко, отделете си пари за почивка. Възможно е също, вашите близки да се нуждаят от спешна помощ. Ако ги затрупате с щедрост и топлина,това ще ви се отплати, в близко бъдеще.   СТРЕЛЕЦ ( 23 Ноември - 21 Декември ) Не се препоръчва да се отпускате прекалено рано, защото може да загубите доста перспективи в работата си. В личния живот, може да се наложи да направите важен избор. Тук без интуицията си, няма да минете. Битовите и семейни проблеми, ще решите леко, но финансовите, ще се окажат по-сериозни, отколкото ви е изглеждало преди. КОЗИРОГ (22 Декември - 20 януари ) Днес, ще бъдете подложени на голямо напрежение, което ще продължи до края на деня. Може би сами сте се настроили така? От лечение на хронични заболявания не се отказвайте. Ако това е сезонна алергия или гастрит, тогава използвайте вече тествани средства. Ще е добре, също да започнете лека диета или някакъв вид спорт.  ВОДОЛЕЙ ( 21 януари -  19  февруари ) Очаква ви емоционален ден, когато нещата ще се развиват непредсказуемо, в случай че загубите контрол над себе си. Добър шанс за успех в бизнеса, ще имат тези, които са инвестирали в стоки. В семейния живот могат да възникнат проблеми, свързани с преместване или смяна на жилището. Не бързайте с плащането на пари, от личната си сметка.   РИБИ ( 20 февруари - 20 март ) Съществува риск от материални загуби. Особено, ако не знаете думата \"икономия\". Сизифов труд - знаете ли какво е това? Тогава не е нужно да правите неща, с които не сте много запознати или не носят печалба. В любовните дела напротив, ще сте на висота. Може да очаровате човек, който преди това дори не ви е забелязвал.  ", "date": "2018.07.10", "title": "Дневен хороскоп 10 юли"}
{"url": "http://www.classa.bg/%D1%81%D0%B2%D1%8F%D1%82/item/383895-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0", "text": "Дейвис напусна рано тази сутрин, oбяснявайки, че не може да застане зад позицията на кабинета за бъдещите отношения с Европейския съюз, вдъхвайки сили на евроскептичните тори, които настояват за \"твърд\" Брекзит.   Британският външен министър Борис Джонсън подаде оставка, а премиерът Тереза Мей я е приела, съобщи Ройтерс. „Скоро ще бъде обявено кой ще го замени на поста. Премиерът благодари на Борис за работата му\", се казва в съобщение от кабинета на Мей.   Днес Мей е обсъдила с дълбоко разединеното си правителство предложенията си за излизането на страната от Европейския съюз, но Джонсън е решил, че не може да ги подкрепи.   \"Днес следобед министър-председателят прие оставката на Борис Джонсън като министър на външните работи. Заместникът му ще бъде обявен скоро. Премиерът благодари на Борис за работата му\", обяви говорител на \"Даунинг стрийт\".   Според The Guardian след днешната среща Джонсън е определил предложенията на Мей за Brexit като \"опит да се излъска изпражнение\".   По-рано стана ясно, че оставките си са подали и министърът по въпросите на Brexit Дейвид Дейвис и неговият заместник Стийв Бейкър. Напускането и на Джонсън ще задълбочи кризата в управлението на Мей и ще увеличи шансовете тя да бъде изправена пред вот на недоверие.   Дейвид Дейвис напусна рано тази сутрин, oбяснявайки, че не може да застане зад позицията на кабинета за бъдещите отношения с Европейския съюз, вдъхвайки сили на евроскептичните тори, които настояват за \"твърд\" Брекзит.   Поводът за оставката на Дейвис бе споразумението, което правителството постигна след цял ден преговори в резиденцията на премиера в петък. То действително е по-меко от първоначалните обещания за Мей за почти цялостно скъсване с правилата на ЕС.   Макар да не е официална позиция и все още да не е коментирано от Брюксел, то ще бъде отправна точка за преговорите за отношенията след \"развода\" - а за тях няма много време   Оставката на Джонсън дойде малко преди Тереза Мей да се изправи пред парламента и да говори за новия план за Брекзит.   Пред депутатите тя заяви, че правителството трябва да е готово за всички възможни сценарии за излизането на Обединеното кралство от ЕС, но преходният период от март 2019 г. до декември 2020 г. няма да бъде удължаван. Няма да има и втори референдум за Брекзит.   Мей разкритикува ЕС, че трябва да разгледа по-бързо и задълбочено новата й преговорна стратегия за Брекзит, тъй като има риск Обединеното кралство да напусне блока без сделка.   Мей предлага свободни търговски зони за Великобритания и ЕС. Предвижда се обаче след напускането Европейският съд да няма има юрисдикция в Обединеното кралство.   Пред депутатите Мей обяви, че всички подробности около преговорната стратегия на правителството ще бъдат публикувани в четвъртък в т.нар. \"Бяла книга\" за Брекзит.   Британският финансов министър Филип Хамънд каза днес, че дава пълната си подкрепа за плана на Мей, защото той поставя \"най-напред работните места и защитава благоденствието на страната\".   Предизвиканата от Брекзит бъркотия е проблем, който няма да изчезне с политически напускания, заяви председателят на Европейския съвет Доналд Туск по повод оставките на британските министри.   Политиците идват и си отиват, но проблемите, които те са създали за народа си, остават. А предизвиканата от Брекзит бъркотия е най-големият проблем в историята на отношенията между ЕС и Великобритания, заяви Туск в Брюксел.", "date": "2018.07.10", "title": "Борис Джонсън подаде оставка"}
{"url": "http://www.classa.bg/%D1%81%D0%B2%D1%8F%D1%82/item/383896-%D1%82%D1%80%D1%8A%D0%BC%D0%BF-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D0%BF%D0%B0%D0%B4%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "Америка плаща за НАТО много повече от всяка друга страна. Това не е нито честно, нито приемливо, написа президентът на САЩ в Twitter   Доналд Тръмп нападна Европа за малкия принос към НАТО, съобщи Нова телевизия.   В навечерието на голямата среща на Алианса в Брюксел, президентът на Съединените щати каза, че Европа трябва да направи значително повече, отколкото в момента.   \"Америка плаща за НАТО много повече от всяка друга страна. Това не е нито честно, нито приемливо\", написа Тръмп в Twitter.   В двустранни срещи с милиардера лидерите на големите европейски страни обещаха, че ще повишат разходите за отбрана.", "date": "2018.07.10", "title": "Тръмп отново нападна Европа"}
{"url": "http://www.classa.bg/%D1%81%D0%B2%D1%8F%D1%82/item/383897-%D0%BF%D1%8A%D1%80%D0%B2%D0%B0%D1%82%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D0%B5%D0%B2%D1%80%D0%BE%D0%BF%D0%B0", "text": "Ще стане ли Белгия най-новата ислямска държава в Европа?       Лидерите на белгийската партия ИСЛЯМ, очевидно искат да превърнат Белгия в ислямска държава. Те наричат проекта си „ислямска демокрация“ и крайната дата за изпълнение е 2030 година. „Програмата е объркващо проста: да се заменят всички граждански и наказателни кодекси със закона на шариата.“ – френското списание  „Европейската столица (Брюксел), ще бъде мюсюлманска до 20 години“. –  .     Френският акроним на белгийската партия   (от англ. език – ИСЛЯМ) означава „Integrity, Solidarity, Liberty, Authenticity, Morality“, или „Неприкосновеност, Солидарност, Свобода, Автентичност, Морал“. Лидерите на партия ИСЛЯМ се стремят към превръщане на Белгия в ислямска държава. Те използват термина „ “ и са определили крайна дата на проекта:  .       Според френското списание  , „програмата е объркващо проста: да се заменят всички граждански и наказателни кодекси със закона на шариата“. Създадена през 2012 г., партия ИСЛЯМ веднага получава впечатляващи резултати. Цифрите са тревожни.   Ефектът от тази нова партия, според политолога Себастиен Бусоа, може да бъде „ „. Някои белгийски политици, като  , вече се застъпват за забрана на партия ИСЛЯМ.   Френското седмично списание  , разяснява детайли от плановете на партия ИСЛЯМ:  – „предотвратяване на пороците, чрез забрана на заведенията за игри (казина, игрални зали и агенции за залагания) и лотарията.“  – разрешаване на носенето на мюсюлмански забрадки в училище.  – споразумение за празнуване на ислямските религиозни празници.  – всички училища в Белгия да предлагат месо „халал“ („чисто“) в менютата си.  –  , един от тримата основатели на партията, също предлага сегрегация на мъжете и жените в обществения транспорт.   През 90-те години, Ахруч е принадлежал към Белгийския ислямски център, гнездо на ислямския фундаментализъм, където са вербувани кандидати за джихад в Афганистан и Ирак.   Партия ИСЛЯМ знае, че демографията е на нейна страна. Ахруч казва: „след 12 години, Брюксел ще бъде съставен главно от мюсюлмани“.       Политическото движение започва в Моленбек, „ „, „гнездо за вербуване на кандидати за Ислямска държава в Ирак и Левант“. Джихадистите са размишлявали върху терористични атаки в цяла Европа и дори в  . В момента, 21 от 46   са мюсюлмани.     „Европейската столица“, пише  , „ще бъде мюсюлманска до 20 години“.     Партия ИСЛЯМ работи в благоприятна среда. Според кмета на Брюксел, Иван Майер, всички джамии в европейската столица са „ „. Наскоро белгийското правителство прекрати дългосрочното отдаване на най-голямата и най-старата джамия в страната,  , на саудитското кралско семейство,“като част от програмата за борба с радикализацията“. Според властите, джамията е „ „.  от миналата година показва, че полицията е разкрила   в Моленбек с подозрения за връзки с джихадизма.   Вероятно е време на сънлива Белгия да се събуди и осъзнае какво се случва, защото прогнозите не са добри! Основен източник: Gatestone Institute  /всички останали източници са посочени в статията/  ", "date": "2018.07.10", "title": "Първата ислямска държава в Европа"}
{"url": "http://www.classa.bg/%D1%81%D0%B2%D1%8F%D1%82/item/383898-%D0%B0%D0%BF%D1%82%D0%B5%D0%BA%D0%B0%D1%80%D0%BA%D0%B0-%D0%BD%D0%B0%D0%B4%D1%83%D0%BF%D1%87%D0%B8%D0%BB%D0%B0-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BD%D0%B4%D0%BE%D0%BC%D0%B8,-%D0%BA%D0%BE%D0%B8%D1%82%D0%BE-%D0%BF%D1%80%D0%BE%D0%B4%D0%B0%D0%BB%D0%B0-%D0%BD%D0%B0-%D1%87%D1%83%D0%B6%D0%B4%D0%B8%D1%82%D0%B5-%D1%84%D0%B5%D0%BD%D0%BE%D0%B2%D0%B5-%D0%B2-%D1%80%D1%83%D1%81%D0%B8%D1%8F", "text": "По време на Световното първенство по футбол 2018 аптекарка в Нижни Новгород е надупчила презервативите, които е продала на чуждестранните фенове.   .     , обясни действията си аптекарката.   Самата Людмила е родила две деца след Олимпиадата през 1980 година.   Управата на аптеката изобщо не оцени обаче старанията на Людмила и са я накарали да напише молба за напускане по собствено желание.", "date": "2018.07.10", "title": "Аптекарка надупчила всички кондоми, които продала на чуждите фенове в Русия"}
{"url": "http://www.classa.bg/%D1%81%D0%B2%D1%8F%D1%82/item/383899-%D0%BD%D0%B0%D1%82%D0%BE-%D0%B2-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%BD%D0%B0-%D1%88%D0%BE%D1%83%D1%82%D0%BE-%D1%82%D1%80%D1%8A%D0%BC%D0%BF", "text": "Шоуто \"Тръмп\" пристига на турне. Европейските съюзници от НАТО се чудят какво ли ще им сервира егоцентричният американски президент този път. И тайно се надяват, че бедите няма да са прекалено големи.               Егоцентричният американски президент ще превземе централните заглавия на медиите през седмицата. Не е изключено да поуплаши европейските си съюзници и Канада. Когато пие чай с британската кралица като нищо би могъл да извърши нещо нетактично, а след някоя партия голф в шотландския си хотел, може и да се побратими с руския автократ Путин по време на историческата среща на върха във Финландия. Сред европейските съюзници от НАТО цари несигурност. Никой не знае какво ще донесе европейското турне на американския президент, който днес отново е на предизборна вълна с познатия си лозунг „America First\". Тръмп със сигурност отново ще замеря европейските си партньори с абсурдни изчисления за нивото на американските отбранителни разходи.   И макар европейците да отпускат все повече пари за своите армии, както бяха и обещали, на Тръмп това все му се струва недостатъчно. Който иска да разбере що за човек е този президент, би трябвало да чуе предизборната реч, произнесена от него миналата седмица в Индиана. В нея той нападна лично германската канцлерка Меркел и попита какво Германия дава на САЩ в замяна на това, че американската армия гарантира сигурността. Германците предпочитали да си въртят енергийния бизнес с руснаците, а американците били полезните идиоти, които плащали цялата сметка. Точно с тази ситуация Тръмп няма намерение да се примири, поради което отправя прикрити заплахи, че би могъл да изтегли американските войски от Европа, ако скоро не види пари. Защита срещу заплащане?   Сред най-черните фантазии на дипломатите от НАТО се върти и вариантът за някакъв вид ценоразпис, по който да се плаща на американските войски в Европа. Защита срещу заплащане – това не е ли всъщност рекет? Досега никой в Алианса не е разсъждавал в подобни икономически категории. Та нали НАТО би трябвало да се гради върху политическите стойности! Доналд Тръмп обаче е бакалин по душа разсъждава именно така. Той си търси изгодата и се бори за нея със зъби и нокти, без да го е грижа за досегашните най-близки съюзници. Подобно поведение той вече демонстрира по време на срещата на върха на Г-7 в Канада. Би било изненадващо, ако не се възползва от същия успешен, според него, метод и сега – по отношение на НАТО. Европейците трябва да са подготвени за това, че Тръмп смесва търговските конфликти с политиката за сигурност. \"Искате ядрена защита срещу руснаците? Тогава внасяйте американските стоки без мито в Европа!\" Това е най-простото уравнение, от което Тръмп би могъл да се възползва.   Мъжът в Белия дом предпочита да се показва в компанията на диктатори и автократи, вместо да се разправя със старите си съюзници, на които гледа като на неравностойни паразити. НАТО иска да докаже на Тръмп, че все повече държави-членки се доближават до целта да отпускат два процента от БВП за отбрана. Германия обаче напредва твърде бавно по този път, а Бундесверът е в окаяно състояние. Дееспособността на европейските войски като цяло е крайно слаба. А Ангела Меркел ще трябва да рапортува в Брюксел, знаейки за този „незащитен фланг\". Тръмп с удоволствие ще се възползва от това сега, когато предстоят изборите за Конгрес през ноември. Нали се намира в изборна борба за изборите за Конгрес пред ноември.     Полското министерство на отбраната скицира бъдещите отношения в НАТО. Поляците предложиха да отпускат по два милиарда долара годишно за разполагането на допълнителни американски войници на своя територия. Тази търговско-рекетьорска сметка може да се хареса на Тръмп и да му послужи за модел. Страните-членки на НАТО могат само да се надяват, че президентът на най-голямата военна сила ще потвърди ангажимента си към общата отбрана на Алианса. В най-неблагоприятния вариант Тръмп би могъл да заплаши, че ще прекрати този ангажимент, за да наложи волята си. Това не е изключено, защото още преди две години, по време на предизборната си кампания, Тръмп обяви, че НАТО е \"напълно излишен\". А докато се изгради мощна отбранителна алтернатива на НАТО вътре в ЕС, ще минат години. И тя едва ли би могла да замести изцяло военните способности на САЩ.   Ще повлияе ли Тръмп на Путин?   Дипломатите от НАТО гледат със страх и към срещата на върха с Владимир Путин, чиято империя в очите на редица страни-членки на НАТО представлява заплаха за Европа. Списъкът с парливите проблеми е доста дълъг: От украинския конфликт до кибервойните. И Доналд Тръмп би следвало остро да постави тези въпроси пред Путин. Срещата в Брюксел смята да гласува съответната препоръка. Дали обаче Тръмп ще си спомни за нея в Хелзинки е трудно да се предскаже, също както и редица други неща. В предизборната си реч в Индиана Тръмп заяви, че за срещата си с Путин е подготвен за всичко. Добро ли е това, или пък лошо? Ако нещата се развият в полза на НАТО, Тръмп би могъл да окаже влияние върху Путин. Ако нещата се развият зле, фронтовете ще се втвърдят още повече. Сигурно е само едно: Погледнато през очилата на американския президент, „шоуто Тръмп\" отново ще се увенчае с успех. Още отсега в ушите ни звучи натрапливата самооценка на президента, който е убеден в собственото си величие. НАТО, Кралицата, Путин? It's gonna be great!\" /Ще бъде страхотно!/", "date": "2018.07.10", "title": "НАТО в очакване на \"шоуто Тръмп\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/383900-%D0%BA%D0%B0%D0%BA%D0%B2%D0%BE-%D1%81%D0%BC%D0%B5-%D0%BD%D0%B8%D0%B5-%D0%B7%D0%B0-%D0%BA%D0%B8%D1%82%D0%B0%D0%B9%D0%BA%D0%B0%D0%BA%D0%B2%D0%BE-%D1%81%D0%BC%D0%B5-%D0%BD%D0%B8%D0%B5-%D0%B7%D0%B0-%D0%BA%D0%B8%D1%82%D0%B0%D0%B9", "text": "Разбира се, че би било чудесно да се отворим към невероятната китайска икономика. Но какъв ни е интересът да го правим в пакет с Източна Европа? И какво изобщо сме ние за Китай?               Срещата 16+1 добавя още една доза разочарование от злополучното последно разширяване на изток. Усещането на западноевропейците е, че Източна Европа гледа да се продаде на този, който дава повече, без да мисли за обща стратегия и сигурност, да не говорим за спазването на човешките права, които Пекин нерядко нарушава.   Новият Път на коприната („Един пояс, един път\") е свързан с изграждане на инфраструктура. Онази инфраструктура, която иначе изграждаме благодарение на европейската солидарност. Фондовете не стигали, каза г-н Борисов, та затова нека дадат още. Само че за прагматичните китайци ние не сме част от обща територия, където бедните трябва да настигнат богатите, а коридор, през който да минат стоките им. И ако ще отпуснат нещо, това ще са заеми на пазарен принцип. Затова и резултатите от тези срещи са по правило доста по-скромни от очакванията, че свободните китайски капитали ще се излеят върху региона.     Антиевропейски нюанс?   Разбира се, че би било прекрасно да се отворим към невероятната китайска икономика. Питам се обаче какъв ни е интересът да го правим в пакет с Източна Европа и докога ще бъдем „посткомунистически\" страни? Може би това е групата на бенефициерите - клиентела на фондове, която шантажира стара Европа с това, че може да си намери по-богат меценат? Балканският регион има място в една транспортна стратегия, но защо тук са и Вишеградци, които са на друго, конкурентно трасе за новата „коприна\", а ги няма Турция, Австрия, Франция? Човек остава с впечатлението за някакъв антиевропейски нюанс, а лидерите трябва да са усетили тревогата на много наблюдатели, щом и китайският премиер Ли Къцян, и българският му колега Бойко Борисов се почувстваха длъжни да заявят, че срещата е в интерес на един силен ЕС и не се опитва да го разцепи.   С Китай възкръсват древните фантазии за приказно богатия Изток. На върха на кризата Гърция продаде 65% от пристанище Пирея, с което не само отвори врата за силно конкурентните китайски стоки, но и предупреди ЕС, че ако не е той, има кой друг да ѝ помага. В България раздумката е повече за вътрешна употреба. Какво ли не се изприказва - че ще строят „Белене\", че ще прокопаят тунел под Шипка. Най-екзотична беше идеята на Соломон Паси за построяване на нов „Ориент експрес\" Пекин-София-Лондон със свръхбързи влакове. Стискам палци! Но да кажа, че малко ме притеснява мисълта за маси от китайски туристи - те са свикнали на диснифицирано наследство, а това ще възроди строежа на бутафории, който тъкмо позатихна. Нали сме шампиони в това да се пригаждаме и харесваме.   В крайна сметка разбирам, че са се споразумели основно да изнасяме за Китай една трета от тютюна си. И ще правим глобален център, в който да учим китайците как се работи с ЕС (кога станахме калайджии...). Каквото и да е, поне помечтахме.   Китай и Русия - прилики и разлики   Употребата на Китай като предизвикателство е доста по-различна от употребата на Русия, която използват не само източни, но и западни популисти. Последно в тази редичка се нареди италианското правителство, чийто вицепремиер Салвини заяви, че ако зависи от него, още утре ще свали санкциите срещу Москва. Замисълът очевидно е този: да се прави напук на европейските институции, да се денонсират общи решения. Не че самата Русия, със скромна икономика някъде между Италия и Испания, е чак толкова важна. По същия начин тези хора гордо отхвърлят европейски позиции за мигрантите, за климата, за финансовата дисциплина и каквото още дойде от Брюксел.   За разлика от Русия, която и до днес е най-голямата колониална страна, Китай традиционно не е експанзионистично настроен. Самото име на страната означава „централна държава\". И ако ти си в центъра на света, защо ти е да ходиш да колонизираш другите? През 15 век китайците имат много по-съвършени кораби от европейците, пътуват с тях чак до Африка, но императорът решава да ги унищожи, защото смята, че взаимодействието с чужди страни ще подкопае властта му. Ако се замислим, ще установим, че тази най-стара, най-многолюдна, а вече и отново втора по богатство империя е удивително миролюбива за мощта си.    Изключение в новата история е присъединяването на Тибет през 1950 година, но това е свързано с войнственото време на комунизма, което там, впрочем, преодоляват по-рано от нас. Ричард Никсън осъзнава, че тази страна може да бъде спечелена за лагера на мирното търговско съревнование - за разлика от войнствения Съветски съюз. И каквото и да мислим за маневрите в Китайско море и споровете около различни острови, нали не си представяте, че Китай може да си присвои Тайван така, както Русия анексира Крим? Просто едната империя заложи на военната, другата на икономическата сила. Едната опитваше да завладее Африка, организирайки кървави революции, другата днес инвестира там в пътища, мини и заводи.   Мечтания и реалности   Вероятно това обяснява позитивната реакция дори на десните в България: вярно, че не е демокрация, но Китай е избрал пътя на капиталистическото съревнование, а не на военния шантаж. Дето се казва, една здрава ръка за бизнеса дори е от полза - ако помните, по време на перестройката много дейци се кълняха в челния пример на диктатора Пиночет. Днес империята на пожизнения председател Си Дзинпин, която периодически затваря дисиденти и блогъри, дори се оказа основен стожер на свободната търговия. А Съединените щати, доскорошният най-голям поддръжник на икономическата свобода, тръгнаха към див протекционизъм.   В тази най-голяма в историята търговска война Китай следва афоризма на Дън Сяопин: „Крий талантите си, чакай да ти дойде времето\". А това май доста противоречи на нагласите в Източна Европа, която се впусна в един припрян капитализъм на принципа взимай и бягай. В този смисъл не ми се вярва Китай да разчита особено на нас. Разглежда ни по-скоро само като транзитна територия. Важна за него е стара Европа, която може да му бъде съюзник в очертаващата се дълга битка срещу обезумяла Америка.", "date": "2018.07.10", "title": "Какво сме ние за Китай"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383891-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D1%80%D0%B5%D1%88%D0%B8", "text": "Памела Андерсън ще пристигне на световното първенство по футбол в Русия за утрешния полуфинал между Франция и Белгия в Санкт Петербург от 21:00 часа българско време.      51-годишната актриса има връзка със защитника на \"петлите\" Адил Рами и ще лети с полет, специално нает от Френската футболна федерация за семействата и близките на играчите.Атрактивната блондинка, станала световноизвестна с участието си в сериала \"Спасители на плажа\" през 90-те години на миналия век, е била сред последните, които са потвърдили, че ще пътуват за Санкт Петербург.", "date": "2018.07.10", "title": "Памела Андерсън реши..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383892-%D0%B2%D0%B5%D0%BD%D1%86%D0%B8-%D0%B2%D0%B5%D0%BD%D1%86-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0", "text": "Бившата годеница на рапъра Венци Венц заработва при него като танцьорка. Сексапилната Пепи кълчи снага в заедение на плажа в Лозенец, където бившият й тази година стопанисва плажната ивица, пише \"Телеграф\". Хубавицата била назначена от авера на Венци Димитър Тодоранов, който не искал да се лиши от танцовите й умения. Пепи и рапърът се засичат доста често, но отношенията им са повече от хладни. Срещите им са особени мъчителни за Пепи, тъй като бившият й е на Лозенец с новата си, която вече е бременна от него.      Както знаете, Венци Венц и танцьорката бяха сгодени, но внезапно се разделиха с гръм и трясък. Те не обявиха причината за раздялата си, но според запознати изпълнителят е искал да има дете, докато Пепи го отрязала. След раздялата им той набързо я замени с брюнетката Мелани и двамата вече очакват първия си наследник.", "date": "2018.07.10", "title": "Венци Венц изби рибата!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383890-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%BC%D1%83-%D0%BD%D0%B0%D0%BD%D0%B5%D1%81%D0%B5-%D0%BD%D0%BE%D0%B2-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80", "text": "Втората съпруга на естрадния певец Веселин Маринов - Цветанка, го е сменила с бивш заместник-кмет, пише \"Телеграф\". Преди дни - навръх Еньовден, 47-годишната хубавица е сключила трети брак с инж. Янко Янков, който далеч не е случаен. И ако на трубадура хич не му върви в личния живот невярната му половинка се врече във вярност на известен политик и предприемач.      Хубавата блондинка седем години след развода с Веско успя да омагьоса бивш заместник кмет по строителните въпроси в Благоевград. Сватбата била тайна и се състояла по Еньов ден, разкрива щастливата булка. Сред гостите може да бъде забелязан градоначалника от областния център. Атанас Камбитов бил кум на двойката. Венчавката била извършена в храма „Свети Апостоли Петър и Павел\".      А булката била заведена пред олтара от сина й Кристиян. За гостите имало изискано парти сред градина от цветя в синьо и бяло. Поканени били бг звезди да веселят гостите. Сред тях била Кристина Димитрова, която е приятелка на булката, Гъмзата и ансамбъл „Българе\". За младоженеца се знае, че се махна от зам. кметския пост и сега се занимава с частен бизнес. Консултира фирми в строителството. Госпожа Господинова-Янкова пък върти няколко различни бизнеса.      Основният е с недвижими имоти и с производство на естествен бг сладолед. За който има пазар зад граница.И ако на Цветанка живота й се подрежда по мед и масло бившият й Веселин Маринов не може да се похвали със същото. Все още не си е намерил подходящата половинка. С която да сключи брак. Макар да свързват името му с най-различни жени.", "date": "2018.07.10", "title": "Бившата на Веско Маринов му нанесе нов жесток удар!"}
{"url": "http://www.classa.bg/%D1%81%D0%B2%D1%8F%D1%82/item/383902-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%BE%D1%82-%D0%BE%D0%BA%D0%B5%D0%B0%D0%BD%D0%B0-%D1%84%D1%80%D0%B0%D0%B3%D0%BC%D0%B5%D0%BD%D1%82%D0%B8-%D0%BD%D0%B0-%D0%BC%D0%B5%D1%82%D0%B5%D0%BE%D1%80%D0%B8%D1%82%D0%B0,-%D0%BF%D0%B0%D0%B4%D0%BD%D0%B0%D0%BB-%D0%B2-%D1%81%D0%B0%D1%89", "text": "Екип от американски учени е успял да локализира на дъното на Тихия океан и да извлече на повърхността два малки фрагмента от метеорита, който пресече земната атмосфера на 7 март. Според Ню Йорк пост, НАСА имала доста точна представа къде метеоритът е ударил океана и търсенето отнело само няколко часа. За това са допринесли 22 доклада на няколко астрономи и свидетели, забелязали огненото кълбо на западния бряг, които американското Meteor общество регистрира в деня след падането, съобщава Daily Mail. \"Много новинарски източници съобщаваха за проблясък на светлина и гръм покрай брега на Вашингтон\". Регионът за търсене е бил доста малък, на около 26 километра от брега на САЩ. Изследователите използвали под водата две автономни превозни средства, Hercules и Argus, управлявани дистанционно. Двете твърди тела, които били открити, били \"заловени\" от експериментална магнитна плоча, предназначена да сканира дъното, в координация с други инструменти. Експертът на НАСА Марк Фрийз заяви, че фрагментите \"са разтопени от влизането в атмосферата, като емайл върху керамика\". Засега оценката на двата фрагмента на космическия обект е предварителна. Екипажът на кораба \"Наутилус\", който ги извлече, е успял да ги предостави само за кратък анализ по пътя към пристанището. Експертите смятат, че те са продукти на термоядрен синтез, след като външният слой на метеорита се изпарил, нещо, което лабораторията на НАСА все още не е доказала.", "date": "2018.07.10", "title": "Извадиха от океана фрагменти на метеорита, паднал в САЩ"}
