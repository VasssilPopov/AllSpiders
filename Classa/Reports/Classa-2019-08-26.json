{"url": "http://www.classa.bg/%D1%81%D0%B2%D1%8F%D1%82/item/399223-%D0%B8%D1%80%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%80%D0%B8%D1%84-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B1%D0%B8%D0%B0%D1%80%D0%B8%D1%86,-%D1%82%D1%80%D1%8A%D0%BC%D0%BF-%D1%81%D0%B8%D0%BB%D0%BD%D0%BE-%D0%B5-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD", "text": "Иранският външен министър Мохамад Джавад Зариф пристигна в Биариц, където от вчера се провежда срещата на върха на Г-7, предадоха световните агенции, като се позоваха на иранското външно министерство и на френското президентство.     Говорителят на иранското външно министерство Абас Мусави написа в Туитър, че Зариф е пристигнал в Биариц, но няма да преговаря или да се среща с американски представители там. Френското президентството също потвърди, че Зариф е в Биариц и че ще разговаря с френския си колега Жан Ив Льо Дриан, но че не е предвидена никаква среща с делегацията на Тръмп. По-рано днес сайтът за проследяване на полети Флайтрадар24 съобщи, че ирански държавен самолет Еърбъс 321 е кацнал в Биариц, след като по-рано тази седмица е летял до европейски столици, посетени от Зариф. Френски дипломатически източник пояснява, че визитата на иранския първи дипломат в Биариц е по инициатива на Париж, а не на Г-7. Доналд Тръмп обаче е бил информиран за посещението.     Решението за поканата към Зариф да дойде в Биариц два дни след като беше приет в Елисейския дворец се вписва в усилията на френския президент да създаде условия за деескалация на напрежението, да се обсъди какво ще стане след изтичането на споразумението по иранската ядрена програма и да се говори за иранската балистична програма, допълва френският източник.     Той добавя, че Зариф идва в Биариц заради много съществените разговори с лидерите на Г-7 вчера вечерта. Решението за поканата към Зариф е било взето след края на вечерята снощи на лидерите на Г-7, посочва дипломатът. Президентът на САЩ Доналд Тръмп  не е бил предварително информиран от Франция, че иранският външен министър Мохамад Джавад Зариф ще има среща с френската делегация в кулоарите на срещата на върха на Г-7 в Биариц, предаде Ройтерс, като се позова на представител на Белия дом, допълва БТА. Иран иска да изнася най-малко 700 000 барела петрол дневно , а в най-добрия случай и до 1,5 милиона барела, ако Западът желае да преговаря с него за спасяване на яденото споразумение от 2015 година, казаха днес пред Ройтерс двама ирански представители и един дипломат. В знак на добра воля и стъпка напред за отваряне на възможност за преговори, отговорихме на френското предложение. Искаме да изнасяме 700 000 барела петрол дневно и да ни се плаща в брой (...) това е само като начало. Количеството трябва да достигне 1,5 милиона барела дневно, каза високопоставен ирански представител, пожелал анонимност. Друг представител уточни, че иранската програмата за балистични ракети \"не може и няма да\" подлежи на преговори. Подчертахме го ясно и открито, допълни той. Иранските представители не разясниха споменатото френско предложение, отбелязва Ройтерс. Ирански дипломат каза, че страната му изключва преговори по правото си за обогатява уран и по иранския цикъл за производство на ядрено гориво, а \"в замяна ще бъдем изцяло ангажирани с ядреното споразумение от 2015 година\". Източници от петролния сектор заявиха пред Ройтерс, че иранският петролен износ е намалял през юли до 100 000 барела дневно заради американските санкции, наложени, след като САЩ се изтеглиха от ядреното споразумение миналата година.", "date": "2019.08.26", "title": "Иранският външен министър Зариф пристигна в Биариц, Тръмп силно е изненадан"}
{"url": "http://www.classa.bg/%D1%81%D0%B2%D1%8F%D1%82/item/399224-%D0%BD%D0%B0-%D1%81%D0%B5%D0%B2%D0%B5%D1%80,-%D0%BF%D0%BE-%D0%BF%D1%8A%D1%82%D1%8F-%D0%BD%D0%B0-%D1%83%D0%B8%D1%81%D0%BA%D0%B8%D1%82%D0%BE", "text": "Шофирането в обратно движение с дясно кормило се оказа изпитание. На всяко кръстовище и завой внимаваме и се подсещаме един друг как трябва да завием и да се престроим. Объркването е непрекъснато. Все се оглеждаш първо в неправилната посока. Левият завой у нас, с изчакване на насрещното движение, тук всъщност е десен. Отначало по магистралата нямаше проблеми, но още не подозирахме какво ни очаква по на север. Двупосочните пътища в Шотландия не са толкова широки като у нас. Като седиш на кормилото отдясно и срещу теб минава насрещното движение, подскачаш от притеснение и се буташ по-наляво. И насреща ти фучат с максималната разрешена скорост дори камиони и тирове. Шофьорите тук са безстрашни и се разминават на косъм.  И тая избуяваща зелена растителност навлиза отстрани в пътя, на места е като тунел. С колата току ошмулим зеленината отстрани и настъпваме банкета на пътя.       До Пърт все пак беше магистрала. Отделяме на градчето обидно малко време, въпреки че е старата столица на Шотландия. Обикаляме пеш, колкото да го уважим, красивите му стари улици. Типичните каменни сгради, със заведения и магазини в първите етажи, а тук-там и благотворителни магазини, каквито у нас са непознати. Асоциацията за рака на гърдата си има магазин за модни дрехи, приходите отиват за борба с това заболяване. На стотина метра се вижда друг подобен магазин, на асоциацията по сърдечни заболявания във Великобритания. И магазин на Армията на спасението и т. н. Видях и магазин „Балканска храна”, на витрината му нямаше абсолютно нищо българско. Българското сирене по света е известно като гръцко, българското кисело мляко и то е „йогурт грийк стайл”. Край реката Тий и на много места по улиците се виждат скулптури, над всичко се извисява островърха катедрала, кръстена на шотландския светец Св. Ниниън, един от католическите мисионери по тия земи в IV век. Тук също прави впечатление, че из града се срещат азиатци, но   Единственият „по-южен” емигрант тук, когото мернахме, беше около 35-годишният управител (собственик) на индийския ресторант. Където пък всичките три сервитьорки бяха млади и руси момичета, вероятно някои от тях бяха студентки на временна работа през лятото. И другаде из Северна Европа е подобно – в Льовен до Брюксел в индийски ресторант видях същата картина – млади руси момичета сервитьорки, наставлявани от шеф шкембелия индиец.  ", "date": "2019.08.26", "title": "На север, по пътя на уискито"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/399225-%D0%BA%D0%B0%D0%B6%D0%B8-%D1%81%D0%B8,-%D0%B3%D0%BE%D1%81%D0%BF%D0%BE%D0%B6%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%BE%D0%B6%D0%B5-%D0%BF%D1%8A%D0%BA-%D0%B4%D0%B0-%D1%82%D0%B8-%D0%BE%D0%BB%D0%B5%D0%BA%D0%BD%D0%B5", "text": "Продължават свирепите спекулации на енергийната борса, които водят до извеждането на август до третия най-скъпият месец, по отношение цената на тока, след януари и юли 2019-та г. По този повод и във връзка с активните мероприятия на политико-медийно-енерГЕПИйна мафия да отклони вниманието от истинската причина решихме да и забием поредната треска в петата. Ето как изглежда тя. \r\n   \r\n \r\n В края на идната седмица чакаме отговора на министърката на тези въпроси, които, ако ги получим в тяхната цялост и пълнота, може да вдигне завесата и мощно да освети механизма на провежданите спекулации, които изстрелват цената на тока към космоса.  \r\n   \r\n   Но даже и да не отговори и да не ни предостави исканите данни това пак ще бъде пряко признание, че сме бръкнали точно в раната и сега боли. \r\n Видео клиповете по-долу са пряко свързани с темата и всички до един са от последните месеци, от октомври 2018-та до юли 2019-та години. \r\n       \r\n \r\n \r\n \r\n \r\n \r\n \r\n \r\n", "date": "2019.08.26", "title": "Кажи си, госпожо министър! Може пък да ти олекне?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/399226-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B0%D1%82%D0%B0-%D0%B4%D0%B5%D1%81%D0%B5%D1%82%D0%B4%D0%BD%D0%B5%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D1%8A%D1%80%D1%86%D0%B8%D1%8F", "text": "Война-между 19 и 28 октомври 1925 г.      Наложени са репарации в размер на 300 млн. лв. България няма право да има авиация, флот и артилерия, а армията ни не може да надвишава 33 хиляди войници, в това число с пограничната стража. Най-облагодетелствана за сметка на България от Ньойския договор е Гърция. Освен Егейска Македония, населена предимно с българско население, тя получава и българските територии в Западна Тракия, които тогава са единственият ни излаз на Бяло море. Гръцките политици обаче мечтаят да възстановят Византия и окупират егейското крайбрежие на днешна Турция. В последвалата война обаче Ататюрк разгромява гърците и през 1922 г. те напускат Мала Азия. Но мегаломанията не напуска политиците в Атина и те търсят реванш срещу някой друг. Погледите им са насочени срещу обезоръжената и почти беззащитна България, която по това време се намира и в международна изолация.     Претенциите на Гърция се простират от Петрич и Неврокоп (дн. Гоце Делчев) до Пловдив и Южното Черноморие. Тя струпва войски по българската граница и чака удобен повод… Поводът Гърция да нападне България е намерен при един инцидент на 19 октомври 1925 г. В местността Демир капия на наша земя български граничари копаят кладенец. Към 14,30 ч гръцки патрул навлиза в българска територия и ги обвинява, че копаят окопи. Пререканието преминава в престрелка, при която един гръцки войник е убит, а един гръцки офицер е тежко ранен. Българската страна настоява да бъде образувана българо-гръцка комисия, която да разследва инцидента, както е според изискванията на Обществото на народите (ОН), предшественика на днешната ООН. В Атина обаче не желаят международна комисия. Необходимият им повод е намерен. Гръцкият министър-председател ген. Пангалос заповядва на войските от Трети армейски корпус, с численост около 100 хиляди души, да навлязат в България и да окупират Петрич, а Четвърти армейски корпус да се насочи от Драма и Кавала към гр. Неврокоп (дн. Гоце Делчев). В този участък от границата с 80 км дължина българската армия разполага само с 300 бойци от пограничната стража. Те поемат върху себе си първата атака призори на 22 октомври, когато 6-а дивизия от 3-ти гръцки армейски корпус навлиза на българска територия. България е изненадана, а и няма необходимите военни сили да се противопостави. По заповед на военния министър ген. Иван Вълков към границата се отправят подкрепления, състоящи се от 9 роти с 18 картечници и 12 оръдия с обща численост около 1000 войници. Силите са крайно неравни – срещу 100-хилядна гръцка армия застават общо 1300 български войници без тежко въоръжение. В първите часове на войната българските сили отстъпват, а гърците превземат селата Кулата, Марино поле, Долно Спанчево, Чучулигово, Ново Ходжово, Пиперица, Лехово, Марикостиново, Тополница, Петрово и Дрангово. Гръцкото настъпление се забавя, защото гръцките войници се впускат в грабежи на покъщнина и добитък по българските села. В това време българските сили се окопават около Рупите и гара Ген. Тодоров. Правителството изпраща зов за помощ до секретариата на Обществото на народите в Женева и разпорежда на българските войскови части да се въздържат от военни действия. Непосредствената цел на гръцката армия е да превземе гр. Петрич и оттам да си отвори пътя по долината на р. Струма.  Освен с малобройната българска войска обаче гръцката армия се сблъсква с една добре организирана сила в този район – четите на ВМРО. След края на Първата световна война ВМРО възстановява своята революционна дейност и изгражда на територията на Пиринска Македония много стройна военна организация. Във всяко село там е създадена въоръжена селска милиция. Към 1924 г. в Пиринска Македония ВМРО разполага с 15-16 хиляди въоръжени мъже плюс четите на организацията, които действат на територията на Сърбия и Гърция. Още на другия ден след инцидента на границата лидерът на ВМРО Иван Михайлов разпорежда на струмишкия окръжен войвода Георги Въндев да започне мобилизация на наличните сили и да ги съсредоточи около Петрич. В града пристига и военният инструктор на четите на ВМРО за Пиринска Македония. Той е о.з. кап. Борис Бунев, брат на легендарната революционерка Мара Бунева, която три години по-късно ще застреля в центъра на Скопие шефа на сръбската полиция Прелич.  От други райони на страната се стичат още доброволци и мобилизирани членове на селските и градските чети на ВМРО. От Вардарска Македония (която е под сръбска власт) пристигат и четите на войводите Милан Постоларски с 260 души, Георги Гевгелийски – с 200 души, както и четата на Димитър Димашев и Никола Манчев – с 350. Към 22 октомври, в момента на гръцкото нахлуване, ВМРО е събрала за отбраната на Петрич около 4500 четници, разделени в пет отряда, които заемат позиции около града. Най-ожесточени са сраженията на 22 и 23 октомври, когато гръцките войски от юг и от запад започват настъпление, подкрепено с артилерия и авиация. Гръцката армия открива силен оръдеен огън по гарите Петрич и Марино поле. И все пък в сраженията през тези два дена гръцкото настъпление е спряно от четите на ВМРО. На 25 октомври гръцката армия предприема ново настъпление срещу Петрич и отново е отблъсната. Гръцкото настъпление спира. В следващите дни на някои участъци на фронта гърците са разбити и минават в отстъпление. При това цял един гръцки полк, отделил се от основните сили, е обкръжен и напълно унищожен от четите на ВМРО. Чети на ВМРО извършват диверсии и в тила на гръцката армия, в самата гръцка територия. На 27 октомври Обществото на народите разпорежда на Гърция незабавно да прекрати военните действия срещу България и изпраща към района военни представители на Англия, Италия и Франция. На 28 октомври гръцкото правителство издава заповед за изтегляне на своите войски от българска територия. Гръцката армия се изтегля безславно на 29 октомври 1925 г., понесла поражение не от редовна войска, а от мобилизирани чети на ВМРО, селяни и доброволци. Кметът на гр. Петрич отправя до ръководството на ВМРО следния благодарствен адрес:  “Благодарение дисциплината, решителността, саможертвуванието на нелегалните борци на поробена Македония и на местните градски и селски чети, чиито добродетели за пореден път се констатираха от нас и които са плод на Вашия ум, труд и обич към Родината и Българското племе, се предотврати българската катастрофа, се отблъсна зад пределите на царството и се срази многочисленият и превъзхождащ във въоръжението неприятел. Спаси се честта на свободната ни част от Македония, честта на България и респективно на гр. Петрич.” На 29 октомври Съветът на ОН назначава специална анкетна комисия да разследва конфликта. Анкетната комисия констатира, че са опожарени 12 български села, 15 000 бежанци са напуснали родните си места, а цивилните жертви от Петрич и околните села са около 40 души. На основата на доклада на комисията Общото събрание на ОН осъжда Гърция като агресор и отрежда да бъдат заплатени на България репарации в размер на 30 млн. лв.  Така приключва необявената десетдневна война между Гърция и България и за пръв и последен път едно решение на Обществото на народите е изпълнено и влиза в сила. В тези събития България показва, че макар и разоръжена и без армия, има народ, който е сплотен и готов да спре всеки агресор. Няколко месеца по-късно гръцкият министър-председател ген. Пангалос е свален от власт, съден и разстрелян за позора, който е донесъл на Гърция. Малко хора знаят за една съвсем кратка война между България и Гърция точно преди 85 г., продължила само 10 дни и отново увенчала със слава силата на българското оръжие. Събитията се развиват между 19 и 28 октомври 1925 г. и тръгват от един граничен инцидент. След края на Първата световна война България е наказана жестоко от победителите. С Ньойския договор от 27 октомври 1919 г. на България са отнети Македония, Беломорието, Западните покрайнини и Южна Добруджа.  ", "date": "2019.08.26", "title": "Неизвестната десетдневна война България-Гърция"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/399227-%D0%BF%D1%80%D0%BE%D1%84-%D0%B2%D1%83%D1%87%D0%B5%D0%B2%D0%B0-%D0%B4%D0%B5%D0%BB%D1%8A%D1%82-%D0%BD%D0%B0-%D0%BB%D0%BE%D1%88%D0%B8%D1%82%D0%B5-%D0%BA%D1%80%D0%B5%D0%B4%D0%B8%D1%82%D0%B8-%D1%83-%D0%BD%D0%B0%D1%81-%D0%BD%D0%B0%D0%BC%D0%B0%D0%BB%D1%8F%D0%B2%D0%B0", "text": "Делът на лошите кредити у нас намалява, а банките ни удовлетворяват всички изисквания на Европейската централна банка. Това каза проф. Христина Вучева в предаването „Тази сутрин” по бТВ Нямаме причини да се безпокоим, че ще настъпи кой знае каква промяна, добави тя. Има хора, които не успяват да се справят със сроковет за погасяване на кредитите, но процентът не е такъв, че да повлияе на банковата система, обясни експертът.             Проф. Вучева смята, че няма нищо притеснително в новите правила за погасяване на задълженията към банките, които влязоха в сила след 30 юни 2019 г. Според тях при забавена вноска автоматично ни вкарват в черен списък и получаване най-висок рисков профил. Банките нямат изгода да изгонят клиентите си, има си вътрешни правила и разпоредби, водят се и разговори, допълни тя. Проф. Вучева обясни също, че всякакви методики за погасяването на кредитите са полезни, а включването в черен списък няма да навреди на самия получател. Освен това тя опроверга слуховете, че се очаква страшна криза в сектора. Институциите имат опит, а обективният анализ показва, че страшна депресия няма да се случи, обясни експертът.", "date": "2019.08.26", "title": "Проф. Вучева: Делът на лошите кредити у нас намалява"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/399228-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D1%8A%D0%BB%D0%B3-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%81-200-%D0%BC%D0%BB%D0%BD-%D0%BB%D0%B2-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%BA%D1%83%D0%BF%D0%BA%D0%B0%D1%82%D0%B0-%D0%BD%D0%B0-f-16", "text": "200 млн. лева нов дълг под формата на държавни ценни книжа се очаква да бъде поет от правителството. Това ще бъде поредната дългова емисия, след като страната ни реши да плати наведнъж изтребителите Ф-16. Финансовото министерство предлага облигации от 20-годишната емисия, отворена през юни тази година. Именно тогава за първи път в историята на България на пазара бяха пуснати държавни ценни книжа, чийто падеж е след 20 години. Тази година страната ни има право да поеме максимум един милиард лева нов дълг. Освен 20-годишните облигации финансовото министерство на няколко пъти пуска и книжа за 10 години и половина, като към тази емисия също има сериозен интерес, особено от страна на банките. Това е обяснимо, тъй като ценните книжа се считат за сигурен инструменти, макар и със сравнително ниска доходност. Ако бъдат одобрени поръчки за 200 милиона лева от днешната емисия, общо новопоетият дълг за годината ще бъде 900 млн. лева или близо до лимита, записан в бюждета.     Новите задължения се налагат заради сделката за изтребителите, която частично се финансира по този начин. В средата на август министърът на отбраната Красимир Каракачанов обяви, че парите за военните самолети вече са преведени в Съединените щати в специална сметка на България, както е записано по договор. Неведнъж управляващите са заявявали, че страната ни може да плати техниката наведнъж. Новопоетият дълг отива във фискалния резерв, чието ниво правителството поддържа много над изискуемия в бюджета минимум.", "date": "2019.08.26", "title": "Държавният дълг се увеличава с 200 млн. лв. заради покупката на F-16"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/399229-%D0%B4-%D1%80-%D0%B4%D0%B5%D1%87%D0%BE-%D0%B4%D0%B5%D1%87%D0%B5%D0%B2-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BA%D1%80%D0%B8%D0%B2%D0%B0-%D0%B5%D0%B4%D0%BD%D0%B0-%D0%BA%D0%BB%D0%B8%D0%BD%D0%B8%D1%87%D0%BD%D0%B0-%D0%BF%D1%8A%D1%82%D0%B5%D0%BA%D0%B0", "text": "Д-р Дечо Дечев, управител на НЗОК, коментира в сутрешния блок на бТВ какво трябва да покрива една клинична пътека и какво ще се доплаща.  „За първи път тази година в наредбата на всяка клинична пътека ще бъде включено пределно ясно какво се покрива от НЗОК и какво не се покрива. Причина за това са частниците болници, където има куп обяснения или просто се връчва едно листче. Не искам да ви обяснявам докъде стига творчеството“, каза д-р Дечев.      „Има лечебни заведения, в които се заплаща за всеки леглоден. Таксата стартира от 70 лв. Ако сте пет дни по клинична пътека, пет дена се заплаща, а Касата поема всичко“, добави той.  „Безгранично творчество – ВИП стая в някои болници е, ако има паста за зъби и шапка за баня“, допълни д-р Дечев.", "date": "2019.08.26", "title": "Д-р Дечо Дечев коментира какво трябва да покрива една клинична пътека"}
{"url": "http://www.classa.bg/%D1%81%D0%B2%D1%8F%D1%82/item/399230-%D1%81%D0%BA%D1%8A%D0%BF%D0%BE%D1%82%D0%BE-%D0%B4%D0%B0%D1%82%D1%81%D0%BA%D0%BE-%D0%BC%D1%8A%D0%BB%D1%87%D0%B0%D0%BD%D0%B8%D0%B5", "text": "Никой не се съмнява, че газопроводът “Северен поток-2” ще бъде изграден рано или късно. Цялата острота на въпроса е само кога. Ако Дания забави одобрението до декември тази година, вероятно до 1 януари 2020 г. газът няма да достигне в Европа по новия газопровод. Това означава, че Русия ще бъде принудена при различни условия да сключи ново споразумение за изпомпване на газ през украинската газотранспортна система. В този случай всички козове остават в ръцете дори не на Украйна, а на САЩ.     Русия ще продължи стабилно да снабдява русофобския украински режим с финанси и ще остане зависима при износа на газ от капризите на украинската политика, докато Америка получава шанс да прокара проекта си за доставка на втечнен газ. Той е по-скъп и следователно общият производствен разход на всички европейски продукти ще се увеличи леко - това е плюс за американските интереси. Освен това газопроводът е и политически проект на Русия и Европа, който след среща на Владимир Владимирович с френския президент Еманюел Макрон придобива ясно изразена форма. Наскоро писахме за този потенциален съюз. Дания изведнъж се превръща в точката, в която световните финансови и геополитически интереси се пресичат. В началото на август в печата се появи текстът на официалната жалба на дъщерното дружество на “Газпром”, компанията Nord Stream 2 AG: „Забавянето на проекта ще доведе до значителни финансови загуби за “Северен поток-2”. И това всъщност се казва от германците, които знаят как да си броят парите. В документа се казва още, че разходите, свързани с изпращането на заявление за одобрение на третия вариант на маршрута, вече възлизат на повече от 100 милиона евро. Допълнително забавяне в изпълнението на проекта, според изчисленията на компанията, може да доведе до допълнителни разходи от 560 милиона евро. Така действията на Дания ще доведат до допълнителни разходи за изграждането на газопровода в размер на 660 милиона евро (около 740 милиона долара). Тоест, процентите се повишават почти всеки ден. На този фон изведнъж се появява наполовина шеговито - полусериозно изявление на Доналд Тръмп за намерението му да купи Гренландия и медиите дори публикуват приблизителната цена на годишните вноски. Почти пустата Гренландия, припомняме, принадлежи на Дания, към която американският президент миналата седмица беше на път да отиде и внезапно промени решението си. Освен това слуховете за придобиването на острова не създават най-благоприятния фон в Датското кралство. Датското почти двугодишно мълчание за Северен поток-2 засега заплашва да стане най-скъпото мълчание в историята, но датчаните, ако продължат дори и месец, може да останат без работа. Окончателното решение за продължаване на строителството ще бъде взето в близко бъдеще. И ще положат газопровод, ако не в икономическите води на Дания, то в международните - със сигурност. Това съобщиха през юли едновременно директорът на “Газпром” Алексей Милер и на “Северен поток-2” Матиас Уорниг.  ", "date": "2019.08.26", "title": "Скъпото датско мълчание"}
{"url": "http://www.classa.bg/%D1%81%D0%B2%D1%8F%D1%82/item/399231-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-7-%D1%81%D0%B5-%D0%BE%D1%82%D0%BA%D1%80%D0%BE%D0%B8%D1%85%D0%B0-%D0%BC%D0%B5%D1%82%D0%BE%D0%B4%D1%8A%D1%82-%D0%BC%D0%B0%D0%BA%D1%80%D0%BE%D0%BD-%D0%B8-%D0%BC%D0%B5%D1%82%D0%BE%D0%B4%D1%8A%D1%82-%D1%82%D1%80%D1%8A%D0%BC%D0%BF", "text": "Изкуството на дипломатическия удар и изкуството на сделката - тези два лидерски метода се откроиха в първите два дни на срещата на върха на Г-7 в Биариц, отбелязва Франс прес в свой материал, цитиран от БТА. Изкуството на дипломатическия удар бе методът, до който предпочете да прибегне френският лидер Еманюел Макрон, домакинът на форума на върха. Сред дипломатическите удари, които той поднесе преди самата среща на върха, бяха срещата му с руския президент Владимир Путин в Брегансон и новината, че през ноември ще се срещне отново с китайския лидер Си Дзинпин. После Макрон организира работен обяд с Тръмп точно преди вечерята, с която стартира официално срещата на върха Г-7. А във втория ден изненадата дойде и от визитата в Биариц на иранския външен министър Мохамед Джавад Зариф. Чрез този метод на действие Макрон иска да подчертае колко е полезна личната връзка с всеки лидер, обясняват съветниците му. Той иска да покаже, че във всички конфликти трябва да се говори с всеки и ако е възможно да се играе ролята на посредник, което ще постави Франция отново в центъра на играта на международната сцена. На срещата на върха освен това Макрон се опитва да превърне отново Г-7 в неформален дискусионен клуб между големите сили в света. Заради това няма и да има заключително общо комюнике в края на срещата, което лидерите дори не четат. Ако си спомним предишната среща на върха на Г-7 в Канада, тогава Доналд Тръмп дори отказа да подпише подобен документ. Сега Макрон опитва да постигне напредък по конкретни въпроси, като например уреждане на международните кризи.     За Амазония например, той обяви, че темата ще е приоритетна на срещата и предупреди, че Франция ще блокира споразумението ЕС-Меркосур, за да протестира срещу отношението на Бразилия по въпроса за катастрофалните горски пожари и борбата с климатичните промени. За това той обаче не предупреди своите испански и германски съюзници, които протестираха срещу подобно блокиране на сделката Методът на Тръмп, който също се открои на срещата на Г-7 в Биариц, е този, в който сделките, търговията и икономиката са от значение. Верен на миналото си на бизнесмен и на двустранния си подход в международните отношения, Тръмп говори досега в Биариц по търговски въпроси. Сделка с Япония, преговори с Великобритания, остри коментари за търговската война с Китай и никакви коментари за пожарите в Амазония, за климата и за Иран. Според американски представители французите на тази среща на върха поставят акцента върху проблеми, вълнуващи френското общество, като равенството между мъжете и жените и климатичните промени, оставяйки икономиката на втори план. Двата подхода на Макрон и на Тръмп обаче породиха някои рискове за френския президент. След вечерята в първия ден от срещата на върха той обяви постигането на важен напредък - получава съгласието на съюзниците си, сред които и Тръмп, за да предаде общо послание на Иран, казаха дипломатически източници. Час по-късно Тръмп открито го опроверга. Загрижен да не предизвика сблъсък с първата сила в света, Макрон намали претенциите и заговори само за общи цели спрямо Иран и за това, че той не е получил официален мандат за преговори с Техеран. Което обаче не му попречи да поднесе нов театрален обрат с визитата вчера на Зариф в Биариц. Според анализатора от Международната кризисна група Робърт Мали това е знак, че Макрон се опитва да постигне по един много енергичен начин нещо като споразумение между САЩ и Иран. Ако успее, това за него ще е голяма победа, ако се провали, никой няма да му се сърди. Но си остава и рискът Макрон да изглежда като политик, който жестикулира много, но чиито инициативи не водят до нищо. За Амазония например вчера вечерта Г-7 все още не бяха се споразумели по обещаните от Макрон спешни мерки, а това се смята за ключово досие, което може да покаже колко ефикасен е Г-7 и методът Макрон.    ", "date": "2019.08.26", "title": "На срещата на Г-7 се откроиха методът Макрон и методът Тръмп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/399232-%D0%B2%D0%B5%D1%81%D0%B5%D0%BB%D0%BE-%D0%B5,-%D1%85%D1%83%D0%B1%D0%B0%D0%B2%D0%BE-%D0%B5-%D0%B8-%D0%BE%D1%82%D0%B2%D1%81%D1%8F%D0%BA%D1%8A%D0%B4%D0%B5-%D1%81%D0%B5-%D1%87%D1%83%D0%B2%D0%B0-%D0%BC%D1%83%D0%B7%D0%B8%D0%BA%D0%B0", "text": "  Неделя Искрено се надявам хората, които четат това, да са над 70. За години говоря, не за бройка. Само те още търсели смисъл и послание. Цитирам ви онова фамозно проучване за музикалните ни вкусове. Най-харесвани у нас били народните ритми. Дрън-дрън, та пляс. Като чуят хоро и всички се хващат, особено медиите. Никой не забеляза, че според допитването феновете на джаза излизат повече от тия на сръбското, а рап и класика са с равни проценти. Подобни куци текстове трябваше веднага да ни покаже що за поп-фолк е самата социология, ама ние си рипнахме по традиция. От мен да знаете, който плаща, той поръчва музиката. Народна мъдрост за трендовете. В тоя хоровод на мисли, нямам търпение да чуя и Слави какви ще ни ги възпява от есента. Иначе най-пренебрегнато е творчеството на Пенка. Като ни пее, кой ли ми я слуша... Понеделник Гори Амазония! Баш когато е най-необходим, няма дъжд за тая дъждовна гора. Съвсем уместно сме притеснени за природата в нашия си хабитат - фейсбук. Какво се случва тая година?! Първо Нотр Дам, после Сибир, Амазония, сметището на Дупница... Човечеството е длъжно да съхрани за идните поколения тези емблематични забележителности! Така от недоглеждане вече изгубихме част от флората си. Цветанов изгоря без време, завалията. Уви, случва се понякога. Покрай сухото гори и закупеното с него. Всъщност да не бързаме с вайкането, с подходящо наторяване всякаква растителност пак избуява. Видяхте ли го бай ви Цецо по носия в Жеравна? Като пиле Феникс от пепелта. Истинска народна музика за взора е това там. Как човек да не е оптимист за планетата ни; как да не тропне с цървул, па да не отговори по нашенски на социолозите?! Вторник Какво става?! Уж летен сезон, а Ламбо е приет по спешност в болница, тръбят новините. Тазобедрена става, ясно. Нещата се под контрол, напразно бихте така драматично тъпана. Стига сте плашили с бомби, ей! И таз добра, така да ми преигравате в ефир с тазове. Ние сме много чувствителни към легендите си и с цялото ни уважение няма да ги оставим да мира, особено като ни е скучно. Каква по-добра физиотерапия от това да те разнасят по преки включвания, Мастер... А, още бомби! Така де, сигнали за бомби. Към четири летища, БНТ и \"24 часа\". Абе кажете си го направо шест летища, че и медиите са ни бая летливи и вече се обърквам кой откъде изхвърча и къде каца. Били изпратени с гугъл транслейт от анонимни доставчици. За сигналите говоря, не за журналистиката тоя път. Кибер-ченгетата ни викат, че владеели ситуацията. Да разбирам, че \"ТАД груп\" ще бъдат държани отговорни, нали така? Сряда Като стана дума за киберсигурност и хоп - ето ви новина. Вицепремиерката Марияна Николова (знам, че бяхте забравили, че имаме и такава) е назначена за председател на Съвета по киберсигурност. Каква главоломна кариера прави тази дама, не ми говорете повече за женска репресия. Хубавото е, че самата тя се чувства достойна, понеже имала някаква карта. По принцип за тази службица е достатъчна членска карта на ГЕРБ, но нейната била друга - сертификат, че ползва уърд. Вие се подхилквате, но хората с народната музика от проучването не правят истинска разлика межу ки-бер и розо-бер. Чувам, че щяло да има \"Матрицата 4\". Това също ще става сигурно за подготовка на компютърни кадри. Ако Николова обещае да я гледа, съм напълно ок със сигурността. То и без това като ни лъснаха данните, какво повече могат да ни вземат? На кибербосия киберцървулите ли? Четвъртък Чувате ли фанфарите на победата? Една легенда си отива - ще махат перките по Графа. Преди това някакъв гражданин с кози крак разбута няколко, понеже съпругата му с козите си крачета се спъвала в тях. Гражданино, взимай пособието си и отивай при паметника на Съветската армия, очевидно в теб ни е градоустройствената надежда за промяна. Уви, късно е демократичната общност да те издигне за кмет, вече имаме достатъчно наши хора, които да не изберем. Ох, пак се сетих за картата на Николова. Хората се шегуват, ама то както е тръгнало, утре ще цъфне кметски кандидат с карта за градския транспорт. Вие бихте ли гласували за чак толкова народен човек? Както и да е, тепърва ще видим кой как ще си изиграе картите. Петък Евала за тротинетките из центъра обаче. Адски напредничава хипстърия! Хем пазят околната среда (въпреки токсичните си батерии), хем са по-скъпи от копърка до летището (ама по хубавия начин). Като малък си мислех, че футуристичният транспорт ще е скейтборд на въздушна възглавница, но като анализирам вдетиняването ни, май бъдещето принадлежи на бебешки колички с личен бариста. Тарантино чакал дете. Дано ви хареса повече от последното му творение, че ми писна да слушам как сте си излизали по средата на филма. Човек трябва да остане до края, ако иска да зачене каквото и да е. Но и вас ви разбирам де, искате да ви се играе по гайдата, нали сте си платили. Нека не се отплесва така тоя Тарантино, че за времетраенето на филма му ние с вас по две-три ключови теми отхвърляме в социалките. Събота Писаха ми мейл, че Павел, Венци Венц и Дара имат ново парче. Не знам реална ли е тая заплаха, или е пак анонимен гугъл транслейт. Страх ме е да го чуя, защото това е най-прекият път после да отговарям в допитвания, че предпочитам класическа чалга пред това тяхното. Оперния скандал чухте ли? Примата Дарина Такова пожелала да преподава в Музикалното училище, но й казали, че има някаква процедура за спазване и да се яви на комисия. Това, естествено, й било под нивото и тя изпяла една ария горест пред възвишената публика от фейсбук (тая, дето социология не я лови). Като доловило гюрултията, сензитивното ухо на културния министър Банов, запретнал ръкави и той, та изкомпозирал един пост с настояване за оставката на директорката. Класика, приятели. Такива възвишени сюжети в чалгата няма. Прекрасен урок беше преподаден на учениците, евала на всинца ви! Цялата ни система вече функционира главно през фейса. А там е пламенната Амазония на приложната социология. С такива културни деятели как после нашенското няма да е по-разпространено от класическата музика...", "date": "2019.08.26", "title": "Весело е, хубаво е и отвсякъде се чува музика"}
{"url": "http://www.classa.bg/%D1%81%D0%B2%D1%8F%D1%82/item/399220-%D0%BD%D0%B0%D0%B4%D0%B2%D0%B8%D1%81%D0%BD%D0%B0-%D1%81%D1%8F%D0%BD%D0%BA%D0%B0%D1%82%D0%B0-%D0%BD%D0%B0-%D0%BF%D1%83%D1%82%D0%B8%D0%BD", "text": "Въпреки че Владимир Путин няма да присъства на срещата на „Голямата осморка\", присъствието му се усеща невидимо, отбелязва журналистът от Le Figaro. В крайна сметка Еманюел Макрон се срещна с него малко преди срещата на върха и, най-вероятно, ще повдигне въпроса за възстановяването на отношенията с Русия, а Доналд Тръмп излезе с предложение да върне Русия в „Голямата осморка\".     Още през 1980 г. френският президент Валери Жискар д'Eстен преди срещата на върха на „Голямата седморка\" се срещна със съветския лидер Леонид Брежнев и получи обещанието му да намали присъствието на съветските военни в Афганистан. Както припомня Le Figaro, тази маневра позволи на Москва да си възвърне инициативата в дипломатическата област и косвено да присъства на срещата на върха. Тогава Франсоа Митеран обвиняваше френския президент, че е станал   на СССР. Сега   вече ще присъства на новата среща на върха на „Голямата седморка\", пише авторът на статията. Така че, още преди всички срещи, Русия беше обект на дискусия. Тази задача беше улеснена от Доналд Тръмп, който предложи да я върне в „Голямата осморка\". Според журналиста този въпрос ще се превърне в една от основните спънки в Биариц, защото Канада, Германия и Великобритания категорично се противопоставят на подобна инициатива. На свой ред Еманюел Макрон счита за важно, че \" , но едва след уреждането на украинския въпрос. Според него връщането без условия би било  ,   и  . Макрон се надява да организира нова среща в нормандския формат, той вижда европейски път за Русия, ако и тя да се обръща към Азия. Така той ще се опита да разчита на срещата с Путин, за да смекчи сегашните кризи от Иран до Либия и Сирия. Той се опитва да се придържа към реализма в политиката. А Русия преди няколко години се завърна на международната сцена и стана главен играч в редица ключови въпроси от Сирия до Иран. Без нея е невъзможно да се разрешат големите международни кризи. Така че Емануел Макрон, вероятно в Биариц ще говори за това колко е важно да се установят отношения с Русия.  , заяви Макрон тази седмица. През 2018 г. нито един лидер не говори за връщане на Русия в „Голямата осморка\". И тази година Доналд Тръмп открито каза това. Ще стане ли срещата на върха през 2020 г., която ще се проведе в САЩ, тази, при която Русия се върне в  , пита авторът на статията. Според него всичко зависи от това какви стъпки ще предприеме руският лидер по отношение на Украйна. „ , цитира изданието неназован дипломат, който също изрази загриженост относно   на Елисейските Полета относно атаките на Путин срещу международния световен ред. Той настоява, че връщането в „Голямата осморка\" на страна, която се е отдалечила от демократичните ценности, противоречи на възгледите на страните от „осморката\". Журналистът на Le Figaro обаче отбелязва, че дори и да не присъства физически на срещата на върха, Русия може да й повлияе.    ", "date": "2019.08.26", "title": "Надвисна сянката на Путин"}
{"url": "http://www.classa.bg/%D1%81%D0%B2%D1%8F%D1%82/item/399221-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B1%D0%B0%D0%BD%D0%BA%D0%B0-%D0%B2%D1%80%D0%B5%D0%BC%D0%B5-%D0%B5-%D0%B4%D0%BE%D0%BB%D0%B0%D1%80%D1%8A%D1%82-%D0%B4%D0%B0-%D1%81%D0%B5-%D0%B7%D0%B0%D0%BC%D0%B5%D0%BD%D0%B8-%D1%81-%D0%BD%D0%BE%D0%B2%D0%B0-%D1%80%D0%B5%D0%B7%D0%B5%D1%80%D0%B2%D0%BD%D0%B0-%D0%B2%D0%B0%D0%BB%D1%83%D1%82%D0%B0", "text": "Такова нещо, скъпи другари, не сме чували отдавна. Сега е ясно защо Макрон придоби смелост. Зад него стои цял отбор, това е координирана екипна игра. \r\n Марк Карни, ръководителят на Централната банка на Великобритания, току-що призова за замяна на долара с нова резервна валута: \r\n “ н”. \r\n   \r\n   По този начин се предлага да се замени нарязаната хартия, произведена от Федералния резерв, с нова глобална х...йня- “Либра” (това е криптосурогат, който се лансира от “Фейсбук”). Той предлага да замени гнилия носител и дискредитираните механизми с нови, оставяйки паразитната същност на системата. Характерно е, че основният въпрос остава зад кулисите - кой ще контролира емитирането на тази х...йня и по какви конкретни правила ще се случи? \r\n           На обикновен език. Предлага се да се изхвърлят както Съединените щати, така и националните държави като цяло настрани като досадни боклуци и да се заменят с глобална структура. И там ще има седнали умни талмудисти - не по-малко умни от сегашните във Федералния резерв - и ще направляват всичко. Справедливо. Както те я усещат справедливостта. \r\n Да, това е призив към самия Нов световен ред, за който “теоретиците на конспирацията” говорят толкова дълго. \r\n   \r\n \r\n", "date": "2019.08.26", "title": "Британската централна банка: Време е доларът да се замени с нова резервна валута"}
{"url": "http://www.classa.bg/%D1%81%D0%B2%D1%8F%D1%82/item/399222-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B2%D0%B8%D0%B6%D0%B4%D0%B0-%D0%BF%D0%BE%D0%B4%D0%BE%D0%B1%D1%80%D0%B5%D0%BD%D0%B8%D0%B5-%D0%BD%D0%B0-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D0%B7%D0%B0-brexit-%D1%81%D1%8A%D1%81-%D1%81%D0%B4%D0%B5%D0%BB%D0%BA%D0%B0", "text": "Трудно ще бъде да се удовлетвори американското искане за търговска сделка между САЩ и Великобритания след Brexit. Това заяви британският премиер Борис Джонсън пред телевизия ВВС след срещата си с американския президент Доналд Тръмп, състояла се по-рано днес в кулоарите на форума на Г-7 в Биариц, предаде БТА. В интервюто Джонсън посочи още, че САЩ искат търговска сделка до година след британското напускане на ЕС, запланувано за 31 октомври. Премиерът допълни, че да се осъществи това искане ще бъде трудно. Според него шансовете Великобритания да договори сделка за Brexit с ЕС се подобряват, но изходът от всичко това е крайно непредвидим, ето защо страната трябва да е готова и за вариант без сделка. Пред друга британска медия - телевизия ITV - Джонсън каза, че Лондон няма плати в пълен обем компенсацията в размер на 39 милиарда британски лири, ако се стигне до хаотичен Brexit, предаде ТАСС. Така Джонсън де факто потвърди информации в британски медии, че Лондон по свое усмотрение ще намали компенсацията за излизане на страната от ЕС от 39 милиарда лири на 9 милиарда лири в случай на Brexit без сделка. Сумата на компенсацията беше съгласувана с Брюксел от предшественичката на Джонсън - Тереза Мей, припомня ТАСС.     В същото време в рамките на днешната си среща с председателя на Европейския съвет Доналд Туск, Джонсън отново категорично заяви, че Великобритания ще напусне ЕС на 31 октомври при каквито и да е обстоятелства, съобщи британски представител след разговор на двамата лидери. Джонсън каза на Туск, че предпочита да се стигне до споразумение с ЕС и повтори, че би желал да разговаря с европейските лидери, допълни британският представител. Двамата ще се срещнат отново на сесията на Общото събрание на ООН идния месец.", "date": "2019.08.26", "title": "Борис Джонсън вижда подобрение на шансовете за Brexit със сделка"}
{"url": "http://www.classa.bg/%D1%81%D0%B2%D1%8F%D1%82/item/399212-%D0%BF%D1%80%D0%B8%D0%BD%D1%86-%D0%B0%D0%BD%D0%B4%D1%80%D1%8E-%D0%BD%D0%B0%D1%80%D1%83%D1%88%D0%B8-%D0%BC%D1%8A%D0%BB%D1%87%D0%B0%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81-%D0%B4%D0%B6%D0%B5%D1%84%D1%80%D0%B8-%D0%B5%D0%BF%D1%89%D0%B0%D0%B9%D0%BD", "text": "Принцът Андрю на Англия, херцог на Йорк, публикува изявление, в което потвърждава, че в нито един момент не е виждал или подозирал престъпно поведение в осъдения педофил Джефри Епщайн, като по този начин излиза от поредицата информации за неговата предполагаеми връзки с финансиста, който се самоуби в затвора в началото на месеца, докато чака да бъде съден за трафик на детски секс. В изявлението, вторият син на кралица Елизабет II отбелязва, че „след самоубийството на г-н Епщайн е имало огромно количество спекулации за живота на магната и по-специално за бившата асоциация или приятелство между двамата, така че иска да изясни фактите за да избегне допълнителни слухове\". В този смисъл той казва, че след като се е срещнал с Епщайн през 1999 г., го е виждал „рядко и вероятно не повече от веднъж или два пъти годишно\", въпреки че признава, че е отсядал „в няколко от резиденциите му\". „Не бих търпял, участвал или насърчавал подобно поведение\" „В нито един момент през ограниченото време, което прекарах с него, не съм видял, станал свидетел или съм подозирал някакво поведение от този вид, което впоследствие доведе до неговия арест и осъждане\", подчертава херцогът на Йорк, който обаче признава, че това е била „грешка\". \"Това е труден момент за всички участващи и не мога да разбера или обясня начина на живот на г-н Епщайн\", казва принц Андрю, който заявява, че \"самоубийството му оставя много въпроси без отговор\". Той също така изрази солидарността си „с всички засегнати от неговите действия и поведението му\" и увери, че изразява съжаление за „експлоатацията на всяко човешко същество и че няма да толерира, участва или насърчава подобно поведение\".", "date": "2019.08.26", "title": "Принц Андрю наруши мълчанието за приятелството си с Джефри Епщайн"}
{"url": "http://www.classa.bg/%D1%81%D0%B2%D1%8F%D1%82/item/399214-%D1%84%D1%80%D0%B5%D0%BD%D1%81%D0%BA%D0%B8-%D0%BA%D0%BC%D0%B5%D1%82%D0%BE%D0%B2%D0%B5-%D0%B4%D0%B0%D1%80%D1%8F%D0%B2%D0%B0%D1%82-%D0%B2%D0%B8%D0%BD%D0%BE-%D0%BD%D0%B0-%D1%82%D1%80%D1%8A%D0%BC%D0%BF,-%D0%B7%D0%B0-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B0%D1%82-%D0%BC%D0%B8%D1%82%D0%B0%D1%82%D0%B0", "text": "Кметовете на френските градове Бордо и Либурн, които се намират в известния винен регион на Нова Аквитания, заявиха, че ще подарят бутилка престижно червено вино на президента на САЩ Доналд Тръмп, за да го убедят да не налага мита на тази индустрия. Според портала France Bleu Gironde, те са планирали да доставят бутилката на президента по време на срещата на върха на Г7, която се провежда тези дни във френския град Биариц. Преди да замине за Франция, Тръмп отново предупреди, че ще обложи виното на Франция с мито, ако европейската страна приложи данъка, насочен срещу големите американски технологични компании, който френският сенат одобри на 11 юли. Кметът на Бордо, Никола Флориан, обяви предложението си в Twitter със снимката на бутилка от 2000 г. Saint-Émilion Château-Figeac 2000. Цената на една бутилка от тази година е около 250 долара. \"Жест да привлечем вниманието на Доналд Тръмп към Нова Аквитания на срещата на върха на Г7. Предлагаме ви тази бутилка, която представя отличното качество на нашата земя и се надяваме да проявите благоразположение и умереност в контекста на вашите планове за повишаване на митата за френски вина \", написа политикът. От своя страна и кметът на общината в Либурн, Бюсон Филип, направи подобно изявление. Ръководителите на администрациите бяха заедно в Квебек (Канада) на откриването на фестивал на виното.", "date": "2019.08.26", "title": "Френски кметове даряват вино на Тръмп, за да избегнат митата"}
{"url": "http://www.classa.bg/%D1%81%D0%B2%D1%8F%D1%82/item/399218-%D0%BD%D0%BE%D0%B2%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB", "text": "Новото летище в Истанбул, което е сред най-престижните проекти на президента Ердоган, тръгна блестящо. Но вече се множат недоволствата. Медии съобщават, че мястото е опасно за самолетите поради редица причини.       Най-голямото летище в Европа, на 40 километра северно от 15-милионния Истанбул, бе построено в рекорден срок - за по-малко от шест години. Стартът на престижния за президента Ердоган проект премина без проблеми, което е рядкост за толкова комплексни логистични обекти, отбеляза швейцарският \"Нойе Цюрихер Цайтунг\". Напоследък в Турция се чуват обаче все повече гласове, че мястото на летището не е подбрано правилно. Само четири месеца след като то бе въведено в редовна експлоатация, нараства броят на опасните инциденти. Една от причините за това е природна: В края на август в небето над Босфора може да се наблюдава впечатляващо красива картина: стотици хиляди щъркели се събират на ята, за да отлетят на юг. Птици и други проблеми През тази година обаче истанбулци очакват ятата с недобро чувство. И сега има сблъсъци между по-малки ята и отлитащите или кацащи самолети, защото новото летище в северната част на града бе построено на място, над което преминават милиони прелетни птици. Както експерти, така и природозащитници обръщаха внимание на този факт, критикувайки мястото, избрано за строежа на новото летище. Един самолет на турските авиолинии, извършващ кацане в Истанбул, наскоро бе толкова силно повреден от ято птици, че нямаше как да продължи полета си. Птиците не са единственият проблем, отбелязва още „Щутгартер Нахрихтен“. Неблагоприятни са и опасните странични ветрове, които затрудняват пилотите. Дори турският министър на транспорта трябваше да признае, че през първите месеци от функционирането на новото летище самолетите са били принудени да извършват голям брой повторни маневри за излитане и кацане заради опасните странични ветрове. \"Щутгартер Нахрихтен\" посочва, че в 180 случая пилотите е трябвало да прекъснат планираното кацане и да се издигнат отново във въздуха.     А през есента в крайбрежната област започва и сезонът на мъглите. Има и други оплаквания. Бетонът на пистите се пропуквал, защото не били вкопани достатъчно дълбоко в скалите. \"Щутгартер Нахрихтен\" цитира и турския министър на транспорта Джахит Турхан, който признава, че пистите нямат отоплителна система. Според експерти, това може да създаде проблеми през зимата.   Огромните разстояния в терминала   Пътници недоволстват от дългите разстояния в терминала и липсата на транспорт   Пътниците пък се оплакват и от невероятно дългите разстояния в терминала. Между 20 и 25 минути пеш се изминават обикновено от гейта на самолета до паспортните проверки, митниците и получаването на багажа. В новия терминал няма никакъв транспорт за пътниците, а броят на движещите се пътеки е крайно ограничен. Все пак гигантският терминал с площ от 1,4 милиона квадратни метра се намира под един покрив. В него човек се чувства още по-малък, отколкото под гигантския купол на прочутата Истанбулска джамия „Света София“, пише „Нойе Цюрихер Цайтунг“. И макар през новото истанбулско летище в първите четири месеца след откриването му да са преминали по-малко пътници, отколкото през старото летище за същия период на миналата година, намеренията за бъдещето са много амбициозни. Строителните работи ще продължат още доста години, докато Истанбул заеме мястото си сред най-големите летища в света. По своята площ от 7 640 хектара то вече е най-голямото в Европа, само Денвър, Колорадо и Дамам в Саудитска Арабия са разположени на по-голяма площ. Проблеми с имиджа Независимо от всички суперлативи, имиджът на новото истанбулско летище, което иска да стане най-голямото в света и да превозва по 200 милиона пътници в година, не е от най-добрите, констатира „Щутгартер Нахрихтен“. Достигането до летището е трудно, поради това, че е доста отдалечено от Истанбул, а липсва метро или влак, които да го свързват с центъра на града. Тъй като летището бе построено извънредно бързо, сега започват да излизат на бял свят различни дефекти. Множат се оплакванията на пътниците от изпадали плочки по подовете, замърсени тоалетни и всевъзможни други нередности. Това стряска много от хората. Според съобщения в медиите, летището „Сабиха Гьокчен“ в азиатската част на Истанбул междувременно се радва на растяща популярност. Проектът за мега-летище се провали тотално, написа в Туитър опозиционният депутат Илхами Озджан Айгун.           Амбициозен проект Истанбул вече има трето летище. Заради своето местоположение, сегашната главна аерогара - летище Истанбул Ататюрк - повече не може да бъде разширявано. Новото международно летище на Истанбул е построено на \"зелена поляна\". Очакванията са то да се превърне във важен транспортен възел между Европа и Азия и в обозримо бъдеще да стане най-голямото летище в света.   Отварят го и за полети След няколкократно отлагане новото истанбулско летище сега влиза в експлоатация. То беше официално открито от президента Реджеп Тайип Ердоган още на 29 октомври 2018 година - по повод националния празник на страната, макар че още не беше готово. Сега, след приключването на довършителните работи, всички полети се прехвърлят на новото летище.   Експресно преместване Денят \"Х\" настъпи: авиокомпания \"Търкиш еърлайнс\" се мести на новото летище. Преместването започна в 03:00 часа в петък и приключва до полунощ в събота, 6 април. Директорът на престижния обект няма търпение да види как в ранните сутрешни часове в неделя самолетите вече ще излитат и кацат на новото летище.   Херкулесова задача По време на голямото преместване от старото на новото летище ще бъдат прехвърлени общо 47 300 тона товари, които могат да се поберат в 5 хиляди тира. Сред тях и тежка техника, като самолетни влекачи, всеки един от които тежи 44 тона. В операцията участват 1 800 души.   Сбогуване с летище Истанбул Ататюрк Само авиокомпания \"Търкиш еърлайнс\" се мести с 280 самолета. 151 от тях трябва да бъдат прехвърлени от старото летище Истанбул Ататюрк, а други 129 ще кацнат директно на новото летище на връщане от вътрешни или международни полети. От неделя летище Ататюрк ще бъде изцяло затворено за полети. Третото летище на Истанбул Сабиха Гьокчен, намиращо се в азиатската част на града, ще продължи да работи.   Протести заради условията на труд Проектът беше осъществен бързо и по план, но не всичко мина по мед и масло: имаше протести срещу условията на труд на огромния строителен обект. Твърди се, че има и жертви. Много критики отнесе и решението за избор на площадка - заради духащите на това място силни ветрове и падащите гъсти мъгли. Освен това въздухоплаването застрашава важни миграционни пътища на птиците между Европа и Азия.   Футуристично От икономическа гледна точка новото истанбулско летище е много амбиициозен проект, чиито успех ще може да бъде оценен едва след десетина години. Но то е и много престижен проект за президента Ердоган, който превърна официалното му откриване в грандиозно шоу. Архитектите също имат голям принос за това, както показва футуристичната форма на диспечерската кула.   Скоро № 1 в света? Първоначално истанбулското летище ще обработва по 90 милиона пътници годишно. През 2028 броят им трябва да достигне 200 милиона. Тогава струващато 10,5 милиарда евро летище ще има капацитет от 500 самолета и на него ще се извършват по 2 000 излитания и кацания на ден. Сега най-голямото летище в света е това в Атланта, САЩ: през него преминават по около 104 милиона пътници на година.  ", "date": "2019.08.26", "title": "Новото летище в Истанбул"}
{"url": "http://www.classa.bg/%D1%81%D0%B2%D1%8F%D1%82/item/399215-%D0%B3%D1%83%D0%B2%D0%B5%D1%80%D0%BD%D1%8C%D0%BE%D1%80-%D0%BD%D0%B0-%D0%B1%D0%B0%D0%BD%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D0%B4%D0%BE%D0%BB%D0%B0%D1%80%D1%8A%D1%82-%D0%B5-%D1%82%D0%B2%D1%8A%D1%80%D0%B4%D0%B5-%D0%B4%D0%BE%D0%BC%D0%B8%D0%BD%D0%B8%D1%80%D0%B0%D1%89-%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%B7%D0%B0%D0%BC%D0%B5%D0%BD%D0%B5%D0%BD-%D1%81-%D1%86%D0%B8%D1%84%D1%80%D0%BE%D0%B2%D0%B0-%D0%B2%D0%B0%D0%BB%D1%83%D1%82%D0%B0", "text": "Управителят на Банката на Англия Марк Карни заяви, че глобалната зависимост от щатския долар като резервна валута е твърде рискована, така че трябва да се замени с нова цифрова валута. \"В многополюсен свят е необходима многополярна валута\", каза Карни пред CNBC по време на годишната конференция на Федералния резерв в американския град Джаксън Хоул. По време на речта си като част от събитието Карни каза, че доларът е достигнал прекомерно ниво на доминиране, което е довело до 10 години ниска инфлация и много ниски лихви, казва The Guardian. В този смисъл той сравнява настоящата ситуация с края на стерлингите на международните парични пазари преди 100 години. Нова дигитална валута, подкрепена от голяма група нации, ще отключи доларовите средства, които правителствата в момента натрупват като застрахователна полица във времена на несигурност, каза банкерът, според Карни. Правителствата съхраняват долари, за да се застраховат от постоянните промени в американската икономика, което води до значително увеличение на цената на заемите. Дигиталната валута \"може да ограничи доминиращото влияние на щатския долар в световната търговия\", заяви британският финансист. \"Ако делът на търговията, таксувана в цифрова валута се увеличи, смущенията в Съединените щати биха имали по-малко мощни вторични ефекти чрез валутния обмен и търговията ще бъде по-малко синхронизирана между страните\", каза Карни.", "date": "2019.08.26", "title": "Гуверньор на Банката на Англия: Доларът е твърде доминиращ и може да бъде заменен с цифрова валута"}
{"url": "http://www.classa.bg/%D1%81%D0%B2%D1%8F%D1%82/item/399216-%D0%BF%D0%BE%D1%82%D1%8A%D0%B2%D0%B0-%E2%80%9E%D1%82%D0%B8%D1%82%D0%B0%D0%BD%D0%B8%D0%BA%D1%8A%D1%82%E2%80%9C-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "Анализаторът Макс Кайзер припомни, че по време на Голямата депресия са започнали политиките „за обедняване на съседа\", когато страните се опитваха да обезценяват валутите си по отношение на златото все повече и по-бързо, опитвайки се да причинят обедняване на другите. Той казва, че същото се случва и сега. В тази връзка той подчерта, че икономистът Алън Грийнспан заяви, че американските доларови и държавни облигации могат да достигнат отрицателни стойности, което „би унищожило долара като валута на световния резерв\". \"Европейските политики в полза на отрицателните стойности биха имали точно ефекта на обедняването на съседа и мисля, че на това Тръмп отговаря, когато вижда, че те могат да намалят лихвите до негативни стойности\", подчертава той. \"Използвайки аналогията с \"Титаник\", хората, които все още са на върха, смятат, че той няма да потъне, че всичко е прекрасно и че всичко върви добре, защото все още не са мокри\", добавя Макс. Приемайки аналогията на „Титаник\" с икономиката, Макс казва, че „се намираме с отрицателни лихви и потъваща икономика\". Както той обяснява, хората, които са на кърмата, която вече се навежда, „са тези, които купуват облигации с отрицателна доходност\". \"Те имат чувството, че стойността на инвестицията им се увеличава, докато \"Титаник\", който представлява икономиката на страната, потъва неумолимо към океанското дъно\", обяснява анализаторът. От своя страна Макс посочва, че 94% от облигациите с положителни лихви са тези от Министерството на финансите на САЩ. „Мисля, че САЩ ще достигнат отрицателни лихви и това ще бъде в точния момент, когато световната икономика потъне директно на дъното на океана\", казва той. Според него това \"ще бъде моментът, в който стойността на златото и биткойните ще се изстрелят напълно\". Но има други анализатори, според които от гледна точка на Федералния резерв отрицателните лихвени проценти не са приоритет.", "date": "2019.08.26", "title": "Потъва „Титаникът“ на световната икономика"}
{"url": "http://www.classa.bg/%D1%81%D0%B2%D1%8F%D1%82/item/399217-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D1%83%D0%BF%D0%B5%D1%80-%D0%B3%D0%BE%D0%BB%D1%8F%D0%BC%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%BA%D0%B5%D1%82%D0%B8", "text": "След последните тестове на новата \"свръх голяма\" установка с много ракети, севернокорейската държавна информационна агенция (KCNA) публикува първите снимки на изпитанието. Снимките са направени тази събота след заповедта „огън!\", издадена от севернокорейския лидер Ким Чен Ун, който контролира състоянието на развитието на новото оръжие. Според информационната агенция чрез старта е било проверено дали всички тактически и технически спецификации на системата ще достигнат точно планираните показатели. Ким каза, че това е страховита система и призна работата на младите учени в националния отбранителен сектор, които проектираха това оръжие, никога не виждано досега, и успяло още при първия опит. Неотдавна южнокорейската армия съобщи за изстрелването на две балистични ракети с малък обсег от източното крайбрежие, изминали разстояние от 380 километра с максимална височина от 97 километра. От своя страна японското министерство на отбраната заяви, че ракетите не засягат сигурността на страната и не са паднали в изключителната икономическа зона на острова. След последните съобщения президентът на САЩ Доналд Тръмп не вярва, че лидерът на Северна Корея Ким Чен Ун е нарушил някой ангажимент към неговата администрация. \"Той обича да тества ракети\", заяви Тръмп пред репортери, като добави, че севернокорейският лидер \"е бил доста директен\" с него.", "date": "2019.08.26", "title": "Северна Корея публикува снимки на новата \"супер голяма\" система за изстрелване на ракети"}
{"url": "http://www.classa.bg/%D1%81%D0%B2%D1%8F%D1%82/item/399219-%D0%BF%D1%85%D0%B5%D0%BD%D1%8F%D0%BD-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%B4%D0%B2%D0%B5-%D1%80%D0%B0%D0%BA%D0%B5%D1%82%D0%B8", "text": "Северна Корея отново проведе изпитания на ракети с малък обсег, като организира „събуждане“ за военното и политическото ръководство на южните си съседи, съобщава CNN. Според кореспондента на канала Дейвид Кълвър, ситуацията с продължаващите ракетни изпитания в Пхенян се изостря от влошаването на отношенията между Сеул и Токио, което доведе до факта, че Южна Корея ще наруши споразумението за обмен на разузнавателна информация с Япония.        ", "date": "2019.08.26", "title": "Пхенян отново изстреля две ракети"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/399209-26-%D0%B0%D0%B2%D0%B3%D1%83%D1%81%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1498 г. - Микеланджело получава поръчка за Пиета.   1768 г. - Капитан Джеймс Кук отплава от Англия на борда на Ендевър.   1778 г. - Първото документирано изкачване на Триглав - най-високия връх в Словения.   1789 г. - Във Версайския дворец е приета Декларацията за правата на човека и гражданина.   1858 г. - Първите новини предадени чрез телеграф.   1862 г. - Американска гражданска война: започва Второто сражение при Бул Рън.   1877 г. - Руско-турска война (1877-1878): Край на Втората битка при Шипка.   1883 г. - Вулканът Кракатау изригва и причинява огромни цунами, които разрушават селищата на островите Ява и Суматра в Индонезия, убивайки 36 000 души.   1886 г. - Княз Александър Батенберг е принуден да абдикира от българския престол.   1914 г. - Първа световна война: Германската колония Тоголанд е нападната от френски и британски войски, които я превземат след пет дни.   1920 г. - Влиза в сила 19-тата поправка към Конституцията на САЩ, даваща право на жените да гласуват.   1923 г. - Райко Даскалов e застрелян в Прага от член на Вътрешната македонска революционна организация (ВМРО).   1926 г. - Основан е италианския АКФ Фиорентина.   1934 г. - Цар Борис III открива Паметника на свободата на връх Шипка.   1940 г. - Чад става френска колония и се присъединява към Антантата под управлението на Феликс Ебое - първия черен губернатор във френска колония.   1942 г. - Холокост в Шорткиав, западна Украйна: В 2:30 германски войници започват да изкарват евреите от жилищата им, разделят ги на групи по 120 човека, натоварват ги в товарни вагони и депортират 2000 от тях в концетрационния лагер Белзец. 500 деца и болни са убити на място.   1944 г. - Втора световна война: Шарл дьо Гол влиза в Париж.   1944 г. - България във Втората световна война: Царство България обявява неутралитет във Втората световна война и желание за примирие с Великобритания и САЩ.   1947 г. - Шестото велико народно събрание приема Закон за забрана и разтурване на Българския земеделски народен съюз - Никола Петков и на Българския земеделски младежки съюз към него.   1957 г. - СССР оповестява успешното тестване на междуконтинентална балистична ракета.   1966 г. - Започва войната на Намибия за независимост.   1970 г. - Новото феминистко движение в САЩ, ръководено от Бети Феридан, започва националната Женска стачка за равенство.   1978 г. - Папския конклав избира Йоан Павел I за папа.   1978 г. - Програма Интеркосмос: На борда на съветския космически апарат Союз 31 лети първият германски космонавт Зигмунд Йен.   1990 г. - Подпален е Партийният дом на БСП в центъра на София.   1999 г. - Майкъл Джонсън подобрява световния рекорд в спринта на 400 метра с време от 43,18 секунди.   1999 г. - Русия започва Втората чеченска война като отговор на нахлуването в Дагестан на Ислямската международна умиротворителна бригада.   2008 г. - Русия едностранно признава независимостта на отцепилите се от Грузия републики Абхазия и Южна Осетия.  ", "date": "2019.08.26", "title": "26 август, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/399210-%D0%B5%D0%B4%D0%B8%D0%BD-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%B4%D0%BE%D0%BC-%D0%B2-%D1%80%D1%83%D1%81%D0%B8%D1%8F", "text": "Този дом в Русия е уникален. В него живеят и стари хора, и деца с увреждания. Общото между тях е, че са били изоставени: съдба, която засяга милиони руснаци с увреждания. Обществото често ги дискриминира.       Този  социален дом не е като останалите: освен възрастните хора, в него живеят и 31 деца и младежи. Това е свят, в който млади и стари живеят в общо семейство. Повечето възрастни хора са в дома, защото семействата им не са искали да се грижат за тях. А повечето от децата са тук, защото семействата им нямат право да се грижат за тях - това са деца от семейства на алкохолици или на хора с отнети  родителски права. Много от тези деца са родени с увреждания.     Домът в Старобаишево, Република Башкортостан, съществува от 12 години. Но и до днес той е единствен по рода си в цяла Русия. Елза Шайхутдинова, директорка на дома, казва, че децата, които са настанени в него, живеят в подходяща среда и имат грижовни възпитатели. „Тук децата не се срамуват заради уврежданията си и могат да живеят като онези свои връстници, които не са наказани от съдбата“, споделя тя. Дом за пример Руснаците, настанени в Старобаишево, са извадили късмет: славата на дома се носи далеч отвъд пределите на Башкортостан. Благодарение на финансовата подкрепа от държавата, от спонсори и доброволци, хората тук живеят в много добри условия. Повечето други руснаци, настанени в домове за хора с увреждания, не могат да се похвалят с подобно нещо. Правозащитници често изнасят информация за насилие от страна на болногледачи, за корумпирани директори на домове, за лоша противопожарна защита или недостатъчно финансиране. Тези критики обаче рядко получават гласност в обществото, защото домовете са напълно откъснати от останалия свят. Традицията да се крият хората с недъзи от останалото общество е още от времената на Съветския Съюз. На нея трябва да се сложи край, апелира директорката на дома в Старобаишево. Елза Шайхутдинова признава, че в обществото все още има огромна бариера, която разделя хората с увреждания от всички останали. Родителите, възпитавани в съветско време, не искат техните здрави деца да имат нещо общо с децата с увреждания. Децата от нашия дом, които живеят с възрастни хора, са най-добрият пример за това, че това съжителство е възможно и желателно. „Та всички ние дишаме един въздух, живеем под едно слънце и всъщност сме еднакви - без значение дали сме болни или здрави“, казва тя. Взаимна симпатия Не всичко в Старобаишево върви по мед и масло. Голямата разлика във възрастта на обитателите затруднява съжителството и най-вече работата на обслужващия персонал. Независимо от това, взаимната симпатия между обитателите на дома се усеща повече от ясно. А също и силното желание да живеят съвместно, а не просто в съседство. \"Когато видя тези деца, забравям за всичките си проблеми. Изведнъж изчезва всичко тревожно и отстъпва място на доброто и светлото“, казва Светлана Громова, една от възрастните обитатели на дома.    ", "date": "2019.08.26", "title": "Един уникален дом в Русия"}
{"url": "http://www.classa.bg/%D1%81%D0%B2%D1%8F%D1%82/item/399211-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BF%D1%8A%D1%80%D0%B2%D0%B0%D1%82%D0%B0-%D0%B6%D0%B0%D0%BB%D0%B1%D0%B0-%D0%B7%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5,-%D0%B8%D0%B7%D0%B2%D1%8A%D1%80%D1%88%D0%B5%D0%BD%D0%BE-%D0%B2-%D0%BA%D0%BE%D1%81%D0%BC%D0%BE%D1%81%D0%B0", "text": "Американските власти разследват дали астронавт на борда на Международната космическа станция (МКС) е получил неправилен достъп до банковата сметка на бившата си съпруга. Случаят може да бъде първото обвинение за престъпни действия от космоса, съобщи The New York Times. Като част от процеса на развод, Съмър Уордън обвини астронавтката Анн Маклейн в достъп до банковите й сметки, докато се подготвя шест месеца в МКС да стане част от първата женска космическа разходка на НАСА. Макклейн призна факта, но твърди, че е преглеждала само финансите на семейството, въпреки че вече са били разделени. \"Ужасно е, че стигнах дотук. Знаех, че не е наред\", каза Уордън. От своя страна Ръсти Хардин, адвокатът на астронавтката, казва, че клиентката му „категорично отрича да е направил нещо неподходящо\" и че тя напълно сътрудничи. Защитата отбелязва, че обвиняемата просто е искала да се увери, че има достатъчно средства, за да се грижи за детето, което отглеждат заедно, но това е биологичният син на Съмър, бивша разузнавачка от ВВС на САЩ. Очевидно проблемите на двойката са възникнали, когато Макклейн е поискала да получи споделени майчински права върху детето, но съпругата му не го е позволила. През 2018 г., след четири години брак, тя подаде молба за развод, след като астронавтката я обвини в агресия, обвинения които Уордън отрича. Освен това счита, че жалбата е част от стратегия за получаване на родителски права над детето. Впоследствие делото бе прекратено, но сега вътрешните спорове продължават. Ан Макклейн щеше да бъде част от историческа космическа разходка за жени с Кристина Кох, но дни преди мисията агенцията прекрати участието й, обяснявайки, че няма достатъчно костюми за двете жени. НАСА поясни, че решението не е повлияно от обвинението. „Това, че се намира в космоса, не означава, че тя не е подчинена на закона\", казва Марк Сундал, директор на Глобалния център за космическо право в Кливландския държавен университет.", "date": "2019.08.26", "title": "Разследват първата жалба за престъпление, извършено в космоса"}
{"url": "http://www.classa.bg/%D1%81%D0%B2%D1%8F%D1%82/item/399213-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D0%B3%D1%80%D0%B5%D0%BD%D0%BB%D0%B0%D0%BD%D0%B4%D0%B8%D1%8F", "text": "Защо Гренландия принадлежи на Дания? Най-големият остров в света крие редица интересни тайни. Едно време там е имало гъсти гори, а под ледовете му се крият богати суровинни залежи.  Какво още се знае за Гренландия?       Не е никак странно, че Доналд Тръмп иска да купи Гренландия. Преди него подобен опит е правил и друг американски президент: Хари Труман след Втората световна война. Той предложил 100 000 долара, но и тогава датското правителство отхвърлило офертата. Но защо Гренландия - най-големият остров в света, чиято площ е шест пъти по-голяма от тази на Германия, всъщност принадлежи на малка Дания? От географска гледна точка островът е част от Северна Америка - северозападният край на Гренландия е на две крачки от канадските брегове, докато Дания е отдалечена на повече от 3 000 км. Между нея и Гренландия се намират Исландия и една част от Норвегия.     Цялата история има връзка с викингите, а в по-ново време и с китоловците. През 18 и 19 век те идват масово от Норвегия, Холандия, Германия и Дания, строят селища и военни бази. Постоянно избухват конфликти, в които в крайна сметка успяват да се наложат датчаните. През 1933 ледена Гренландия окончателно става собственост на Дания. Някога Гренландия е била зелена Гренландия в превод означава \"зелената страна\", макар че  днес това звучи направо абсурдно: 85% от острова са под плътна ледена покривка. Известно е обаче, че някога на острова е било значително по-топло. При сондажи под дебелата ледена покривка учените са открили следи от ДНК на различни дървесни видове, както и на пеперуди и други насекоми. Оказва се, че преди 450 000 до 900 000 години Гренландия е била покрита с гъсти гори. Междувременно климатът отново се променя, температурите се повишават, Гренландия е особено засегната от тези изменения. От 1990 година насам средната температура през лятото се е увеличила с 1,8 градуса, а през зимата - с три.   Гренландия е по-близо до Северна Америка, отколкото до Дания   Ледената покривка на места е с дебелина до 3 800 метра, но глетчерите се топят. Освен това се увеличават валежите от дъжд, което ускорява топенето. Учените са пресметнали, че ако ледът в Гренландия се разтопи изцяло, равнището на световните океани ще се покачи с повече от седем метра. Почти безлюдно, пътища няма Днес обитаеми са само онези части от брега, по които няма лед. По-благоприятни условия за живот има най-вече на западното крайбрежие, благодарение на топлото течение Гълфстрийм. Там се намират повечето села и градове, включително столицата Нуук. Тя има 18 000 жители и е най-големият град в Гренландия. Общо на острова живеят не повече от 56 000 души, гъстотата на населението е най-малката в света - с изключение на Антарктика - там живеят още по-малко хора. На острова няма шосета или железопътни линии, които да свързват селата и градовете. В рамките на градовете има улици, но те не водят извън очертанията на населеното място. За да стигнат от единия град до другия, гренландците пътуват само със самолети, хеликоптери, лодки или шейни. Всичко това може да се промени покрай промените в климата. Топенето на ледовете ще увеличи пространството за живота на хората. Освен това топящият се лед ще открие богатите залежи от ценни суровини, които засега са недостъпни: нефт, земен газ, уран, редки метали. И скоро всички ще се втурнат към тях. Американският президент и бизнесмен Доналд Тръмп има нюх за тези неща.", "date": "2019.08.26", "title": "Тайните на Гренландия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399203-%D0%BA%D0%BE%D0%BB%D0%BA%D0%BE-%D0%B4%D1%8A%D0%BB%D0%B3%D0%BE-%D1%89%D0%B5-%D0%B6%D0%B8%D0%B2%D0%B5%D0%B5-%D1%87%D0%BE%D0%B2%D0%B5%D0%BA", "text": "Учени от Института за биология на стареенето „Макс Планк“ и Медицинският център на университета в Лайден (САЩ) са идентифицирали ключови характеристики, които могат да помогнат да се определи дали човек ще живее дълго, съобщава MedicalXpress.   В проучването са участвали 44 168 души. Експертите изследвали проби от кръвта им за наличие на биомаркери, които биха могли да покажат остатъчната продължителност на живота. След задълбочен анализ учените идентифицират 14 подходящи показатели, включително нивото на някои аминокиселини, съдържанието на „лош“ и „добър“ холестерол, баланса на мастните киселини и наличието на противовъзпалителни съединения.     Наличието на определени биомаркери ще позволи на лекарите да преценят уязвимостта на възрастните хора към развитието на заболявания, свързани с възрастта.  В допълнение, тези показатели могат да бъдат взети предвид при изучаване на процесите на стареене и методите на анти-старееща терапия върху моделни организми, например гризачи, винарки и червеи. Лошият\" холестерол се нарича холестерол, който се свързва с липопротеини с ниска плътност (LDL). Доказано е, че високият LDL в кръвта корелира с повишен риск от развитие на атеросклероза. Носителите на \"добрия\" холестерол са липопротеините с висока плътност", "date": "2019.08.26", "title": "Колко дълго ще живее човек"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399204-%D0%B0%D0%B9%D0%BD%D1%89%D0%B0%D0%B9%D0%BD-%D0%B8%D0%B7%D0%BC%D0%B8%D1%81%D0%BB%D0%B8%D0%BB-%D1%82%D0%B0%D0%B7%D0%B8-%D0%B7%D0%B0%D0%B3%D0%B0%D0%B4%D0%BA%D0%B0", "text": "Изключителният учен казвал, че 98% от хората не са в състояние да се справят със задача, която самият той не смятал за твърде сложна. Казват, че той я предоставял на онези, които искали да се учат при него. Ако кандидатът бил достигнал до верния отговор, Айнщайн го канел да стане негов ученик. А вие бихте ли могли да станете ученик на Айнщайн? Отговорът ще намерите веднага след като прочетете загадката, но опитайте да проверите себе си.    И така, задачата е следната:    Има 5 къщи на улица, всяка с различен цвят. Във всяка от тях живее по един човек от различна националност. Всеки от тях предпочита определено питие, пуши определен вид цигари и гледа едно домашно животно. Никой от петимата не пие същото питие, не пуши същите цигари и не гледа същото животно като някой друг.  Зелената къща е веднага отляво на бялата.     Датчанинът обича да пие чай.    Норвежецът живее в първата къща.    Англичанинът живее в червената къща.    Пушачът на Marlboro живее до този, който гледа котка    Собственикът на жълтата къща пуши Dunhill.    Германецът пуши Rothmans.    Мъжът в средната къща пие мляко.    Собственикът на зелената къща пие кафе.    Човекът които пуши Pall Mall, гледа птичка    Шведът гледа куче.    Пушачът на Marlboro има съсед, които пие вода    Мъжът, който гледа кон, живее до този, който пуши Dunhill    Пушачът на Winfield пие с удоволствие бира   Въпросът на Айнщайн е кой гледа рибката, в къща с какъв цвят живее, каква марка цигари пуши и какво пие.    Отговор:  Германецът, гледа рибката, живее в зелената къща, пуши Rothmans и пие кафе", "date": "2019.08.26", "title": "Айнщайн измислил тази загадка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399205-%D0%BE%D0%BF%D0%B0%D1%81%D0%BD%D0%B0-%D0%B8%D0%B7%D0%BA%D1%83%D1%81%D0%B8%D1%82%D0%B5%D0%BB%D0%BA%D0%B0-%D0%B0%D1%82%D0%B0%D0%BA%D1%83%D0%B2%D0%B0", "text": "Бояна Генова е една от най-опасните изкусителки, които ще атакуват 200 000 лв. в новото риалити в родния тв ефир \"Игри на волята\", което стартира в началото на септември в ефира на Нова телевизия.   Сексапилната блондинка е известна като \"малкото коте на Божинов\" заради свалката си с футболиста преди време. Тя е професионален модел и със сигурност това, което ще покаже в шоуто, ще разтърси мъжките фантазии.     27-годишната Бояна е модел и има над 124 000 последователи в Инстаграм. Неотдавна тя се сгоди за приятеля си, с когото се запознали по фейсбук.   \"След годежа ми, това е най-смелото предизвикателство, в което се впускам! Смятам се за отговорна и упорита! Трудно си изпускам нервите, но ревността е нещо, което може да ме изкара от равновесие!\", споделя блондинката дни преди старта си в риалити формата, но добавя, че е готова да бъде лидер в надпреварата.     Освен Бояна Генова, в \"Игри на волята\" сексапил и мускули ще раздава щедро и актуалният \"Мистър София\" Георгиос Сърбинов. Той е определен като най-красивият мъж на София.     32-годишният Георгиос е родом от Кавала и е като истински магнит за жените. Освен \"Мистър София 2019\", той е и \"Мистър Фитнес\", както и \"Бест Еротик Модел.\"   \"Все още търся фаталната жена! Емоционален съм и често плача, но това няма да ми попречи да бъда лидер в шоуто!\", споделя красавецът.", "date": "2019.08.26", "title": "Опасна изкусителка атакува"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399206-235-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2%D0%B0-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0", "text": "Лорън Муди тежи точно 235 килограма и е доста закръглена. 23-годишната студентка не смята, че е здрава и перфектна, но определено не мрази себе си и тялото си.   За да отблъсне хейтърите и да ги постави на мястото им, тя реши да си направи разголена фотосесия по прозрачно бельо.   Британката тежи точно 235 килограма, но е чудесен пример за адекватно и позитивно мислене на един млад човек. Тя признава, че има проблеми с наднорменото тегло, не смята фигурата си за идеално и се опитва да отслабне, но в същото време е достатъчно самоуверена. Това обаче не спасява Лорън от атаките на хейтърите, които всяка вечер й пишат обиди в мрежата. Муди реши да отблъсне критиките си в ъгъла, като вдъхнови всички дами, които имат наднормено тегло. Тя го направи по много прост начин – направи си фотосесия по бельо.     Тя публикува кадър в профила си в социалните мрежи, на който е в прозрачно палаво бельо. Под него тя е написала следното:       „Цял живот бях тормозена в училище, винаги бях подигравана заради килограмите си. Хората смятат, че да спреш да ядеш и да започнеш да спортуваш е нещо много просто, но всеки един от нас има своя собствена история”     Лорен отбелязва, че по никакъв начин не стимулира и подстрекава нездравословния начин на живот. Тя разбира, че повечето й килца са „вечна болка и физически и морален дискомфорт”.       „Ако можех да се променя за една секунда – щях.Това обаче не значи, че мразя себе си, обобщи Лорън и получи стотици ентусиазирани коментари.       „Ти си просто красива. Теглото ти си е лично твоя работа”, написа потребител.        ", "date": "2019.08.26", "title": "235-килограмова студентка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399207-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-26-%D0%B0%D0%B2%D0%B3%D1%83%D1%81%D1%82", "text": "Ще имате много интересни идеи, но само някой от тях, ще може да реализирате. Всичко ще зависи от логичността и тактичността, особено ако планирате преговори. Дълго пътуване, ще ви донесе нови не изпитвани впечатления. Но и почивка сред природата или на вилата, ще е благоприятна, ще се изпълните с много положителна енергия. Днес не преследвайте много цели, съсредоточете се само върху една. В противен случай, ще се сблъскате с много препятствия и ще затънете в проблеми. В личния живот, не са изключени негативни събития. Това може да бъде кавга с любимия човек или битови трудности. От пътуване не се отказвайте, ще ви донесе маса приятни емоции. Има шанс да направите грешка в работата или финансите. Дори няма да предполагате, колко сериозни ще се окажат последствията. По отношение на здравето е добре да си съставите диета, това ще има благоприятно влияние за тялото ви. Новите проекти, както и личните дела, дръжте в тайна. Само така, ще може да реализирате замисленото.   Препоръчва се да бъдете по-сдържани, дори ако много искате да направите нещо различно. Помнете, че само работа без удоволствие е тежко бреме. Големи печалби ще получат тези, които работят неуморно. Днес, ще имате възможност за приложите своя опит и знания в личния живот. Ще бъдете красноречиви и неподражаеми. Добри перспективи, ще получите рано сутрин, след дълъг разговор с шефа. Не снишавайте амбициите си, те днес ще ви трябват. На семейните, не е препоръчително да се поддават на изкушения. Ако не може да сдържате чувствата и емоциите, насочете усилията си към работата или хобито. Бизнес пътуванията, ще бъдат благоприятни. Ще бъдете доволни, когато видите, че бюджета ви нараства. На работа се дръжте сдържано и учтиво. Дори не помисляйте да насилвате събитията, дори ако колегите започнат да настояват и искат нещо. Отлично ще се развиват, пътувания и отдих на открито. Времето ще отразява вашето настроение, не си разваляйте отношенията с него. Днес има шанс да получите пари. Може да не е голяма сума, но все пак ще ви зарадва. Важно решение, ще трябва да вземете в личната сфера. От него, ще зависи по нататъшното развитие на отношенията с любимия. За ежедневните проблеми не е нужно да размишлявате, а трябва спешно да се справите с тях. По отношение на здравето, внимавайте да не настинете. Гордо ще се разхождате по „червения килим“, ако спите до обяд. Разбира се, това е само сън и е време да заживеете в реалността. В професионалната сфера, трябва да разработите стратегия за успех и богатство. В любовта всичко зависи от самоконтрола, а не от критичните забележки към партньора. Откажете се, от хазарта и риска.   Днес ще се намирате под влиянието, на собствената си интуиция. Дори, ще ви е трудно да се концентрирате върху нещо леко, всичко ще анализирате. От душевното ви състояние, ще зависи ситуацията в семейството, не влизайте в конфликт с роднини. Успехът във финансовата сфера ще дойде при онези, които упорито се стремят към него. Хармонизирайте отношенията с вашите колеги, приятели и дори съседи. Колкото по добродушни и отстъпчиви бъдете, толкова по-бързо ще реализирате плановете си. Използвайте блестящият си ум и таланти, но не прекалявайте. Бъдете практични от това зависи финансовата ситуация. Печеливши проекти се очакват вечерта, не пропускайте шанса си. Да убеждаваш, а не да побеждаваш, това е девиза с който трябва да общувате с конкурентите. Дори и най-опитните партньори, няма да устоят на красноречието ви. Не прекалявайте с емоциите в любовта, така че любимият искрено да повярва в чувствата ви. Във финансите по-добре не използвайте математическите си знания, а логиката.   Днес са възможни сериозни преговори, от качеството на които ще зависи по-нататъшната ви кариера. Използвайте организационните си умения, а не дързост и амбиция. Умният разчет във финансите, ще помогне за стабилизиране на бюджета. В любовта, не се страхувайте да изглеждате романтични, това ще премахне много недоразумения.", "date": "2019.08.26", "title": "Дневен хороскоп 26 август"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/399208-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B8-%D0%B0%D0%B4%D1%80%D0%B8%D0%B0%D0%BD-%D0%B8-%D0%BD%D0%B0%D1%82%D0%B0%D0%BB%D0%B8%D1%8F", "text": "  Император Максимиан в столицата си гр. Никодимия издал заповед грижливо да се издирят християните и да се дадат под съд. Били обещани парични награди на ония, които изпълняват тая заповед и откриват християни. Които пък ги укривали, заплашвали ги със строги наказания. И почнали езичниците да издават познатите християни и да ги довеждат на съд при царя. Веднъж по указанието на някои от жителите на Никодимия войниците на Максимиан намерили в една пещера 23 човека, които заявили, че вярват в Христа. Войниците ги вързали и отвели при царя. Царят в това време отивал в езическия храм за жертвоприношение. Като го срещнали, войниците му представили вързаните християни и му казали: “Ето непокорните на твоите заповеди и хулителите на нашите богове!” Царят сам разпитвал християните, които без страх изповядвали своята вяра, а на заканите на царя, че ще ги подложи на мъчение, отговорили, че не се боят да страдат за името на Иисус Христос.      Разгневеният Максимиан заповядал още тук да ги бият най-жестоко. Те търпеливо понесли изтезанието, като казвали, че се надяват да получат на небето безсмъртни венци. - Безумци - казал им Максимиан, - вие очаквате венци на вашите глави, които аз ще заповядам да отсекат! Оставете вашата лъжлива вяра и не погубвайте себе си! Но мъчениците останали непоколебими. След като ги изтезавали до полусмърт, отвели ги в преторията, за да запишат там имената им като на осъдени на смърт. Един от членовете на преторията, по име Адриан, знатен и богат човек, бил свидетел на изтезанията и непостижимото за него, като езичник, търпение на християните. Под влияние на поразилото го впечатление той взел да ги разпитва каква награда очаквате от своя Бог за това чудно тяхно търпение. И в разговора с едва дишащите от телесна изнемога мъченици Божията благодат се докоснала до добрата душа на Адриан. Слушайки и гледайки тия люде, той рабрал божествената истина и като застанал сред преторията, казал на писарите, които записвали осъдените на смърт: “Запишете и моето име заедно с имената на тия светци, защото и аз вярвам в техния Бог Христос и с радост ще умра за Него!” Учуденият писар побързал да уведоми царя, че Адриан се обявил за хриситянин, а царят веднага го повикал при себе си. - Какво ти стана, Адриане? – казал му той. – Побъркал ли си се? Вярно ли е, че си искал да умреш с тия люде, осъдени на смърт? - Не съм се побъркал – спокойно отговорил Адриан, - а напротив – вразумих се от своето предишно безумие. - Стига си приказвал глупости – казал му царят, - а искай прошка и заяви, че си сгрешил и се разкайваш и тогава ще зачеркнат името ти в списъка на осъдените! - От днес моля истинния Бог да ми прости предишните мои езически заблуди – отговорил Адриан. Тогава царят се разгневил, заповядал да оковат Адриан в тежки железни вериги и да го отведат в тъмница, гдето били затворени св. мъченици. Заповедта на царя била изпълнена. Между това един Адрианов слуга, който бил при него в оня ден, побързал да иде у дома му, за да уведоми жена му Наталия за случилото се: “Нашият господар оковаха във вериги и отведоха в тъмница!” Това известие поразило младата жена, която скоро се била омъжила и нежно обичала своя мъж. Тя заплакала и с безпокойство питала слугата, знае ли той за какво престъпление са отвели Адриан в тъмница. - Аз видях, че в преторията бяха довели няколко човека, мъчени за някой си Христос – отговорил слугата. – Тия люде ги осъдиха на смърт, а нашият господар заповяда да впишат и неговото име с техните имена и каза, че иска да умре с тях. - Ти точно ли знаеш, за какво са мъчили тия люде? – запитала Наталия. - Както вече ти казах, - отговорил слугата, - тях ги мъчиха за някой си Христос и за туй, че не искат да изпълнят царските повели и да се поклонят на боговете. За учудване на слугата Наталия изведнъж престанала да плаче и на лицето й се изразила най-жива радост. Тя била тайна християнка и от всичкото си сърце желаела обръщането на своя мъж към истинския Бог. Тя, разбира се, знаела, че в такъв случай го заплашва смърт. Но спасението на неговата душа било за нея по-скъпо от всичко. След като се облякла в най-хубавите си дрехи в знак на радост, Наталия побързала да отиде при мъжа си в тъмницата. Там тя паднала в нозете му, целунала неговите окови и проливайки радостни сълзи, казвала: “Блажен си ти, съпруже мой, понеже намери истинското, вечното съкровище, като повярва в Христа! Моля те остани докрай в това звание, към което си сега призован чрез Божието милосърдие!” И с всичката пламенност на собствената си вяра и любов към Бога и към своя мъж, с когото тъй малко била в съпружество, младата жена се стараела да го укрепи за подвига на предстоящото му мъченичество. Молила тя и другите затворници – християни да просвещават новообърнатия, като му говорят за Бога и за вечния живот, та да се не поколебае той да пожертва за Него временния живот. И по такъв начин до самата смърт на мъжа си Наталия не преставала да поддържа неговото мъжество и да го въодушевлява сред изтезанията, на които го подлагали заради неговото твърдо изповедание на Христа. Всичкото време тя прекарвала в тъмницата, като прислужвала на мъчениците и измивала раните им. Когато мъжът й заговорил как да се разпореди с имотите им, тя го прекъснала, като му напомнила, че сега нито една мисъл за земното не трябва да го отвлича от размишлениета за вечността, която се открива пред него. И някои други християнки, по примера на Наталия, усърдно прислужвали на затворените в тъмницата мъченици, които спокойно и радостно се готвели за смърт. Наталия, между другото, казвала на мъжа си: “Съпруже мой, когато ти застанеш пред Бога, моли го, щото и аз скоро да те последвам и да се не разделя с тебе в блажената вечност! Боя се, да не би царят да ме принуди да се омъжа. Моли се за мене!” Понеже мъчениците съвършено били отслабнали от страданията и мъченията, а някои от тях били вече и на умиране, заповядано било да се изпълни над тях смъртната присъда. За да продължат обаче страданията им, пречупили им с чук ръцете и нозете и след това ги убили. Адриан, който едничък още не бил изгубил сили, бил предаден на изтезание. Наталия докрай била при него, докрай го ободрявала чрез вярата в Бог и в блажения задгробен живот и имала утехата да го види непоколебим в мъченически подвиг и радостно сред мъчения да предава душата си Богу. Телата на св. мъченици били събрани от християните и препратени в гр. Византион. Там побързала да отиде и Наталия, като по тоя начин се скрила от един знатен човек, който искал да се жени за нея. Като пристигнала във Византион, гдето християните с любов я приели, Наталия се помолила веднъж в храма, където почивали останките на мъчениците, легнала да си почине и в съня си видяла Адриан, който й възвестил за нейната близка смърт. Като разказала на християните за съновидението, Наталия скоро след това безболезнено и тихо се поминала, като заспала вечния си сън при гроба на своя мъж. Тя също така е причислена от св. Църква към лика на мъчениците, защото с душата си пострадала за Христа и послужила с любов на Неговите мъченици.", "date": "2019.08.26", "title": "Св. мъченици Адриан и Наталия"}
