{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/375900-%D1%83%D0%B8%D0%BD%D1%81%D1%82%D1%8A%D0%BD-%D1%87%D1%8A%D1%80%D1%87%D0%B8%D0%BB-%E2%80%9E%D1%83%D0%BC%D0%B8%D1%80%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB-%D0%B5-%D1%87%D0%BE%D0%B2%D0%B5%D0%BA,-%D0%BA%D0%BE%D0%B9%D1%82%D0%BE-%D1%85%D1%80%D0%B0%D0%BD%D0%B8-%D0%BA%D1%80%D0%BE%D0%BA%D0%BE%D0%B4%D0%B8%D0%BB-%E2%80%93-%D1%81-%D0%BD%D0%B0%D0%B4%D0%B5%D0%B6%D0%B4%D0%B0%D1%82%D0%B0,-%D1%87%D0%B5-%D0%BA%D1%80%D0%BE%D0%BA%D0%BE%D0%B4%D0%B8%D0%BB%D1%8A%D1%82-%D1%89%D0%B5-%D0%B3%D0%BE-%D0%B8%D0%B7%D1%8F%D0%B4%D0%B5-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%E2%80%9D", "text": "            По-малко известен период от живота на легендарния британски политик и държавник Уинстън Чърчил – действията му след 1945 г., когато вече не е на власт – е описан в „Заветът на Чърчил. Как две речи спасиха Европа от комунизма” (ИК „Сиела”) от лорд Алън Уотсън.     Книгата описва историята на двете ключови речи на Чърчил, които обръщат хода на историята и спасяват Европа от комунизма – тази във Фултън, Мисури, където той оповестява разделянето на Европа от Желязна завеса и призовава за силен англо-американски съюз, и втората, произнесена в Цюрих, където говори за звучащото невъзможно в следвоенните години помирение между Франция и Германия.   Животът и делата след 1945 г. на една от най-разпознаваемите политически фигури в историята на XX век – сър Уинстън Ленърд Спенсър-Чърчил, са разгледани обстойно в книгата „Заветът на Чърчил” (с подзаглавие „Как две речи спасиха Европа от комунизма ”).   В ценния си труд лорд Алън Уотсън поставя акцент върху две възлови речи на британския държавник, чрез които се смята, че Чърчил обръща посоката на историята и спасява Европа от комунизма.   Първата е добре известната му реч във Фултън, Мисури, където оповестява разделянето на Европа от Желязна завеса и призовава за силен англо-американски съюз. Във втората, произнесена в Цюрих, Чърчил подканва за безпрецедентно помирение между Франция и Германия, които да станат основа на съюз, който САЩ да подкрепи икономически и военно.   В книгата са разгледани обстойно политическата ситуация, в която Чърчил изпада през 1945 г. – когато губи изборите от Клемънт Атли и Лейбъристката партия, отношенията му с Рузвелт, мнението му за болшевизма и Сталин. В руския диктатор Чърчил вижда същото, което е видял в Хитлер през 30-те години на XX век – неутолима жажда за власт и пълно презрение към човешкия живот.   Освен двете въздействащи речи на емблематичния британски политик и държавник, „Заветът на Чърчил” съдържа и предговор от неговия правнук – Рандолф Чърчил, който пише: „Книгата на лорд Уотсън отдава искрена и проникновена почит на политическите инстинкти и неустрашимия подход на прадядо ми към сложните международни проблеми. Тя съдържа и напомняне, че е нужно да сме нащрек и неизменно да браним трудно извоюваните си свободи.”   Преводът от английски език е на Ирина Васева. Корицата на българското издание  е на художника Дамян Дамянов. Книгата е част от поредицата на издателство „Сиела” Власт и отговорност, чието начало бе поставено в края на 2016 г. с автобиографичната книга „Достойни битки” на видния американски държавник, бивш директор на ЦРУ и министър на отбраната при президента Обама Леон Панета. Премиерата на „Заветът на Чърчил” е на 11 декември (понеделник) от 18:30 часа в American Corner в Столична библиотека.    .   .. Както и речта му във Фултън, втората значима изява на Чърчил през 1946 г. започва с академична покана, придружена с почивка. Това е съчетание на трибуна, удоволствие и… на съдбата. С други думи, Чърчил вярва, че ще се вкопчи в крайчеца на историята, а през септември 1946 г. той е убеден, че я държи здраво. Това не е унилият човек, който предходната година съзира възможността, открила му се с бележката, допълнена от Труман, към поканата от колежа „Уестминстър“ в щата Мисури. Той вече е възвърнал жизнеността и увереността си. И сега поканата да говори в университета в Цюрих е възможност, която той грабва на мига. Поканата е още по-примамлива заради придружаващото я предложение за прекрасна почивка в Швейцария като гост на швейцарското правителство.   През август, придружаван от съпругата си Клементин и дъщеря си Мери, Чърчил пристига в Швейцария да се наслади на гостоприемството на домакините. Той се възхищава от съхранената красота на страната, един оазис сред разкъсаната от войната Европа; заливат го с безчет почетни хвалебствия като блестящ държавник и за храбростта на Великобритания през войната. Той също откликва с ласкателни думи. Като пристига в кметството на Цюрих, отрупан с цветя и сред възторжените възгласи на тълпата, се обръща към швейцарците:   Вие сте намерили изход от много трудности, въвлекли други страни в страдания и злощастия. Успяхте да съхраните единството си въпреки различията в езиците и народностната си принадлежност и няма причина примерът ви да не бъде последван от целия опустошен континент Европа1.   Целта му е не да насърчи неутралитета, чрез който Швейцария остава вън от войната. Последното, което иска, е неутрална Западна Европа, безпомощна пред Сталин. Пламенното му желание е Западна Европа да се обедини икономически, политически и духовно – да преодолее „различията в езици и народностна принадлежност“. Идеята за обединена Европа ще мотивира и оправдае обвързването на САЩ. Великобритания и Британската общност ще съдействат. Обединението може да обърне посоката на събитията, които скоро ще бъдат признати като епоха на Студената война.   Но за да се случи това, се налага Чърчил повторно, след Фултън, да стъписа и всъщност да „смае“ света. Той съзнава, че умее да провокира и вдъхновява, а след Фултън вече знае и че има и властта да го стори. Този път, за разлика от преди, той няма нужда от подкрепата на Министерството на външните работи, която не търси и не получава. Това е лично неговият миг и той ще изпълни мисията си, като изрече невероятно смелата си идея за европейско помирение, която завинаги ще промени самосъзнанието на Европа.   Около кметството са се събрали тълпи, чиито гръмки възгласи отекват всеки път, когато той помаха, вдигнал два пръста в известния знак на победата. Чърчил се спира да обясни, че неговият тъй дързък и прочут жест вече има нов смисъл. Той вече „не означава победа на едни нации над други, а победа на личната свобода на човека над деспотизма навред по света“.   С едно-единствено изречение и един обикновен жест формулира своя лайтмотив от ясно по-ясно, както се случва в постановки на Вагнерова опера в град Байройт. В операта един тромпет изпълнява лайтмотива на произведението, преди публиката да влезе в салона. Със своя жест и с едно-единствено изречение Чърчил подава тон, за да създаде необходимата му за онова, което следва, атмосфера. Знакът на победата сега не призовава към борба, а към помирение. Победата вече носи повече от великодушие.    Трябва да има, по думите на Гладстоун, които заимства в речта си, и „благословен акт на забрава“. Той ще призове да се сложи „край на търсенето на възмездие“. Чърчил боецът носи в себе си и прошка, както и трезвата мисъл на държавник, който разбира, че без прошка помирението е невъзможно, а без помирение няма как Европа да бъде възстановена. Това разбиране е в основата на речта му пред събралата се в голямата зала на университета в Цюрих публика.   В залата няма толкова много хора, както във Фултън, но и тук го слушат внимателно. Както и във Фултън, хиляди по света чакат речта да бъде излъчена. И тук, както и във Фултън, следват някои академични формалности. Ректорът го приветства с добре дошъл и многословно възхвалява него и Великобритания, като му връчва и благодарствен адрес с цветни илюстрации. Трибуната е украсена с цветя, подредени са и знамената на всички студентски дружества. Всичко е готово.   Речта предизвиква статуквото също така ясно и недвусмислено, както изказването му във Фултън, и реакциите са също така нееднозначни. В Цюрих Чърчил изявява ораторското си майсторство не по-зле, отколкото във Фултън, но речта му този път е по-кратка, не толкова украсена и не толкова викторианска по звучене, но обрисува опасността също толкова живо и подтиква към отклик с още по-голяма простота и прямота. Докато пише речта си за Фултън, Чърчил засяга редица теми – двата исполински „мародера“, които застрашават свободния човек, именно войната и деспотизма; близостта на ценности и общия език, които свързват Великобритания, Британската общност и САЩ в съюз, който следва да бъде ефективен и във военно отношение; реално съществуващата желязна завеса.   В Цюрих той се съсредоточава предимно върху послание, което предсказва във Фултън – „ужасната разруха в Европа“, необходимостта от „нов съюз“ в името на „сигурността на света“ и как да се постави началото на неговото изграждане. И в двете речи атомната бомба е едновременно показна възможност и предвестник на гибел.", "date": "2017.12.03", "title": "Уинстън Чърчил: „Умиротворител е човек, който храни крокодил – с надеждата, че крокодилът ще го изяде последен.”"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375897-6-%D0%BF%D0%B0%D0%BB%D0%B0%D0%B2%D0%B8-%D1%81%D0%B5%D0%BA%D1%81-%D0%B8%D0%B3%D1%80%D0%B8-%D0%B7%D0%B0-%D1%80%D0%B0%D0%B7%D0%BF%D0%B0%D0%BB%D0%B2%D0%B0%D0%BD%D0%B5-%D0%BD%D0%B0-%D1%81%D1%82%D1%80%D0%B0%D1%81%D1%82%D1%82%D0%B0-18", "text": "Лесно е сексът да стане рутинен – особено предварителната любовна игра. Секс игрите са страхотен начин да внесете в сексуалните отношения с партньора си разнообразие и забавление. По-широкият сексуален репертоар ще прогони далеч рутината, а страстите ще се разгорят с нова още по-мощна сила.    Не губете време и започнете да работите върху връзката си, като изпробвате различни палави игри за запазване на страстта:      Лесно е да се превъплътите в ролята на палава медицинска сестра или вашият партньор - в чичо доктор. В основата на тази игричка е да се съблечете голи и да започнете да преглеждате партньора си (или той вас), като леко го докосвате, колкото да го дразните. От очакването на следващата ви стъпка, партньорът ви ще полудее от удоволствие. Според експертите това е най-добрият начин да внесете повече емоции в сексуалния си живот.      За целта трябва да сте запознати с правилата на покера. По време на играта вие ще губите дреха по дреха, докато и двамата не останете напълно голи. Един от най-важните моменти е да останете с безизразно лице по време на играта, за да може интригата да е по-голяма. Тук обаче не е важно кой ще победи, важна е самата игра. Според сексолозите голият покер предизвиква въображението и ви държи под напрежение преди да стигнете до самия секс.       Самото заглавие подсказва, че ще са ви необходими превръзка за очи - шал или вратовръзка и поне два свободни часа. За тази игричка е необходимо да звържете очите на партньора си и да започнете да го докосвате по цялото тяло: първо бавно, после малко по-закачливо, докато стигнете до същинската част. Тази игра повдига неимоверно много градуса в леглото, защото, докато очите са завързани, другите две сетива са изострени и чувствеността е в пъти по-голяма. А това води до вулканично изригване накрая.      За тази игра ще ви трябват четири шала и по възможност легло с парапети. Завържете ръцете и краката на партньора си за четирите страни на леглото и се пригответе за невероятни преживявания. Вие сте доминиращата в тази ситуация и можете да дразните партньора си по всякакви приятни начини. Чувството, че е беззащитен и в центъра на вниманието, ще го подлуди. А следващия път може да си размените ролите.       Необходими са ви колан или камшик. За да нагорещите партньора си за секс, освен че ще имате възможност да го нашляпате с въпросните атрибути, е задължително да го накажете и с думи. Можете да го напляскате с ръце. Това е много приятно за тялото, тъй като нахлуването на кръв на това място, ще доведе до горещи тръпки.       Най-важният момент при тази игра е въображението. Можете да влезете в ролята на девственица и партньорът да ви въвежда в дебрите на секса. Друго, което можете да разиграете, е той да е учителят, а вие студентката и той да ви дава подробни напътствия как да използвате устните и ръцете си, за да го задоволите. Във всеки един момент можете да промените ролите. Според сексолозите това е най-добрият начин да покажете с партньора си кой какво обича и как го обича. Още един съвет от експертите: помолете го по време на орален секс да ви напътства кое как да направите, за да знаете как да го докарате до екстаз.", "date": "2017.12.03", "title": "6 палави секс игри за разпалване на страстта (18+)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375894-%D0%BF%D0%BE%D0%B2%D0%B8%D1%88%D0%B8%D1%85%D0%B0-%D1%80%D0%B5%D0%B9%D1%82%D0%B8%D0%BD%D0%B3%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Международните рейтингови агенции Fitch и S&P повишиха дългосрочния кредитен рейтинг на България в чуждестранна и местна валута, съобщиха късно в петък от Министерството на финансите. Fitch повиши рейтинга на BBB от BBB-, а S&P Global Ratings - до BBB-/A-3' от BB+/B. Перспективата и по двата показателя е стабилна, се казва в съобщението на Fitch, като повишеният рейтинг отразява подобрената оценка на страната по отношение на външните финанси. Представянето на България надхвърля средното по стандартите за категорията BBB. От Fitch посочват, че през 2016 г. България е нетен външен кредитор и се очаква позицията да продължи да се подобрява. Излишъкът по текущата сметка е оценен на 3,4% от БВП средно за периода от 2017 до 2019 г., подкрепен от повишаването на конкурентоспособността и диверсификацията на износа. Относно засилването на външните буфери, коефициентът на външна ликвидност е оценен на 215% към края на 2016 г., които осигуряват адекватно покритие за поддържане на режима на валутен борд. Продължаващата експанзия на износа и нарастващите спестявания са в основата на повишението на оценката на S&P Global Ratings. Според кредитната агенция силно са намалели рисковете, свързани със значителна и внезапна промяна във финансовите потоци, които идват от чужбина, и в частност преките чуждестранни инвестиции. S&P оценяват публичните финанси като стабилни и защитаващи валутния режим. Стабилната перспектива отразява подобрените очаквания за растежа на българската икономика, фискалната политика е оценена като консервативна. Положителни фактори за по-нататъшно повишаване на кредитния рейтинг, според Fitch, са нарастването на потенциала за растеж на икономиката в средносрочен план и ускоряването на нейната конвергенция спрямо нивата на доходите от държавите с по-висок рейтинг. Понижение може да се предприеме, ако има задълбочаване на дефицита по текущата сметка и влошаване на конкурентоспособността. Риск при публичните финанси би било наличието на висок бюджетен дефицит, както и на съществени задължения по държавните предприятия. Според S&P факторите, които могат да помогнат за повишаването на кредитния рейтинг на България в следващите 2 години, са ускоряване на икономическия растеж, продължаващо намаляване на необслужваните кредити, повишаване на фискалните буфери и присъединяване на лева към ERM II, по-известен като „чакалнята на еврозоната\". Негативни действия по рейтинга могат да се предприемат, ако има натиск върху платежния баланс на България, по-ниски очаквания за икономическия растеж или влошаване на публичните финанси.", "date": "2017.12.03", "title": "Повишиха рейтинга на България"}
{"url": "http://www.classa.bg/%D1%82%D0%B5%D1%85%D0%BD%D0%BE/item/375895-%D0%B8%D0%B4%D0%B2%D0%B0-%D1%80%D0%B5%D1%86%D0%B5%D1%81%D0%B8%D1%8F-%D0%BF%D1%80%D0%B8-%D0%BD%D0%BE%D1%83%D1%82%D0%B1%D1%83%D1%86%D0%B8%D1%82%D0%B5", "text": "Световният пазар на ноутбуци ще намалява в следващите пет години, прогнозира тайванската изследователска компания Digitimes Research, цитирана от technews.bg. Подриващ фактор за пазара са смартфоните, които се сдобиват с нови технологии, вкл. изкуствен интелект, допълнена реалност и гъвкави дисплеи. Анализаторите очакват продажбите на ноутбуци да намаляват средногодишно с 3,2% в периода от 2018 до 2022 г., а глобалният обем на доставките да падне до 140 млн. броя в края на петгодишния период. Близката перспектива обаче е по-благоприятна – в резултат на обновяването на компютрите в бизнес сегмента, продажбите на ноутбуци ще се увеличат с 4,6% през 2017 г., превишавайки 150 млн. броя, което се очертава като първи ръст за последните пет години. И през 2018 г. продажбите на бизнес лаптопи ще продължат да нарастват, а обновяването на компютърния парк в корпоративния сегмент ще достигне своя пик. В същото време потребителският сегмент ще влезе в период на рецесия. Очаква се спад в търсенето дори в категории като геймърските ноутбуци и хромбуците, които са особено актуални през настоящата година. В резултат на това, ръстът на пазара за ноутбуци през 2018 г. ще падне до 2,7%, а продажбите ще възлязат на 160 млн. броя. HP и Dell ще се възползват от позитивната динамика в бизнес сегмента през следващата година в по-голяма степен отколкото останалите производители. Очаква се HP да продължи да бъде лидер както в корпоративния сегмент, така и на пазара като цяло, благодарение на предимства в асортимента от продукти, каналите за дистрибуция и доставки, отбелязва Digitimes Research. Обединението на Dell и EMC ще доведе до ръст в продажбите на бизнес ноутбуци с бранда на тексаската компания. Съгласно прогнозата, през 2018 г. Dell ще постигне най-големия ръст в този сегмент от пазара. Lenovo, която през 2017 г. се натъкна на редица вътрешни и външни проблеми, ще увеличи леко продажбите си през следващата година. На Asus предстои да определи новите си направления през 2018 г., а Acer вече се установи стабилно в редица специализирани сегменти. Apple пък ще стимулира продажбите на MacBook чрез намаляване на цените, сочи анализът.", "date": "2017.12.03", "title": "Идва рецесия при ноутбуците"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/375896-%D1%82%D1%80%D0%B8%D0%BA%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D0%B7%D0%B0-%D0%B1%D1%8A%D1%80%D0%B7%D0%BE-%D1%83%D1%87%D0%B5%D0%BD%D0%B5", "text": "В един свят, в който съжителстват Теорията на относителността, пиесите на Шекспир и световната мрежа от незабавно свързани суперкомпютри, не е трудно да намерим хора, които да могат да ни говорят за капацитета на усвояване на нови знания. А това е много важно, защото в контекста на съвременното общество на знанието ученето през целия живот е критичен фактор за развитие на успешна кариера. За щастие, гениите, които стоят зад тези упражнения за интелекта, са повече от склонни да споделят своите тайни. Всъщност фигури от калибъра на Алберт Айнщайн, неговия колега физик Ричард Файнман и суперпредприемача Илон Мъск предлагат практически съвети, които всеки може да използва, за да ускори изучаването на каквато и да е материя. Алберт Айнщайн: Забавлявайте се Айнщайн може да е променил начина, по който разбираме света около нас, но той не го е направил чрез къртовски и мъчителен труд. Според него големите умствени постижения и забавленията вървят ръка за ръка и колкото повече се наслаждавате на ученето, толкова по-бързо може да заредите информацията в мозъка си, чрез която да направите пробив. През 1915 г. той пише следния съвет на 11-годишния си син Ханс Алберт, който по това време се опитва да овладее пианото: „Много съм доволен, че намираш радост в пианото... свириш нещата, които те радват, дори и когато учителят не ги възложи. Това е начинът да научиш най-много, защото когато правиш нещо с такава наслада, няма да забележиш как минава времето. Самият аз понякога, погълнат от работа, забравям да се храня\". Ричард Файнман: Обяснете го на дете Легендарният физик Файнман спечели Нобеловата награда за работата си в една от най-трудните за човешкия ум области – квантовата механика, - но най-важният му съвет за ускоряване на ученето е всъщност да направите всичко, което учите, възможно най-просто. Толкова елементарно, че да може да го обясните на 8-годишно дете. „Когато опишете една идея от начало до край на прост език, който детето може да разбере (съвет: използвайте само най-често срещаните думи), вие си налагате да разберете понятието на по-дълбоко ниво и да опростите елементите и връзките между тях. Ако срещате затруднение, значи ясно разбирате къде са пропуските. Това напрежение е добро, защото е вестител на възможностите за научаване на нещо ново\", пише блогърът Шейн Париш, обяснявайки подхода на Файнман. Илон Мъск: Представете си знанието като дърво Айнщайн може да е сред най-емблематичните гении на всички времена, а Файнман може да се похвали с Нобелова награда, но когато става въпрос за чисто разнообразие от учебни средства, Мъск може дори да победи двамата велики физици. В края на краищата е създал компания за онлайн плащания, променяща се в световен мащаб, революционизира автомобилната индустрия и се осмели да мечтае да заведе хора на Марс през следващото десетилетие. Това представлява невероятен обхват на знанието. Как научи толкова много за толкова много различни области? Когато му зададат този въпрос, Мъск с удоволствие обяснява. На първо място той съветва учащите да имат увереност в себе си. „Повечето хора имат капацитета да научат много повече, отколкото смятат, че могат\", настоява той. След това споделя тази конкретна стратегия за по-бързо усвояване: „Важно е да гледате на знанието като на семантично дърво – уверете се, че разбирате основните принципи, т.е. дънера и големите клони, преди да влезете в листата/детайлите, защото ако не го направите, те няма за какво да се придържат\".", "date": "2017.12.03", "title": "Триковете на великите за бързо учене"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375898-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%81%D0%BA%D1%80%D0%B8-%D1%88%D0%B0%D0%BF%D0%BA%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-18", "text": "Емануела разби конкуренцията с рокля на Роберто Кавали, пише HotArena. Певицата за пореден път демонстрира стил и класа със секси червена рокля на пайети на световния дизайнер. Тоалетът щедро разкрива прелестите на звездата, а според запознати цената му е над 10 бона.      Това далеч не е първият път, в който Емануела избива рибата с уникални дрехи по себе си. Преди месец тя буквално взриви Пайнер с новите си ботуши. Чепиците се оказаха истинско произведение на изкуството и дори ги снима в свой клип. Цената им е точно 8 хиляди евро.      Съвсем естествено, след като се появи с тях, всичките й колежки искаха да имат такива. Галена дори й ги взе назаем, за да се снима и тя с тях. Понеже, според зложелателите, не може да си ги позволи. Емануела ги разби! Влезна с рокля на Кавали за 10 бона в Биг Брадър.  ", "date": "2017.12.03", "title": "Емануела скри шапките (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375899-%D0%B7%D0%B2%D0%B5%D0%B7%D0%B4%D0%BD%D0%B8-%D0%B0%D0%BA%D1%82%D1%8C%D0%BE%D1%80%D0%B8-%D1%80%D0%B0%D0%B7%D0%BA%D0%B0%D0%B7%D0%B2%D0%B0%D1%82-%D0%B7%D0%B0-%D1%81%D0%B5%D0%BA%D1%81-%D1%81%D1%86%D0%B5%D0%BD%D0%B8%D1%82%D0%B5-%D1%81%D0%B8", "text": "Добрата секс сцена в един филм може да му направи страхотна услуга и да го направи незабравим за зрителите, особено за женската аудитория. Но дори тези кадри да изглеждат реалистично и красиво, в крайна сметка те са продукт на професионална актьорска игра.   Чудили ли сте се какво им е на актьорите да трябва да пресъздадат най-интимните си моменти на снимачната площадка? Ще кажете, че във всяка работа има трудности и ще сте повече от прави. Да имитираш оргазъм пред десетки хора екип е категорично най-странното и изнервящо нещо, което актьорите изтъкват по време на снимачния процес.   Имаме много примери за страхотна игра по време на секс сцена, но това не означава, че тя е постигната без напрежение. Независимо дали снимат с непознат или с близък приятел, актьорите са подложени на голям стрес. Някои от тях разкриват своите най-големи притеснения, които можете да прочетете в нашата галерия.       Първата секс сцена за Дженифър Лоурънс е с Крис Прат в Пътници. Как се справя с това? „Напих се много“, признава Лоурънс. „Но това доведе до повече тревожност, когато се прибрах вкъщи, защото си повтарях „Какво направих? Не знам“. И беше първият път, когато щях да целуна женен мъж, а вината е най-лошото чувство в стомаха ти. Знаех, че това е моята работа, но не можех да го кажа на стомаха си. Обадих се на майка ми с молба: „Ще ми кажеш ли, че всичко е наред?“ Просто беше много уязвим момент“     Кейт Уинслет намира хумора в тези ситуации: „Мразя го!“, споделя тя. „Просто се захващам с това. Отивам там и казвам: „Ох, по дяволите, да го направим“ и Бум! Ако се оплаквате или протакате, няма да се отървете. Това е изключително странно нещо в работата ни“.     „На пода съм и разкъсват дрехите ми“, така Кирстен Дънст описва секс сцената си с Колин Фарел в Измамените. „Не ми харесва, не ми харесва“, коментира Дънст за интимните сцени. „За да бъда честна, казвам си, че искам да приключим с това възможно най-бързо“.     Мила Кунис има опит в секс сцените, но това не прави процеса по-лесен. „Трудно е да снимаш сексуална сцена. Точка“, казва Кунис по повод кадрите си с Натали Портман в Черният лебед. „Ти си със 100 и повече човека екип, осветяват те, препозиционират те, няма никакво спокойствие“.     Раян Рейнълдс изглежда толкова неспокоен и непоколебим, но и той има проблем със секс сцените. За Размяната с Оливия Уайлд, Рейнълдс казва: „В тази сцена тя седи там, а аз й махам блузата, после сутиена. Тя има прикрития за гърдите си, но върху тях е нарисувала много сладки усмихнати човечета. И тогава забравих всяка реплика - не само от този филм, но и от всеки друг, който съм снимал“.     „То е все едно тичаш в дъжда“, казва Джон Хам от Mad Men за секс сцените. „В един момент си казваш: „Вече съм мокър, по-мокър няма да стана, така че най-добре да се насладя на усещането“.     „Има нещо ужасно смущаващо в това да се съблечеш пред непознати“, разказва Ан Хатауей за секс сцените. „Аз реших да имам контрол над нещата, да се събличам в последния момент и после веднага да се обличам за паузите. После обаче разбрах, че всеки път, когато се обличам, трия грима от тялото си и са нужни още 20 минути за повторното му нанасяне. Както с всичко друго в живота, ако спреш да мислиш за себе си, а повече за другите, може да стане дори забавно“.     Когато говорим за секс сцени, Аштън Къчър има план. „Просто започвам всичко, извинявайки се“, казва той. „Аз винаги ползвам подхода на сър Лорънс. Когато се двоумите, заложете на сър Лорънс Оливие. Той е казал нещо от сорта на: „Извинявам се, ако се възбудя и се извинявам, ако не се възбудя“.     Кийра Найтли още помни сцената за Опасен метод, която се налага да заснеме. Толкова е нервна, че се налага да се подготви. „Изпих няколко шота с водка преди това, а след сцената и две чаши шампанско - за да отпразнувам това, че няма да ми се налага да го правя повече“.    ", "date": "2017.12.03", "title": "Звездни актьори разказват за секс сцените си"}
{"url": "http://www.classa.bg/%D1%81%D0%B2%D1%8F%D1%82/item/375891-%D1%81%D1%80%D0%B8%D0%B2-%D0%BD%D0%B0-%D1%83%D0%BE%D0%BB%D1%81%D1%82%D1%80%D0%B8%D0%B9%D1%82-%D1%81%D0%BB%D0%B5%D0%B4-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BC%D0%B0%D0%B9%D0%BA%D1%8A%D0%BB-%D1%84%D0%BB%D0%B8%D0%BD", "text": "В петък бе наблюдаван рязък спад в цените на акциите на Нюйоркската фондова борса. Тази тенденция започна след като съветникът по националната сигурност на Тръмп, Майкъл Флин, се призна за виновен, че е лъгал във ФБР и обеща да свидетелства срещу американския президент, семейството му и другите служители на Белия дом. Според съдебни документи, бившият съветник на Тръмп е обвинен в съзнателно извършване на \"лъжливи, измислени и измамнически изявления\" за един разговор, който провел в края на декември 2016 г. с тогавашния руски посланик в САЩ Сергей Кисляк, за санкциите, които Вашингтон наложи в Русия същия ден. В коментарите си по този въпрос Белият дом посочи, че фалшивите изявления на Флин за ФБР \"отразяват фалшивите изявления пред длъжностните лица на Белия дом\", които породиха оставката на съветника. Флин беше принуден да подаде оставка в средата на февруари - по-малко от месец след назначаването му - и е ключова фигура във федералното разследване на предполагаемата намеса на Русия в президентските избори в САЩ през ноември 2016 г., водено от прокурора Роберт Мюлер.", "date": "2017.12.03", "title": "Срив на Уолстрийт след официални обвинения срещу Майкъл Флин"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375893-%D0%B1%D0%B0%D1%80%D0%B5%D0%BA%D0%BE%D0%B2-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%81%D0%BB%D0%B5%D0%B4-%D0%B5%D0%BF", "text": "Евродепутатът Николай Бареков обяви, че се оттегля от политиката след като мандатът му в европарламента приключи. Пред студенти в УНСС Бареков каза, че ще създаде „конголомерат от медии за честни и справедливи новини\". \"Никога няма да се кандидатирам за никакви публични длъжности. Аз се кандидатирах един път, успях, бях смазан. Нямам никакъв смисъл, за себе си, личен, аз да стоя в тази кочина. Мисля да си посветя времето в създаването на един конгломерат от медии, които аз съм нарекъл \"вероюст\", да кажем справедливите и честни новини\", каза Бареков.", "date": "2017.12.03", "title": "Бареков се оттегля от политиката след ЕП"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375892-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-%D0%B2%D0%B0%D1%81%D0%B8%D0%BB-%D0%B8%D0%B2%D0%B0%D0%BD%D0%BE%D0%B2-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%BC%D0%B0%D0%B9%D1%81%D1%82%D0%BE%D1%80%D0%B0-%D0%B2%D0%B8%D0%B4%D0%B5%D0%BE", "text": "На 26 октомври журналистът Васил Иванов се прибира от работа с личния си автомобил. Спрян е за проверка от полицейски патрул, въпреки че не е извършил никакво нарушение. При проверка на документите се оказва, че шофьорската му книжка е изтекла. Полицаите от специализираните полицейски сили казват, че това е нарушение, което може да доведе до свалянето на регистрационните номера на автомобила на Васил Иванов. \r\n   \"Факт е, че останах без номера на колата си и понеже живея на място, където ми трябва кола 4х4, имам проблеми с придвижването до вкъщи . Спряха ме на лампи и сирени след мен в Бояна. Не съм извършил никакво нарушение, карам съвсем спокойно към 1 часа през нощта. Прибирах се от монтажното студио, където монтирах един от филмите си. Спират ме и ги питам: Преследвате ли ме?. Те казаха \"не\", проверка на документите. \r\n    Аз бях с качулка и шапка, защото беше студено. Казаха ми, че книжката ми е изтекла, погледнах наистина беше изтекла. Казаха ми \"Сега ще викнем КАТ, ще ти напишем акт и ще ти свалим номерата\". Аз ги попитах как така ще ми свалят номерата за изтекла книжка, обясниха ми, че когато ми е изтекла книжката, означава, че нямам книжка, все едно, че никога не съм имал книжка, все едно, че съм без право на управление. С пълен брой точки съм, без нарушения.  \r\n   Оказа се, че не са ме спрели КАТ, а патрул на СДВР – работата им е да патрулират за бандити. Знаех, че ще свалят номера на хора без книжки, бях доволен и го приветствах, казах си най-накрая някакви адекватни мерки срещу тези, които нямат книжки, защото нямат 8 клас, карат като идиоти, като ги спрат не могат да им вземат книжките, нищо не могат да направят с тях и това според мен беше единственият ефикасен начин тия хора да бъдат спрени и когато разбрах, че ще ми вземат на мен номерата на колата, все едно никога не съм имал книжка\", разказа журналистът в предаването \"Офанзива с Любо Огнянов\" по Канал 3.  \r\n   \"Най-смешното беше, че този младеж, който очевидно не ме позна и започна: \"Помисли да викаме ли КАТ, да не викаме ли КАТ, защото ще ти свалят за 6 месеца номерата\". Аз му отговорих, че няма какво да мисля и да си вършат работа по закон. Мразя корупцията и няма да си позволя да давам пари и не съм давал на полицаи, катаджии и каквито и да е било хора. Когато им отказах се обадиха и КАТ дойде. Аз пък се обадих на 112 и заявих, че полицаи са ме питали дали аз желая да се вика КАТ и да си помисля дали да ги викат. Защо трябва да мисля? Ако това е процедурата да си я вършат.\", разкри още Васил Иванов.  \r\n   Причината номерата му да бъдат свалени се крие в чл. 171 т.2а, където е посочено, че табелите на колите се свалят, а регистрацията се прекратява на собственици на автомобили, които са употребили наркотици, алкохол, както и ако шофьорът е без книжка. В тази графа попадат и водачите, които никога не са имали свидетелство за правоуправление и тези, чиито книжки са изтекли. Наказанието е драстично, автомобилът остава без регистрация минимум 6 месеца. \r\n    \"Дойде КАТ и ми издадоха една заповед, че ми свалят номерата и един акт, 100 лева глоба и 6 месеца без номера. Оказах се в категорията на каращите пили, на хората без 8 клас, разни от малцинствата, които никога не са имали книжки. Аз съм шофьор от 27 години. Не съм лишаван никога от правоуправление, всичко ми е изрядно, но затова, че ми е изтекла книжката с няколко месеца, просто не съм видял, книжките са с 10 годишен срок на валидност.  \r\n   Така се оказах 6 месеца без номера, както всички тези, които никога не са имали книжки или които са карали пили, което значи, че аз съм виновен както тях. Така излиза, защото това е някаква административна грешка. Сигурен съм, че ако отидем и попитаме в парламента всички депутати, повече от половината ще знаят кога им изтичат книжките\", гневи се Иванов. Председателят на парламентарната комисия в Народното събрание Светослав Иванов от ГЕРБ показа пред камерата ни, че шофьорската му книжка не е изтекла. Той обясни, че личната му карта и шофьорската му книжка изтичат по едно и също време.  \r\n   \"От партия ГЕРБ имаме идея да направим промяна в закона, когато става въпрос за изтекла шофьорска книжка, когато си получи новото свидетелство да се прекратява превантивната мярка за прекратяване на регистрацията за 6 месеца\", каза Светослав Иванов. Халил Летифов от ДПС също от транспортната комисия също показа, че шофьорската му книжка е валидна и дори се похвали, че има всичките контролни точки.  \r\n   Признава, че му се е случвало да паркира неправилно преди много години. Според началникът на \"Пътна полиция\" комисар Бойко Рановски в хипотезата \"шофьор без книжка\" могат да попадат много различни случай, ако всички те се опишат в закона, текстът ще стане твърде тежък. Той обясни, че до момента са свалени 8 000 номера на автомобили на шофьори в нарушение. \r\n    Журналистът Васил Иванов обаче заяви, че е разговарял с конституционен съдия, които му е обясни, че след като е придобил си право за управление на МСП преди 28 години и то не му е отнето, шофьорската книжка е само документ, удостоверяващ това право за управление моторно превозно средство пред компетентните органи т.с, когато изтече срокът на свидетелството за управление, това не те лишава от право за управление. \"Ако ти изтече личната карта, в която пише, че си с българско гражданство, ти спираш ли да бъдеш български гражданин\", попита той и заяви, че мислел да обжалва наказанието си, но трябвало да чака 1 месец наказателното му постановление да излезе, след което да води 5-6 месеца дела, при положение, че наказанието му изтича след 6 месеца. \r\n    ", "date": "2017.12.03", "title": "Журналиста Васил Иванов си намери майстора (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/375890-%D0%BA%D0%B0%D0%BD%D0%B0%D0%B4%D1%81%D0%BA%D0%B0-%D0%BC%D0%B8%D0%BD%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BE%D1%82%D0%BD%D0%B5%D0%BC%D0%B0-%D1%85%D0%B8%D0%BB%D1%8F%D0%B4%D0%B8-%D1%85%D0%B5%D0%BA%D1%82%D0%B0%D1%80%D0%B8-%D0%BE%D1%82-%D0%BC%D0%B5%D1%81%D1%82%D0%BD%D0%B8-%D1%81%D0%B5%D0%BB%D1%81%D0%BA%D0%B8-%D0%BE%D0%B1%D1%89%D0%BD%D0%BE%D1%81%D1%82%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%BE", "text": "Разследване на организацията за алтернативно образование Educa разкри, че минната компания Fortuna Silver Mines FSM работи в щата Оаксака с четири дъщерни дружества и 26 концесии, регистрирани в Мексико. Според доклада корпорацията, базирана във Ванкувър (Канада), е отнела 80 000 хектара от местното население и селяните от тази латиноамериканска страна. Според Educa, нейното владение е 10 пъти по-голямо от град Оаксака и \"поставя народа на сапотеките и фермерите в сериозен недостатък пред минната компания и нейните дъщерни дружества, тъй като FSM не е задължена да им предоставя отчети\". Според последното преброяване на населението, проведено от Националния статистически институт на Мексико (INEGI), Оаксака има 3,967,889 жители - 2,079,211 жени и 1,888,678 и е десетия мексикански щат по население. Изправени пред тази ситуация, местните общности предприеха кампания срещу федералните власти, настоявайки за незабавно отменяне на минните концесии. Според Educa \"нито една концесия не е било официално информирана или консултирана с притежателите на правата за тези територии, като мексиканските власти и FSM поддържат политика на непрозрачност и непредоставяне на информация.\" Мексико е петата по големина дестинация за инвестиции в минната промишленост в света и 93% от 345 компании, работещи на националната територия са чужди, а само 21 от тях са мексикански", "date": "2017.12.03", "title": "Канадска минна компания отнема хиляди хектари от местни селски общности в Мексико"}
{"url": "http://www.classa.bg/%D1%81%D0%B2%D1%8F%D1%82/item/375886-%D0%BD%D0%B5%D0%B4%D0%B5%D0%BB%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BD%D0%B0%D0%B9-%D1%8F%D1%80%D0%BA%D0%B0%D1%82%D0%B0-%D1%81%D1%83%D0%BF%D0%B5%D1%80%D0%BB%D1%83%D0%BD%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0", "text": "Днес ще се види най-ослепителната пълна луна на годината, 7% по-голяма и 16% по-ярка от нормалното, съобщава The National Geographic. Според една от най-приетите дефиниции, за да придобие статут на Суперлуна, спътникът на Земята трябва да се доближи до планетата на разстояние по-малко от 362,000 километра. Това доближаване е възможно, защото орбитата на Луната не е перфектен кръг, а елипса. Феноменът, който се случва, когато Луната максимално скъси разстоянието, разделящо я от Земята, се нарича перигей. На 3 декември пълната луна ще бъде на 357,987 километра от Земята. Тъй като в тази лунна фаза нашата планета е точно между Слънцето и Луната, полукълбото на видимия спътник достига своята максимална яркост. Всъщност тази Суперлуна е най-светлата от годината. Пълната луна ще се появи на 3 декември в 15:47 ч. UTC, когато е на 357,987 километра от Земята, а в 8:42 UTC разстоянието ще е 357,492 километра. Технически, това е четвъртата Суперлуна за годината, въпреки че е единствената, която може да се види с невъоръжено око, тъй като другите перигеи съвпаднаха с фазата на новолунието, когато Луната е ориентирана към земята с неосветената си страна, обяснява The National Geographic. Следващите възможности за наблюдение на Суперлуна ще бъдат през 2018 г., по-специално на 2 и 31 януари. Освен това, на 31 януари ще се случи явлението синя луна, второто пълнолуние в един месец, което ще бъде придружено от друго астрономическо събитие: лунно затъмнение.", "date": "2017.12.03", "title": "Неделна среща с най-ярката Суперлуна на годината"}
{"url": "http://www.classa.bg/%D1%81%D0%B2%D1%8F%D1%82/item/375887-%D1%85%D0%BE%D0%BD%D0%B4%D1%83%D1%80%D0%B0%D1%81-%D0%BE%D0%B1%D1%8F%D0%B2%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B8-%D0%BE%D1%82%D0%BB%D0%B0%D0%B3%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%B3%D0%B0%D1%80%D0%B0%D0%BD%D1%86%D0%B8%D0%B8", "text": "Секретарят на Съвета на министрите на Хондурас, Ебал Диаз, обяви в петък извънредно положение и суспендирането на няколко конституционни гаранции, според Ла Пренса. Това ще продължи 10 дни, със забрана за движение от 6 часа следобед до 6 часа сутринта. Правителството е прехвърлило на армията правото да контролира сигурността. С решението си да ограничи движението на хора, правителството се опитва да противодейства на бунтовете на опозицията в няколко града в Хондурас. Член 2 от Указа установява, че \"въоръжените сили подкрепят Националната полиция съвместно или поотделно, когато ситуацията налага това в изпълнението на необходимите планове за поддържане на реда и сигурността на републиката и гарантиране упражняването на демократичните права \". Дискомфортът на противниците на правителството се увеличава в последните дни в резултат от забавянето на преразглеждането на гласовете от Върховния избирателен трибунал (TSE). През трите дни след изборите на 26 ноември Хондурас остана без официални резултати. В 17.40 часа в четвъртък, резултатите от преброяване на Върховния избирателен трибунал показаха за победител настоящия президент Хуан Орландо Ернандес с 42,92% от гласовете, в сравнение с 41,92% за Салвадор Насрайа , кандидат на Алианса на опозицията срещу диктатурата, който има подкрепата на бившия изгонен президент, Мануел Селая. Председателят на ТСЕ, Дейвид Матаморос, каза на пресконференция, че опозицията е отправила нови искания по въпроси за компютърната обработка на изборите, които са възпрепятствали преброяването на недействителните бюлетини.", "date": "2017.12.03", "title": "Хондурас обяви извънредно положение и отлага конституционните гаранции"}
{"url": "http://www.classa.bg/%D1%81%D0%B2%D1%8F%D1%82/item/375888-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%B0%D1%83%D0%B7%D0%B0-%D0%B2-%D1%80%D0%B0%D0%BA%D0%B5%D1%82%D0%BD%D0%B8%D1%82%D0%B5-%D1%81%D0%B8-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F", "text": "На разсъмване в сряда, Северна Корея стартира най-новата си ракета, която след полет на около 4500 метра височина и на разстояние от 960 км, падна на около 200 километра от японското крайбрежие в изключителната икономическа зона тази страна. След завършването на този опит лидерът на Северна Корея, Ким Чен-ун, увери \"с гордост, че страната му е реализирала най-накрая голямата историческа кауза за завършването на ядрената си програма\". Но има и такива, които оспорват това заключение. Заместник-министърът на отбранителната политика на Южна Корея, Йео Сук-джо заяви в парламента на страната му, че Пхенян все още трябва да тества определени технологии, като повторното навлизане, насочването на последния етап и активиране на експлозивните глави, обобщава Ройтерс. От своя страна, Южнокорейското Министерство на Обединението каза, че северния съсед, вероятно трябва да направи пауза в своите ракетни изпитания \"по различни причини, включително и зимния сезон в Северното полукълбо. Ако няма драстична промяна в ситуацията или нови външни фактори, ние вярваме, че има голяма вероятност Северна Корея да се въздържа от по-нататъшни провокации за кратко време\", заяви говорител на министерството. Южнокорейският министър на отбраната Сонг Йонг-моу обаче каза, че Ким Чен-ун ще използва Новогодишната си реч, за да обяви края на севернокорейската ядрена програма.", "date": "2017.12.03", "title": "Северна Корея ще направи пауза в ракетните си изпитания"}
{"url": "http://www.classa.bg/%D1%81%D0%B2%D1%8F%D1%82/item/375889-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%84%D0%B8%D1%84%D0%B0-%D0%BF%D0%BE%D1%81%D0%B5%D1%82%D0%B8%D1%85-%D1%80%D1%83%D1%81%D0%B8%D1%8F-20-%D0%BF%D1%8A%D1%82%D0%B8-%D0%B8-%D0%BD%D0%B5-%D0%B2%D0%B8%D0%B4%D1%8F%D1%85-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5,-%D0%BA%D0%BE%D0%B8%D1%82%D0%BE-%D0%B9-%D1%81%D0%B5-%D0%BF%D1%80%D0%B8%D0%BF%D0%B8%D1%81%D0%B2%D0%B0%D1%82", "text": "Генералният секретар на ФИФА, сенегалката Фатма Самура, разказа за всичките си посещения в Русия, както и впечатленията си от страната домакин на World Cup ™ 2018. Самура пътувала до Русия за първи път през юли 2016 г., един месец след назначаването й за генерален секретар на ФИФА. Тя припомня, че \"като всеки друг човек от Африка, тя се страхувала от предразсъдъци и е била готова да помогне да се променят възприятията на хората за Африка и африканците\". Тя обаче е била в Русия вече около двадесет пъти и „нито веднъж не е срещнала проблемите, които й се приписват\", подчертава тя. Генералният секретар на ФИФА припомни посещението си по време на турнира за Купата на Конфедерациите, проведена в Русия през 2017 г. \"Бях изненадана от отговорността, с която местните власти поеха организирането на турнира, но това, което ме впечатли най-много, е руското гостоприемство\". На свой ред, Марсел Десаи, бивш френски футболист и шампион от Световното първенство по футбол 1998 г., оцени положително нивото на готовност за Световната купа 2018 ™ в ексклузивно интервю с RT. Бившият футболист е убеден, че събитието ще се проведе успешно, хората ще \"напълнят стадионите и всички посетители ще бъдат в безопасност във всички градове\". \"Сигурен съм, че ще получим топло посрещане\", добави той. RT стартира специален мултимедиен проект, посветен на Световното първенство по футбол Русия ™ 2018 г. Това е цялостен сайт с рейтинги, програма и информация за играчите, както и новини и ексклузивни интервюта със звезди на футбола. По време на Световното първенство по футбол в Русия 2018 ™, сайтът ще предложи на руски, английски, испански и арабски, коментари на живо и репортажи на журналисти от RT.", "date": "2017.12.03", "title": "Генералният секретар на ФИФА: \"Посетих Русия 20 пъти и не видях проблемите, които й се приписват\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375881-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B7%D0%B0-%D0%B1%D1%81%D0%BF-%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0%D1%82-%D1%82%D0%B5%D0%B0%D1%82%D1%8A%D1%80,-%D0%B0-%D1%81%D0%B8%D0%BB%D0%BE%D0%B2%D0%B8%D1%82%D0%B5-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B8-%D0%BC%D0%B8%D0%BD%D0%B0%D1%85%D0%B0-%D0%B8-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D1%80%D0%B5%D0%BA%D0%B5%D1%82%D0%B0", "text": "        Скандалът в парламента се използва вместо липсата на капацитет. Звучи ми като театрална пиеса. Чува те \"твърдото ядро\" - \"нашите\" как показват характер и воля. Но не се чуват проблемите на хората. Това коментира пред Нова тв президентът (2002-2012) и бивш лидер на партия АБВ Георги Първанов. Той допълни, че ако сега е държавен глава, би направил частично вето - като знак и символ.   \"Ето например частта в бюджета, касаещ онкоболните. Това е малкият знак на солидарност, който българската държава дължи на тези хора. Държавата не бива да се крие зад своите граждани\", допълни Първанов.    Той разкритикува опозицията в лицето на БСП, която била само \"по процедурните въпроси\": \"Цялостното впечатление от поведението на БСП е такова. Те взаимно се дебнат да се хванат в грешка, в крива дума, в нещо, което е изтървано... Нека извадят, ако могат, всичко наяве за старите сделки, за които се обвиняват. Силовите групировки са минали и са си направили рекета. Аз съм критичен не само към госпожа Нинова. Но ако размием проблема до някакъв предел, няма да разберем какво е станало с приватизацията\".   \"Хората искат справедливост, хората искат истината да стане наяве\", добави той. Първанов заяви, че \"корупцията сега и приватизацията в миналото са явления, които са плътно свързани\". \"Дайте да направим нещо за държавата оттук нататък. Ето, темата за \"Белене\" - парите за проекта ние сме ги дали. Искам ние да имаме външен инвеститор. Ако приемем, че \"таванът\" за инвестиране е 10,5 милиарда, няма да се дават много пари допълнително... Най-перспективното за следващите 50 години си остава ядрената енергетика - евтина и гарантирана енергия и за българската икономика\", коментира бившият президент.    \"Моят съвет е, че трябва да има парламентарно решение за \"Белене\". Процедурата трябва да се повтори, за да може да се деблокира. И един инвеститор трябва да не се спира от отсъствието на политическа воля и парламентарно решение. Трябва да върви ако не \"Южен поток\", то поне вариантът \"Турски поток\", за да дръпне българската енергетика напред\", допълни Първанов.  ", "date": "2017.12.03", "title": "Първанов за БСП: Разиграват театър, а силовите групировки минаха и си направиха рекета"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375882-k%D0%B0%D0%BA%D0%B2%D0%BE-%D1%80%D0%B5%D1%88%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%82%D0%B5-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81%D0%BF%D0%B8%D0%BF%D0%B0%D0%BD%D0%B0-%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0,-%D0%B2%D1%8A%D1%80%D1%82%D1%8F%D0%BB%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B8-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8", "text": "Премиерът Бойко Борисов свика извънредно съвещание днес с финансовия министър Владислав Горанов, здравния министър Кирил Ананиев, вътрешния министър Валентин Радев, шефа на спецсъда Иван Гешев и др. Основен акцент в срещата бяха финансовите злоупотреби в болниците.      На специална пресконференция те разкриха подробности от срещата и мерките, които ще бъдат предприети във връзка с недопустимото съсипване на лечебните заведения.    \"МВР, ДАНС и Прокуратурата от месеци работят за разкриването на далавери в болниците. Увеличават се парите за сектора, а резултати няма\", обяви вътрешният министър Валентин Радев.   \"Фокусирали сме се върху организирана престъпна група, която прави паралелен износ на лрекарства\", обяви говорителят на главния прокурор Румяна Арнаудова.    \"Става въпрос за животоспасяващи лекарства, лекарства за онкоболни, за деца, които са на стойност милиони левове. Само актовете, които ще бъдат връчени на фирмите, са за над 500 000 лева. Тези лекарства се изнасят от България, като по този начин тези лекарства липсват от българския пазар. Така се ощетяват българските граждани. Лицата, свързани с тази лоша практика са много, като работата продължава. Операцията е проведена в София, Шумен, Пловдив и други градове\", обясни шефът на Специализираната прокуратура Иван Гешев.    \"Искам ясно да кажа, че кабинетът има решимостта да спре лошите практики в България. В България лекарствата не са по-лоши от тези, които са в другите страни в Европа. И за въпросните молекули за лечение на онкологични заболявания, за които толкова се говори, искам да кажа следното. Ако те са влезли в употреба в девет страни от ЕС, аз ще направя така, че България да е десетата страна\", обясни здравният министър Кирил Ананиев.         Директорът на ГДБОП Ивайло Спиридонов добави, че около 20 лица са доведени за разпит, като част от тях са в ареста. \"Става въпрос за различни аптеки и различни болници. Става въпрос, че лица са контактували с болници, за да взимат от тях лекарства, окрупнявали са пратки и след това са ги изнасяли за други страни. Цената на лекарствата на пазара в Европа е четири пъти по-висока от тази у нас\", допълни Спиридонов.", "date": "2017.12.03", "title": "Kакво реши Борисов за финансовите злоупотреби в болниците! Спипана е престъпна група, въртяла далавери за милиони"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375883-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BD%D0%B5-%D0%B7%D0%BD%D0%B0%D1%8F%D1%82-%D0%BA%D0%B0%D0%BA%D0%B2%D0%BE-%D0%B5-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0", "text": "Българите не знаят какво е фалшива новина. Това става ясно от проучване на ”Алфа Рисърч”.   „Фалшивите новини са само акцент от зависимостта или независимостта на медиите. Като важни резултати от това проучване аз бих отбелязала три факта. Факти, които същевременно са притеснителни. На първо място е зависимостта на медиите. Имаме само 10 % , които твърдят, че според тях медиите в България са напълно независими,45 процента смята,че те са изцяло зависими, останалите са някъде по средата\", заяви Боряна Димитрова от „Алфа Рисърч“ в телевизия BiT.     \"Трябва да кажем,че този въпрос поне от няколко години е сериозно и във вниманието на европейското и обществено мнение. Когато говорим за усещане и за доверие, дефиницията е по-малко важна. Защото е по-важно по какъв начин хората се ориентират в едни или други реалности, а не винаги те се ориентират спрямо дефиницията\", допълни Димитрова.   \"Преди нашето проучване през 2016 година излиза едно голяма проучване на „Евробарометър“ за независимостта на медиите в европейски контекст. 58 процента от европейските граждани казват ,че медиите в техните страни не предоставят информация, която да е свободна от политически и икономически натиск\", заяви още социологът.", "date": "2017.12.03", "title": "Българите не знаят какво е фалшива новина"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375884-%D0%BE%D1%89%D0%B5-%D1%81%D1%82%D1%80%D1%83%D0%BA%D1%82%D1%83%D1%80%D0%B8-%D0%BD%D0%B0-%D0%B4%D0%BF%D1%81-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%BF%D0%B0%D1%80%D1%82%D0%B8%D1%8F%D1%82%D0%B0", "text": "Лидерът на ДПС в Каспичан Таня Христова е подала заявление до Областния съвет за напускане на поста. По същия начин са постъпили местните председатели в селата Златна нива, Каспичан и Марково.   Това се случва, след като вчера общинските структури на ДПС в Хитрино подадоха оставки.   \"Първият мотив е несъгласие с ръководството на централно ниво и вторият - по здравословни причини не желая да работя. Окончателно заявявам, че към друга партия няма да премина да работя\", обясни Христова.", "date": "2017.12.03", "title": "Още структури на ДПС напускат партията"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/375885-%D1%81%D0%B5%D1%80%D0%B8%D0%B5%D0%BD-%D1%83%D0%B1%D0%B8%D0%B5%D1%86-%D0%BF%D0%BE-%D0%BF%D1%8A%D1%82%D1%8F-%D0%BD%D0%B0-%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5%D1%82%D0%BE-%D0%B2-%E2%80%9E%D0%BF%D1%8A%D1%82%D1%83%D0%B2%D0%B0%D0%BC-%D1%81%D0%B0%D0%BC%D0%B0%E2%80%9C-%D0%BE%D1%82-%D1%81%D0%B0%D0%BC%D1%8E%D0%B5%D0%BB-%D0%B1%D1%8C%D0%BE%D1%80%D0%BA", "text": "писъкът със скандинавски автори, които заслужават вниманието на читателите, продължава да расте, а Самюел Бьорк напълно основателно трябва да стои на челните места в него. „Пътувам сама\" е дебютът на норвежеца в криминалния жанр и носи в себе си всичко, което прави скандинавското крими забележително – историята е многопластова, задълбочено развита, мрачна и абсолютно завладяваща.   Детектив Миа Крюгер е тръгнала по пътя към самоунищожението и се е изолирала от света. Но бившият ѝ шеф, Холгер Мунк, има други планове. Той се нуждае от Миа – истински гений в разчитането на следи и местопрестъпления – за да разкрие отвличането и убийството на 6-годишно момиченце. Детето е намерено да виси от дърво в норвежката провинция с раничка на гърба, необичайни кукленски дрехи и етикет за багаж с надпис „Пътувам сама\". На снимка от местопрестъплението Миа вижда цифрата „1\", издълбана в нокътя на момиченцето, и разбира, че това е едва началото.    Преди шест години новородено е било отвлечено от родилно отделение в района и случаят е останал неразкрит. Възможно ли е убийството и отвличането да са свързани? Дали християнската секта, криеща се в усамотението на близките гори, има пръст? Скоро откриват и още жертви, още деца. Мунк и Крюгер си дават сметка, че си имат работа с изобретателен, безмилостен убиец, който задълбочено планира всеки детайл и изглежда е все една крачка пред тях. Миа скоро разбира и какъв е мотивът му – той е движен от жажда за отмъщение. А когато шестгодишната внучка на Холгер изчезва безследно, следователката осъзнава, че злокобната игра е лична и ще ги отведе до експлозивен и разтърсващ завършек.   Самюел Бьорк е псевдоним на норвежеца Фруде Сандер Йойен – романист, автор на пиеси, певец и текстописец. Йойен написал първата си театрална постановка едва на 21 години и оттогава зад името му стоят два високо оценени от критиката романа, шест студийни албума, пет пиеси и преводи на Шекспир. Неговият смразяващ кръвта крими-дебют „Пътувам сама\" е номиниран за Наградата на норвежките книготърговци. Книгата се превръща в световен бестселър с читатели в повече от 30 страни и продължава да жъне успехи.", "date": "2017.12.03", "title": "Сериен убиец по пътя на отмъщението в „Пътувам сама“ от Самюел Бьорк"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375880-%D0%B2-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D1%81%D0%B0%D0%B9%D1%82-%D0%BC%D0%BB%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D1%82%D1%8A%D1%80%D1%81%D1%8F%D1%82-%D1%81%D0%BF%D0%BE%D0%BD%D1%81%D0%BE%D1%80%D0%B8-%D0%B7%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2-%D0%B1%D1%8E%D1%81%D1%82-%D0%B8-%D0%B4%D1%80%D1%83%D0%B3%D0%B8-%D0%B8%D0%BD%D1%82%D0%B5%D1%80%D0%B2%D0%B5%D0%BD%D1%86%D0%B8%D0%B8", "text": "Платформа, помагаща за набирането на средства за млади момичета, остави сайтовете за запознанства на заден план. Не говорим обаче за типичната благотворителност, а за съвсем ново измерение на това понятие, което повечето българи, все още не познават. Девойки търсят финансова помощ за увеличаване на бюста със силикон, инжектиране на хиалуронова киселина за уголемяване на устни, корекция на нос и скули, поставяне на 3D мигли и много други естетични процедури. Сайтът се казва time2be.sexy и се превърна в хит сред младото поколение, което има съвсем друго виждане за красотата. Почитателките на силикона и пластичната хирургия пускат безплатни обяви, в които споделят желанията си за подобрения, а всеки може да дари сума по сметката им след регистрация в платформата. Изискването за мъжете е да попълнят данни за кредитната си карта, за да се гарантира онлайн преводът на пари. По този начин те могат да подкрепят всички кандидатки, които им направят впечатление. Така съществува вероятност лека-полека да бъде събрана цялата цена за интервенциите или по-голямата част от нея. Като минимално дарение се приемат 5 лв. Колкото по-предизвикателни снимки публикуват момичетата, толкова по-голяма е вероятността някой да плати за корекциите. Кандидатките са момичета от цяла България, в това число и търновки. Прави впечатление, че болярките, които са се включили, всъщност са на около 18 години, а някои от тях са скрили възрастта си. Представителките на старата столица са пожелали увеличаване на бюста и хиалурон в устните. Друго популярно искане сред местните девойки е корекция на носа. В сайта няма ограничения за броя мечтани процедури, затова някои от момичетата посочват няколко интервенции.", "date": "2017.12.03", "title": "В специален сайт млади българки търсят спонсори за силиконов бюст и други интервенции"}
{"url": "http://www.classa.bg/%D1%81%D0%B2%D1%8F%D1%82/item/375875-%D0%B1%D0%B8%D1%82%D0%BA%D0%BE%D0%B9%D0%BD%D1%8A%D1%82-%D0%B5-%D1%81%D0%BF%D0%B5%D0%BA%D1%83%D0%BB%D0%B0%D1%82%D0%B8%D0%B2%D0%B5%D0%BD-%D0%B0%D0%BA%D1%82%D0%B8%D0%B2", "text": "Биткойнът е чисто спекулативен актив и хората, които инвестират в него, правят това на свой собствен риск, предупреди в петък управителят на Централната банка на Франция,  , визирайки драматичните двупосочни движения на основната криптовалута в последно време.     посочи Вилерой де Гало по време на конференция в Пекин, съобщава Френската централна банка, цитирана от Ройтерс.    подчерта той.   Подобно предупреждение отправи снощи и членът на Управителният съвет на Фед,  , който посочи, че бикойнът може да не е  достатъчно защитена за широко обществено ползване, засилвайки по този начин загрижеността по отношение на летящата прекалено нависоко виртуална валута.   заяви Куарлес по време на конференция, спонсорирана от Фед на Кливланд.   Според него, биткойнът и подобните на него виртуални валути рискуват да се сблъскат с недостиг на ликвидност и да създадат финансови катастрофи, подобни на банковите сривове.   допълни той.           По време на петъчната търговия бикойнът се търгува нестабилно между 10117 и 9421 щатски долара, след като в сряда поскъпна драматично с близо 15% до нов рекорден връх към 11377, преди обаче да се срине с близо 20% към 9022 нивото вероятно като реакция на сериозни предупреждения от водещи мениджъри за формиране на “зловещ ценови балон”, който рискува да се спука във всеки един момент.   Водещата криптовалута обаче сякаш намира подкрепа в нивата над 9000 долара на фона на информации, че борсата Nasdaq обмисля да стартира търговия на фючърси на биткойн през първата половина на 2018-а година. Голямата чикагска борса CME Group обяви още в края на октомври, че до края на настоящата година ще започне търговия на биткойн фючърси.", "date": "2017.12.03", "title": "Биткойнът е спекулативен актив"}
{"url": "http://www.classa.bg/%D1%81%D0%B2%D1%8F%D1%82/item/375876-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0", "text": "На  2-ри декември 1942-ра г., в южните покрайнини на Чикаго, Илинойс, САЩ, е проведен експеримент за предизвикване и поддържане на верижна реакция на деление на Уран с цел производството на НЕсъществуващия химичен елемент на земята Плутоний. Така освен Плутония се ражда и понятието ядрен реактор, който в началото не се е наричал точно така, а просто грамада (купчина) от уран и графит.   Плутоният е започнал да се произвежда, за да се използва в атомни (ядрени) бомби, като най-първата изпитана в щата Ню Мексико, на 16-ти юли 1945-та г. и бомбата над Нагасаки, Япония, взривена на 9-ти август 1945-та г. Бомби са могли да правят и само от Уран, който се намира на земята, като бомбата над Хирошима, Япония, на 6-ти август 1945-та г., но плутониевите са още по-мощни.    В последствие ядрения реактор се прекръства на “мирен” и се вкарва в електроенергийната индустрия. Но на практика той върши абсолютно същото, както и за военната.   Химичният елемент Плутоний е кръстен на древноримския бог на подземното царство и смъртта. Нищо не е случайно?         Италианският физик Енрико Ферми, в дясно на снимката, ръководи провеждането на първата верижна реакция на деление, на 2-ри декември 1945-та г. Младежът пред него вкарва или изкарва в грамадата (реактора) контролен прът, под командите на Ферми, за да влияе на плътността на неутронния поток вътре.           Паметна плоча на мястото, където се е родила смъртта.         На мястото на бившия студентски стадион днес има монумент на ядрена гъба и каменна плоча с пояснителни табели на нея. Горната табела, от черно-бялата снимка, е от дясно на камъка. На снимката е останалият единствен жив участник в мероприятието от преди 75 години, който тогава е бил тийнейджър и е ползван за помощни дейности.   Наличният Плутоний на земята е толкова много, че може няколко пъти да я унищожи завинаги и безвъзвратно, но независимо от това продължава да се произвежда.", "date": "2017.12.03", "title": "Раждането на смъртта"}
{"url": "http://www.classa.bg/%D1%81%D0%B2%D1%8F%D1%82/item/375877-%D1%80%D1%83%D1%81%D0%B8%D1%8F-%D1%89%D0%B5-%D0%B1%D1%80%D0%B0%D0%BD%D0%B8-%D0%BA%D1%80%D0%B8%D0%BC-%D1%81-%D0%BC%D0%BE%D1%89%D0%BD%D0%B8-%D1%80%D0%B0%D0%BA%D0%B5%D1%82%D0%B8", "text": "На руския полигон Капустин Яр в южната Астраханска област започнаха поредните пробни стрелби със зенитни ракетни системи С-400 “Триумф”, каквито в най-скоро време ще бъдат поставени на бойно дежурство в Крим, информира “Росийская газета”, цитирана от БТА.     зпитанията   успешн  и ако военните останат доволни, в началото на идната година противовъздушната отбрана на Крим ще бъде значително подсилена с такива системи.   редвижда   С-400 да бъдат разположени край Севастопол, както заявиха по-рано руски военачалници. “Триумфите” могат да унищожават вражески самолети и ракети в обсег от близо 400 км.   Един комплекс може да обстрелва 36 въздушни цели едновременно, насочвайки към тях 72 противоракети. Един полк такива системи вече застъпи на бойно дежурство край кримския град Феодосия през януари т. г.   Руските власти планират освен това да построят в Крим радиолокационна станция тип “Воронеж” – част от системата за предупреждение при ракетни атаки. Подобна станция може да бъде разположена и в Източна Русия, за да следи ракетните пускове от Корейския полуостров, добавя московск", "date": "2017.12.03", "title": "Русия ще брани Крим с мощни ракети"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375878-3-%D0%B4%D0%B5%D0%BA%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1557 г. - В Единбург (Шотландия) е подписана Конгрегация на Бог, с което се узаконява Реформацията и създаването на презвитарианска църква.   1586 г. - В Англия са пренесени от Колумбия картофите като земеделска култура.   1621 г. - Галилео Галилей изобретява телескопа.   1775 г. - За първи път е издигнат американския флаг.   1810 г. - Англия завоюва от Франция остров Мавриций.   1818 г. - Илинойс става 21 щат на САЩ   1828 г. - Осъществено е обединението на Прусия и за столица на унията е определен Кьонигсберг (дн. Калининград).   1866 г. - Петко Славейков основава вестник Македония в Цариград.   1891 г. - Народното събрание приема закон за армията, който полага основите на модерната Българска армия.   1910 г. - Жорж Клод демонстрира създадената от него неонова лампа на изложение в Париж.   1912 г. - Балканската война приключва с подписването на примирие между Османската империя, от една страна, и България, Гърция, Черна гора и Сърбия (Балканският съюз). Тази война трае 2 месеца.   1917 г. - Открит е Квебекският мост - най-дългият за своето време мост в света.   1938 г. - В Германия е приет закон за национализация на собствеността на евреите.   1951 г. - В Турция е въведено смъртно наказание за комунистическа дейност.   1955 г. - ООН приема решение за създаване на Международна агенция за атомна енергетика.   1959 г. - Първият в света атомен ледоразбивач „Ленин\" е пуснат на вода в корабостроителницата в Ленинград (СССР).   1960 г. - Министерският съвет създава външнотърговското предприятие Тексим за търговия със специални стоки, в т.ч. с оръжие.   1966 г. - Край Кремълската стена са погребани останки на незнаен войн и е създаден известния Гроб на незнания войн.   1967 г. - Кристиан Барнард осъществява в Кейп Таун, ЮАР първата трансплантация на сърце на 53-годишният Луис Уашкански - пациентът умира 18 дни по-късно от двустранна бронхопневмония.   1971 г. - Избухва войната между Индия и Пакистан.   1973 г. - Космическият кораб Пионер 10 изпраща към Земята първите близки снимки от Юпитер.   1984 г. - При тежка производствена катастрофа в индийския град Бхопал загиват около 2500 души, около 100 хиляди души са с увредено здраве от натравяне, евакуирани са над 200 хиляди души.   1986 г. - Американският президент Роналд Рейгън обнародва първия бюджет на САЩ превишаващ един трилион долара.   1989 г. - завършва срещата край Малта, белязала края на студената война.   1997 г. - В град Отава, Канада, представители на 121 страни подписват договор, забраняващ поставянето на противопехотни мини. САЩ, Китайската народна република и Русия не подписват договора.   1999 г. - НАСА загубва радиовръзка с марсианския полярен самоход Марс Полар Лендър минути преди той да навлезе в атмосферата на Марс.    ", "date": "2017.12.03", "title": "3 декември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375879-%D1%81%D0%B2-%D0%BF%D1%80%D0%BE%D1%80-%D1%81%D0%BE%D1%84%D0%BE%D0%BD%D0%B8%D1%8F-%D1%81%D0%B2-%D1%81%D0%B2%D1%89%D0%BC%D1%87%D0%BA-%D1%82%D0%B5%D0%BE%D0%B4%D0%BE%D1%80,-%D0%B0%D1%80%D1%85%D0%B8%D0%B5%D0%BF%D0%B8%D1%81%D0%BA%D0%BE%D0%BF-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B8%D0%B9%D1%81%D0%BA%D0%B8", "text": "    Св. пророк Софоний, живял в VІІ век преди Христа, бил съвременник на св. пророк Йеремия и пророчествувал в дните на цар Йосия. Като предсказал бедствията, които трябвало да постигнат Юдея и околните страни, той предвещал на юдейския народ и светлите новозаветни времена, когато Господ щял да посети Своя народ и си избере люде кротки и смирени, които ще се уповават на името Господне, няма да вършат неправди и няма да говорят лъжа.     \"Ликувай, дъще Сионова! - се провиква той. - Весели се и се радвай от все сърце, дъще Йерусалимова! Господ отмени присъдата над тебе, изгони врага ти! Господ, цар Израилев, е посред тебе: повече няма да видиш зло... Господ, Бог твой, е посред тебе: Той е силен да те спаси.\" (Софон. 3:14-17)", "date": "2017.12.03", "title": "Св. прор. Софония. Св. свщмчк Теодор, архиепископ Александрийски"}
{"url": "http://www.classa.bg/%D1%81%D0%B2%D1%8F%D1%82/item/375871-%D0%B1%D1%80%D1%8E%D0%BA%D1%81%D0%B5%D0%BB-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D1%82-%D0%BA%D0%B2%D0%BE%D1%82%D0%B8%D1%82%D0%B5-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8", "text": "          Две години след бежанската вълна, заляла Европа, страните от ЕС продължават да търсят механизъм за разпределението на нови бежанци, мигранти и кандидати за убежище в Европа. Приетата от ЕС преди две години система за квотно разпределение се провали, тъй като много от страните-членки или не приемат никакви, или само малка част от пренасочваните към тях мигранти. Италия, Гърция, Германия и някои други страни настояват за повече солидарност и равномерно разпределение на преселниците. Полша, Унгария, Словакия, Чехия, Австрия и други обаче са твърдо против принудителното разселване на бежанците.   До юни 2018 година ЕС трябва да е решил мигрантската криза, а държавните и правителствените ръководители трябва да намерят изход от този спор, прокарал нова разделителна линия между западната и източната част на континента.   Всички водени дискусии за това, коя страна колко бежанци или кандидати за убежище да приеме, дотук завършиха безрезултатно. Сегашният ротационен председател Естония излезе с нова инициатива: заедно с ЕК тя предлага модел, който е нещо средно между доброволен прием и обвързващи финансови задължения.   В зависимост от икономическата мощ и населението, ЕС ще определи колко бежанци, кандидати за убежище или мигранти трябва да приема годишно всяка държава. Тоест за всяка страна ще бъде въведена един вид \"горна граница\" за прием на бежанци. От вътрешнополитически съображения германската канцлерка Ангела Меркел досега се съпротивляваше на идеята за \"горна граница\".     Когато някоя страна-членка запълни 90% от капацитета си за прием на преселници, в рамките на 14 дни ЕК трябва да призове останалите държави в общността да започнат да я подпомагат с персонал, помощи или пари. На практика точно такава помощ получи Гърция през 2015 и 2016 покрай т.нар. \"Hot spots\", т.е. центровете за първоначална регистрация. Но ЕК би могла да поиска от другите държави също и да се включат в изграждането на бежански лагери или да предоставят транспортни средства. Всичко това обаче е на доброволен принцип, т.е. никоя страна не може да бъде принудена да предоставя такава помощ.   Втората фаза настъпва, когато някоя страна-членка запълни 150 процента от своите капацитети за прием на бежанци. Тогава останалите в общността трябва да ѝ предоставят допълнителни помощи и, по възможност, да ѝ предложат да вземат част от нейните бежанци. Тези мерки трябва да бъдат приети от Съвета на министрите. Те ще бъдат по-скоро формални, тъй като отново няма да има никаква принуда към страните да приемат бежанци от други страни със запълнени капацитети.    По думите на говорител на естонското председателство, преразпределението ще става на доброволна основа и след постигнато такова съгласие между страната, от която трябва да бъдат взети бежанци, и тази, която е готова да ги приеме. \"На всяка цена искаме да избегнем задължителните квоти. В търсене сме на майката на всички компромиси\", заяви официален естонски представител.       \"Това предложение е още много далеч от решението, от което се нуждаем\", разкритикува идеята шведската либерална евродепутатка Сесилия Викстрьом. В Европейския парламент тя отговаря за реформирането на системата за даване на убежище и на Дъблинските споразумения. Според правилата от Дъблин, отговорна за даден бежанец е страната, в която той за първи път е влязъл на територията на общността. Гърция и Италия, през които сега основно пристигат бежанците в ЕС, искат промяна на тези правила.   \"С предложението на естонското председателство можем да повторим грешките от миналото\", твърди Викстрьом. В средата на ноември ЕП отново се обяви за въвеждане на задължителни квоти за разпределение на бежанците.", "date": "2017.12.03", "title": "Брюксел се отказва от квотите за бежанци?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375872-%D0%B7%D0%B0%D1%89%D0%BE-%D0%BD%D0%B5-%D0%B8%D1%81%D0%BA%D0%B0%D0%BC%D0%B5-%D0%B4%D0%B0-%D1%81%D0%BC%D0%B5-%D0%B1%D1%8A%D0%BB%D0%B3%D0%B0%D1%80%D0%B8", "text": "    казва професор д-р Георг Краев, който участва с тема за  българския фолклор,  като  начин на употреба, в конференция в Народна библиотека “Иван Вазов”.     Проектът е  на Съюза на народните читалища и Сдружение „Писалка и перо“ към Народна библиотека „Иван Вазов“  и е финансиран от ЮНЕСКО.   Според проф. Краев Министерствата на културата и образованието обръщат внимание на всичко друго, освен на класиката на българската култура, каквито са народните умотворения. Той  препоръчва да препрочитаме  “Криворазбраната цивилизация”, за да си припомним, че сме българи, а не безлични европейци.  ", "date": "2017.12.03", "title": "Защо не искаме да сме българи?"}
{"url": "http://www.classa.bg/%D1%81%D0%B2%D1%8F%D1%82/item/375873-%D1%80%D0%BE%D1%81%D0%B0%D1%82%D0%BE%D0%BC-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%8E%D0%B1%D0%B8%D0%BB%D0%B5%D0%B9-%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BF%D0%B5%D1%80%D0%BF%D0%B5%D1%82%D1%83%D1%83%D0%BC-%D0%BC%D0%BE%D0%B1%D0%B8%D0%BB%D0%B5", "text": "Вчера държавната корпорация отбеляза 10 годишен юбилей от създаването си с всички съпътстващи мероприятия. Специално поздравително писмо от президента Владимир Путин, отчитане на успехи и победи, музики, песни и танци, награди, хвалби и нарочен репортаж във вечерните, централни новини на държавния Първи Канал.    Именно в този дълъг и напоителен с лъжи и измами репортаж беше представен новия вечен двигател, който ще направи земята най-щастливото и богато място в цялата Вселена. Той е изключително прост и на снимка от видео репортажа изглежда ето така:         От ляво е показана АЕЦ на БЪРЗИ НЕУТРОНИ, а от дясно – АЕЦ на ТОПЛИННИ (БАВНИ) НЕУТРОНИ. Двете цветни овални стрелки показват, че ядреното гориво веднъж използвано в една от двете АЕЦ може после да се използва в другата, после в другата, после в другата … и така до безкрай. Ако ви е трудно да го разберете ще поясня?  Тази вечер аз ще вечерям нещо, за да обезпеча тялото си с енергия, а утре вече усвоената храна ще трябва да освободи тялото ми. Иска ли някой от вас да се пробва в ролята на АЕЦ с реактор на бързи неутрони?   Новинарската централна емисия на руския Первый Канал, за 1-ви декември, и съответния репортаж за Росатом са налични на сайта на телевизията ( ) и всеки желаещ може да се убеди във верността на гореизложеното.", "date": "2017.12.03", "title": "Росатом празнува юбилей и представя перпетуум-мобиле"}
{"url": "http://www.classa.bg/%D1%81%D0%B2%D1%8F%D1%82/item/375874-7-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D1%84%D0%B0%D0%BA%D1%82%D0%B0-%D0%B7%D0%B0-%D0%BF%D0%B0%D0%B1%D0%BB%D0%BE-%D0%B5%D1%81%D0%BA%D0%BE%D0%B1%D0%B0%D1%80", "text": "На 1 декември 1949 г. е роден един от най-легендарните наркотрафиканти в света — Пабло Ескобар. Наричаният „Кралят на Кокаина“ Ескобар е убит на 2 декември 1993 г. В петък той щеше да навърши 68 години, а днес се навършиха 24 години от смъртта му.     Ескобар е колумбийски наркобарон и терорист. Над 80% от наркотиците, внасяни в САЩ през 70-те и 80-те години, са идвали от неговия картел, което в даден момент му осигурява несметни богатства и го превръща в един от най-богатите хора в света.    е роден в Рионегро, Колумбия. Баща му бил фермер, а майка му учителка в начално училище. Той започва престъпната си кариера по улиците на Меделин още като тийнейджър. Пабло бил амбициозен още от самото начало. Той разказвал на приятелите си, че ще бъде милионер, докато навърши 22 г. Той също така искал да стане президент на Колумбия.    да стане наркобарон, Ескобар се занимавал с кражби на коли, продажба на контрабандни цигари и фалшиви лотарийни билети и отвличания. През 70-те години той влиза в търговията с наркотици. През 1975 г. организира убийството на местния наркобос Фабио Рестрепо и поема контрола над организацията му. Скоро след това Ескобар контролира престъпността в Меделин и доставя 80% от кокаина, който влиза в САЩ.    бил вкарван в стари самолетни гуми. В определен период Ескобар вкарвал между 70 и 80 тона месечно кокаин в САЩ. Освен чрез самолети, Ескобар транспортирал кокаина и с две малки подводници с дистанционно управление.  Меделин вкарвал по 15 тона кокаин на ден в САЩ. Ескобар става един от най-богатите хора в света. Тъй като разполагал с много повече незаконни пари, които не можел да депозира в банките, той кътал огромни количества в склад, където около 10% от парите били изяждани от плъхове или унищожавани от вода. Според неговия счетоводител, картелът харчел по 2 500 долара на месец само за ластици, които слагали на пачките с пари. До средата на 80-те Ескобар става един от най-влиятелните хора в света.  През 1989 г. списание Forbes го класира на седмо място с лично състояние, оценявано на 25 млрд. долара. По онова време той можел да убие всеки, по всяко време, на всяко място.   5. Ескобар се разправял с враговете си, използвайки метод, наречен plata o plomo, което означава сребро или олово. Ако някой се изпречел на пътя му, той първо се опитвал да го подкупи, а ако това не ставало, тогава нареждал този човек да бъде убит. Ескобар е отговорен за убийствата на кандидат за президент на Колумбия, на главен прокурор, министър на правосъдието, над 200 съдии, над 1000 полицаи и десетки журналисти.    купува 20 кв. км земя близо до малкия град Пуерто Триунфо, където построява имението си Hacienda Napoles. Вътре има зоологическа градина, езеро и други удобства за отдих на него и семейството му. Смята се, че на това място са организирани кокаинови купони, на които са присъствали най-влиятелните и най-красивите хора в Колумбия. Сега този някогашен рай тъне в руини.    си създава имиджа на Робин Худ сред бедните хора. Той харчи милиони за паркове, стадиони, училища, болници и църкви в Западна Колумбия. Той дори раздава пари на бедните чрез жилищни проекти и други социални инициативи. През 1982 г. Ескобар дори влиза в парламента на Колумбия.", "date": "2017.12.03", "title": "7 любопитни факта за Пабло Ескобар"}
{"url": "http://www.classa.bg/%D1%81%D0%B2%D1%8F%D1%82/item/375870-%D1%80%D0%B5%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%80%D0%B5%D1%81%D0%B5-%D0%B2%D0%B0%D1%80%D1%88%D0%B0%D0%B2%D0%B0", "text": "          Полша е единствената източноевропейска страна-членка на ЕС, която и до днес няма закон, който да регулира връщането на частната собственост, отнета по времето на комунизма, на нейните законни притежатели. Последният опит за това е от преди цели 16 години, когато тогавашният президент на страната Александър Квашневски наложи вето на съответния законопроект с мотива, че нямало пари за изпълнението на предвидените в закона мерки. Много от одържавените след края на Втората световна война имоти са принадлежали на жертви на Холокоста, чийто роднини са били пръснати из целия свят.     Сега наяве излизат нови подробности по темата. Така например години наред градската управа на Варшава е раздавала - лекомислено и без необходимите проверки - имоти на частни лица, но не на първоначалните им собственици или на техни наследници, а на изобретателни бизнесмени. Те представяли документи за придобити права на собственост. Политическата отговорност за това носи либералната кметица на Варшава Хана Гронкиевич-Валц, която управлява полската столица от 11 години и в същото време е заместник-председателка на опозиционната партия \"Гражданска платформа\".   Самата кметица твърди, че не е знаела нищо за игричките на общинарите. Според Гронкиевич-Валц, една \"престъпна група\" от общински чиновници, адвокати и съдии очевидно е действала зад гърба ѝ в продължение на години. Поръчана от кметството проверка на 175 такива сделки е установила нередности в половината от тях. Дотук са задържани над 20 общински служители.   За управляващата партия \"Право и справедливост\" реституционният скандал е добре дошъл. Защото той само потвърждава нейната теза, че предшествениците ѝ от \"Гражданска платформа\" са корумпирани. Затова и по искане на партията на Качински в полския Сейм беше създадена парламентарна разследваща комисия, която да разнищи скандала. А нейният председател - заместник-министърът на правосъдието Патрик Яки - оттогава непрекъснато се изживява по държавната телевизия TVP като един съвременен Робин Худ.     При много от неправомерно приватизираните имоти става въпрос за занемарени обекти, отдавани под наем от държавата. Понеже тяхната собственост не е била много изяснена, никой не е искал да инвестира в тях. А новите им собственици - обикновено безскрупулни бизнесмени - са правили впоследствие всичко възможно да прогонят техните бедни наематели, за да могат да започнат луксозни ремонти на сградите.    Целият този сюжет, разбира се, сега е използван от вярната на управляващите държавна телевизия да показва сърцераздирателни репортажи, в които ролите на добрия и лошия са ясно дефинирани, а вината е хвърляна изцяло върху либералната кметица на Варшава, т.е. и върху цялата опозиция.   Междувременно \"Гражданска платформа\" осъзна, че трудно може да спаси кметицата, и че скандалът застрашава да повлече надолу цялата партия. Още повече, че семейството на Гронкиевич-Валц лично се било облагодетелствало от такава една сделка във Варшава, сключена през 2003 година, както твърдят от \"Право и справедливост\".     Резултатът от всичко това е, че за кметските избори догодина във Варшава опозицията няма да издигне отново кандидатурата на Гронкиевич-Валц, а ще изпрати в надпреварата бившия министър за Европа Рафал Тжасковски. Твърде възможно е срещу него да се изправи именно шефът на разследващата парламентарна комисия Патрик Яки от \"Право и справедливост\". Под негово ръководство управляващите обещават да върнат на държавата всички неправомерно приватизирани имоти - не само в столицата Варшава, тъй като такива сделки има също и в управлявания от опозицията град Краков.   Междувременно от \"Право и справедливост\" намериха някакво решение на проблема с липсващия реституционен закон. То обаче ощетява някогашните еврейски собственици на заграбените имоти. Нов законопроект на правното министерство предвижда изплащането на обезщетения за отнетата частна собственост само на преки наследници по права линия от първа и втора степен, ако те притежават полско гражданство. Друго условие е тези техни роднини да предявят правата си най-късно 1 година след обнародването на закона.   По този начин наследниците на жертвите на Холокоста отново ще бъдат ощетени, се казва в протестна декларация на Световната организация за еврейска реституция.", "date": "2017.12.03", "title": "Реституционен скандал тресе Варшава"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375863-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%81-%D1%83%D0%B4%D0%B0%D1%80%D0%BD%D0%B0-%D0%B2%D0%B8%D0%B7%D0%B8%D1%8F", "text": "Ким Кардашиян се появи на рождения ден на нейн приятел в необичаен образ за нея. В този момент светската лъвица не се съблече, а умело докара елегантния и женствен образ на Жаклин Кенеди. Фенове вече обсъждат тези снимки в социалните мрежи.      Между другото, наскоро Ким се появи в този образ в едно списание. Явно костюмът й харесва, защото отново е с него.  ", "date": "2017.12.03", "title": "Ким Кардашиян с ударна визия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375864-%D0%BB%D1%8E%D0%B1%D0%BE%D0%B2-%D0%B8%D0%BB%D0%B8-%D0%BF%D1%80%D0%BE%D1%81%D1%82%D0%BE-%D1%81%D0%B5%D0%BA%D1%81", "text": "Любовта и страстта често се бъркат, защото първият знак на любовта обикновено е сексуалното желание. Това е съвсем нормално. Появява се прилив на сексуално животинско желание, когато сте около някого, когото намирате за привлекателен.      Похотта е силно сексуално желание. И това не е лошо нещо – просто обикновено не продължава дълго. Не всяко силно сексуално желание се превръща в любов, но това също е възможно. Ето как можете да разберете дали става дума за любов или е просто секс:     Давате си достатъчно място, за да създадете общи преживявания. Ако не сте пътували с този човек, има вероятност да не сте съвсем наясно с неговата личност. Когато се отправите на пътешествие заедно, може да се появи съвсем нов човек.   Сексуалното желание и истинското привличане могат да се развият в любов. Искреното привличане, което се развива в нещо по-дълбоко, не се включва и изключва.   Ако любовта е придружена от чувство на страх, ревност или привързаност (тежка контролираща енергия), е по-вероятно да бъде похот. Любовта е постоянство, което съществува във всеки човек – тя се дава и получава и оставя усещане за лекота, не за тежест.     Любовта има силата да се справи с всякакви бури. Тя е толкова силна, че може дори да обичате повече от един човек по едно и също време.   Към различните хора изпитвате различна степен похот и любов. Можете неправилно да предположите, че колкото по-голямо е сексуалното желание, толкова по-истинска е любовта. Но това не е непременно вярно. Любовта трябва да съществува във всеки партньор, за да изживеете радостта и екстаза ѝ пълноценно.", "date": "2017.12.03", "title": "Любов или просто секс?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375865-%D1%81%D1%82%D1%80%D0%B0%D1%88%D0%BD%D0%B0-%D1%81%D0%B5%D0%BA%D1%81%D1%84%D0%BE%D0%B1%D0%B8%D1%8F", "text": "Изплашена до смърт от плътски ласки майка: Казвам на мъжа ми да спи с други, защото в леглото изпитват истерия 24-годишната Наоми Уудстийн не знае колко време ще трябва да се възстановява, но не иска да лишава мъжа си от плътски удоволствия и да разруши щастливия си брак.      Наоми Уудстийн от американския град Портланд и съпругът ѝ Даниъл Гафни са имали редовен и разнообразен интимен живот преди тя да забременее. Момичето разбрало за интересното си положение в 12-ата седмица и казала на мъжа си, от което той безумно се зарадвал.      В отношенията на Наоми и Даниъл всичко било прекрасно, но целият им живот се преобърнал, когато те решили да правят секс по време на напредналата бременност на жената. По думите ѝ, след акта тя открила, че целият чаршаф под нея бил напоен с кръвта ѝ. Даниъл веднага закарал Наоми в болница. Лекарите установили, че плацентата е разположена ниско и закрива шийката на матката. Момичето и детето били в опасност, но, за щастие, всичко се разминало.      До раждането на детето оставало два месеца, като Наоми имала още няколко пъти кръвотечения. Даниъл бил постоянно до нея и веднага я карал в болницата. В крайна сметка момичето родило здрав син, но с това приключил и интимния ѝ живот - ря развила страшна фобия.      \"Имах такива кръвотечения, че сега, когато започнем да правим секс, изпадам в истерия, че кръвта отново ще потече. Повече не мога да задоволявам мъжа си\", вайка се Наоми. В момента тя е в пълно отчаяние, все пак тя не иска да губи своя мъж заради страховете си и липсата на секс, затова му предлага да ходи по други жени, с които да задоволява своите физически потребности.      \"Дори му предложих сам да си избира жените, но той отказва. Продължавам да настоявам за това, все пак искам той да е щастлив, а и аз така ще съм щастлива\", обяснява решението си Наоми. Наоми не знае колко дълго ще страда от сексфобията си, но тя общува с психолози и се надява, че в скоро време ще успее да се избави от комплексите и страховете си.", "date": "2017.12.03", "title": "Страшна сексфобия!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375866-%D0%B4%D0%B2%D0%B5-13-%D0%B3%D0%BE%D0%B4%D0%B8%D1%88%D0%BD%D0%B8-%D1%82%D0%B0%D1%82%D0%B0%D1%80%D0%BA%D0%B8", "text": " Започнаха да правят секс директно в ефир, подмамени от извратенякНа въдицата на перверзник се уловили две 13-годишни тийнейджърки, благодарение на приложението \"BIGO LIVE\". 33-годишен жител на Краснодар е склонил двете тарикатки от Буинск да покажат заедно гениталиите си чрез предаване на живо в приложението. Това било съобщено от възрастни, които съобщават за инцидента на полицият.           Според материалите на следствения отдел на град Тосно в периода 23-24 март 2017 г. мъжът се е намирал в Санкт Петербург, от където е задействал приложението \"BIGO LIVE\", и е извършил непристойни действия срещу две 13-годишни момичета. На 29 ноември по Наказателния кодекс на Руската федерация е образувано наказателно производство. Мъжът е обвинен в извършване на сексуално насилие срещу непълнолетни. По искане на следователя, съдът проверил заподозрения.    ", "date": "2017.12.03", "title": "Две 13-годишни татарки..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375867-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-3-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Отменете всякакви \"интриги и разследвания\" по отношение на избраника си. Заемете се най-добре, с това което ще ви донесе добра възвръщаемост. Особено, след като скоро ще ви бъдат необходими пари за почивка и за пътуване в чужбина. С въпроси свързани с недвижимо имущество и личен бизнес, е по-добре да не се занимавате- възможни са парични загуби. Денят е добре да посветите на семейството, децата и домакинската работа. Опитайте се да спазвате диета, особено ако има проблеми със стомаха. Творческият ви талант, изведнъж може да се разгърне в любимото ви хоби. Вие сами ще се изненадате колко ясно и умело, се справяте с оригинални и предизвикателни задачи. Колкото по-бързо пуснете любовта в сърцето си, толкова по-бързо, ще подобрите личния си живот. Този ден е изключително подходящ за предложение за брак, годеж и сватба. С финансовите дела е по-добре, засега да не се заемате. Бъдете доволни от това, което имате, тогава скоро ще получите много повече. Този ден, ще бъдете зарити със задачи, домакинска работа, семейни и лични проблеми. Опитайте се да направите всичко, без да вдигате излишен шум и да нервничите. Денят също е подходящ за фитнес упражнения, различни видове спорт и креативност. Свобода на действията и творчески полет - това е, което ви трябва. Важните неща, свършете в ранните сутрешни часове. През деня може да постоянно да се разсейвате от дреболии, така че няма да сте в състояние да се концентрирате върху най-важното. Ако попаднете в непозната компания, дръжте парите в себе си. Извънредна ситуация, може да възникне в областта на любовта, след което рязко ще промените отношението си към партньора. За да съхраните енергията си за нови дела, трябва от време на време да се уединявате. Това е единственият начин, по който ще бъдете в състояние да разберете истинското си предназначение и да намерите душевно спокойствие. По въпросите, свързани с пари, бъдете много внимателни. Доверявайте се само на себе си, а не на непознати личности. Може да откриете нови източници на доходи, ако по-често се вслушвате в интуицията си. По-малко се суетете и се отдавайте на фантазии, така ще бъдете в състояние да постигнете пълно взаимно разбиране с избраника си. Получаването на пари, може да се забави по неизвестни причини. Вечерта е възможно влошаване на самочувствието, така че, по-добре си останете в къщи. През този ден, може лесно да попаднете в лапите на мошеници и авантюристи. Финансови операции, е по-добре да правите заедно с компетентно лице. Отлично, ще се развива пътуване в чужбина, но пътуване с кола е по-добре да не планирате. Когато става дума за любов, трябва да слушате сърцето си.   Спешно, ще ви е необходима помощ не само от приятели, но и от роднини. Ако сте започнали мащабен проект, който изисква паричните инвестиции, бъдете внимателни при подписване на документи. В любовта, погледнете на себе си от страни и по-малко критикувайте партньора си. Има вероятност за настинки и инфекциозни заболявания. Може спокойно да водите писмени или устни преговори. Напълно сте подготвени, така че нищо няма да пречи да реализирате плановете си! В разговорите с шефовете, трябва да бъдете тактични, дори ако чуете остри и груби коментари. Не бързайте да започвате връзка с човек, когото познавате от няколко месеца. Желателно е, да укрепите роднинските си връзките, а не да се заривате с работа. Душевното спокойствие и проблемите на близките си хора, трябва да поставите на първо място. В личният ви живот, са възможни такива неочаквани обрати, които ще ви заставят да промените плановете за следващите шест месеца. Имайте предвид, че само вие, създавате собствената си съдба. За да създадете атмосфера на взаимно доверие и добра воля в екипа е необходимо, да обсъдите не само работните моменти, но също така да разговаряте за ежедневието и личните си дела. Денят, ще изисква от вас искреност, щедрост и вдъхновение. Възможно е да спечелите голяма сума пари, която е по-добре да изхарчите веднага, а не да я сложите в сметката си.", "date": "2017.12.03", "title": "Дневен хороскоп 3 декември"}
{"url": "http://www.classa.bg/%D1%81%D0%B2%D1%8F%D1%82/item/375868-%D1%80%D1%83%D1%81%D0%BA%D0%B0%D1%82%D0%B0-%D0%B0%D1%84%D0%B5%D1%80%D0%B0-%D0%B2%D1%81%D0%B5-%D0%BF%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D1%82%D1%80%D1%8A%D0%BC%D0%BF", "text": "            След признанието на бившия съветник по националната сигурност Майкъл Флин в аферата за предполагаемите връзки с Русия, зетят на американския президент Джаред Къшнър попада под силен натиск.   Според информации в медиите, Къшнър е наредил на Флин да установи контакти с официални руски представители. Телевизия NBC се позовава на две доверени лица, чийто имена не се съобщават. \"Вашингтон поуст\" и сайтът BuzzFeed също сочат Къшнър за човека от преходния екип на Тръмп, който е подтикнал Флин да установи контакти с тогавашния руски посланик във Вашингтон Сергей Кисляк.     Къшнър е един от най–доверените хора на Доналд Тръмп. Ако наистина се докаже, че именно той е наредил на Флин да разговаря с Москва, т.нар. „руска афера\" ще се озове вече в непосредственото обкръжение на президента.   В петък бившият съветник по въпросите на националната сигурност Майкъл Флин заяви, че е излъгал за контактите си с Русия. Пред федералния съд във Вашингтон той заяви, че е дал фалшиви показания през следователите на ФБР относно контактите си с руския посланик Сергей Кисляк. Става дума най–вече за телефонни разговори, които Флин е водил с Кисляк през декември 2016 година. Тогава бившият генерал беше обявен от Тръмп за съветник по въпросите на националната сигурност - още преди да изтече мандатът на президента Барак Обама.   Майкъл Флин подписа декларация, в която признава, че поведението му е било неправилно. Той се съгласява да сътрудничи на властите и в частност да съдейства изцяло на специалния прокурор Робърт Мълър „в името на моето семейство и нашата страна\". По този начин бившият 3-звезден генерал може да избегне съдебен процес.   Екипът на дългогодишния директор на ФБР Робърт Мълър разследва от месец май предполагаемите нелегални контакти на предизборния щаб на Доналд Тръм с Русия. Разследването трябва да установи дали тези контакти са повлияли резултатите от президентските избори, вкл. чрез предполагаемите руски хакерски атаки в полза на Тръмп.    Американските тайни служби смятат, че в САЩ е била проведена широкомащабна кампания на руското правителство, която е целяла да навреди на кандидатката на Демократическата партия за президент Хилари Клинтън. В нов документ, представен от специалния следовател Мълър в съда, се казва, че Майкъл Флин е разговарял по телефона с тогавашния руски посланик по поръчка на високопоставен и отговорен член на предизборния щаб на Тръмп.     След последните публикации в медиите, които засягат Къшнър, Белият дом веднага обясни чрез адвокат на Тръмп, че Майкъл Флин е действал по своя инициатива, и че в аферата не са замесени други лица. Все още не е ясно, дали самият Доналд Тръмп е знаел за контактите с Русия и дали е участвал в тях. Американският президент упорито и разпалено отрича каквито и да било контакти с Русия. Правителството в Москва също отхвърля всички обвинения за намеса в предизборната борба в САЩ.   Джаред Къшнър попада за втори път в полезрението във връзка с руската афера. Съпругът на дъщерята на Тръмп Иванка е участвал през 2016 година в една среща с руска адвокатка, на която е ставало дума за компрометиращи материали за кандидатката на демократите за президентския пост Хилари Клинтън. Също и с руския посланик Кисляк Къшнър се е срещал два пъти, признава самият той.", "date": "2017.12.03", "title": "Руската афера: все по-близо до Тръмп"}
{"url": "http://www.classa.bg/%D1%81%D0%B2%D1%8F%D1%82/item/375869-%D0%B1%D0%B8%D1%82%D0%BA%D0%BE%D0%B9%D0%BD%D1%8A%D1%82-%D0%B5-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0%D1%82%D0%B0-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82", "text": "          В средата на седмицата курсът на дигиталната валута биткойн пое рязко надолу. Само за няколко часа стойността ѝ се срина с около 20 процента, преди отново да поскъпне - на някои места даже до над 11 хиляди долара. Собствениците на биткойни са свикнали с тези колебания. И хората със здрави нерви досега печелеха: независимо от актуалния спад, курсът на биткойна от началото на годината бележи плюс от почти хиляда процента. И мнозина се питат как и те биха могли да спечелят от това.     Биткойн не е единствената дигитална валута. Съществуват общо 1 000 подобни конструкции, но биткойнът е най–известната сред тях. Карл–Лудвиг Тиле от германската Бундесбанк смята, че понятието „валута\" е пресилено. В интервю за \"Зюддойче цайтунг\" той определя биткойна като спекулативна инвестиция. \"Тук изобщо не може да става дума за валута, защото биткойнът много рядко се използва да покупки\", посочва икономистът. Тиле смята, че дигиталната валута представлява опасност за финансовата система и за финансовата стабилност.   За същото предупреждават и от американската емисионна банка (Фед). Директорът за финансов надзор Рандъл Куорлъс смята, че за момента не съществува голям риск за стабилността на финансовата система.    „Ако обаче в дългосрочна перспектива дигиталните валути са разпространят повсеместно, те могат да предизвикат сериозни проблеми\", допълва банкерът. Той подчертава изрично, че дигиталните валути могат да попаднат под силен натиск в лоши времена. Куорлъс обаче отговаря сдържано на въпроса дали централните банки трябва да разпространяват собствени дигитални валути. \"Необходима е повишена предпазливост, защото съществува опасност от злоупотреби с прането на пари, финансирането на терора и кибератаките\", посочва представителят на Фед.     Сходно становище застъпва и Германската служба за финансов надзор Bafin. „На пазара излизат финансови спекуланти, които се опитват да правят съмнителни сделки\", казва отговорничката за надзора върху ценните книжа Елизабет Рьогеле. По думите ѝ, това води до сериозни колебания в курса на криптовалутите. Във времената на ниски лихви инвеститорите обаче са склонни да поемат повече рискове. Въпреки това не всяка дигитална валута ще се наложи на пазара и в най-лошия случай инвеститорите ще понесат тотални загуби, посочва тя.     Шефът на френската Национална банка Вилерой дьо Гало също е скептичен: „Биткойнът няма никаква икономическа основа и никой не носи отговорност за него. Трябва да сме наясно, че биткойнът не е никаква валута\".   Притежателите на биткойни виждат нещата другояче. Те твърдят, че има много начини за разплащане с биткойни. Основателят на търговската платформа Bitkoin.de Оливер Фласкемпер твърди в интервю за ДВ, че не вярва биткойнът да се наложи като платежно средство във всекидневието.   Както и много други дигитални валути, биткойнът е в ограничени количества. Сложният алгоритъм, чрез който се създава биткойн, позволява наличието на максимум 21 милиона. „Мисля, че всички тези дигитални валути в крайна сметка няма да се наложат като платежно средство в ежедневието, защото на базата на ограниченото им количество хората предпочитат да ги запазят, вместо да ги харчат\", казва още Фласкемпер.    Той също не съветва хората да купуват дигитални валута. Биткойн не е за хора със слаби нерви, нито за феновете на спестовните книжки. Дигиталната валута в никой случай не може да бъде използвана и за допълнително осигуряване за старини.", "date": "2017.12.03", "title": "Биткойнът е заплаха за финансовата стабилност"}
