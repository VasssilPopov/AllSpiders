{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380035-%D0%BE%D0%BF%D1%82%D0%B8%D0%BC%D0%B0%D0%BB%D0%BD%D0%BE-%D0%B4%D0%BE-5-%D0%B3%D0%BE%D0%B4%D0%B8%D0%BD%D0%B8%D0%BD%D0%B8-%D0%BF%D1%80%D0%B8-%D0%B5%D0%B4%D0%B8%D0%BD-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB", "text": "Оптималният период за работа при един и същ работодател е от 3 до 5 години за 39% от служителите, сочат резултатите от международно изследване на Paylab Compensation Monitor в 12 европейски държави, проведено у нас от сайта Zaplatomer.bg. Около една четвърт (26%) от респондентите предпочитат по-дълъг период – от 6 – 9 години като най-оптимална продължителност служителят да работи при един и същ работодател. Резултатите ясно показват, че по-младото поколение – милениалите и поколението Z – по-често търси предизвикателства в кариерата си и възможности за работа при други работодатели. Като цяло, лоялните служители, работещи за един работодател повече от 5 години, са малцинство на пазара на труда – само 27,5%. Най-голямата група са тези, работили по-малко от 2 години. Сред страните, в които е проведено допитването, най-лоялни са служителите (които работят повече от 5 години за настоящия си работодател) във Финландия, Словения и Полша. Делът на тези хора в момента е най-нисък в Сърбия. В България групата на лоялните служители, които работят за настоящия си работодател повече от 5 години, е 28%. Така България попада на пето място сред групата на държавите с по-скоро лоялни служители. Същевременно, 47,5% са посочили, че са работили по-малко от 2 години за сегашната си компания. Лоялността към работодателя до голяма степен зависи от кариерното развитие в компанията. Значително по-голям дял от хората, които работят повече от 5 години за един работодател, са тези на позиции от ниския, среден и топ мениджмънт. Това до голяма степен е свързано с факта, че тези хора е трябвало да работят постепенно, за да се изкачат по кариерната стълбица. Почти половината от респондентите (47%) смятат, че да бъдеш лоялен към своя работодател си заслужава и че служителите получават осезаемо доказателство за това под формата на финансови и непарични придобивки. Тази тенденция се отнася и за България, където отново 47% вярват, че служителите получават определени материални и нематериални стимули за лоялността си. Според 27%, лоялността е обвързана с резултати в заплащането, а според 20% тя е свързана с дадени нематериални придобивки. Обратното мнение се изразява от 32% от респондентите, които са убедени, че новите служители често имат сходни придобивки като служителите, които от дълго време работят за същия работодател. Те вярват, че разликите между служителите, които са отскоро в компанията и дългогодишните служители изчезват след определен период от време. Според 35% от респондентите в България, лоялността не се отразява на придобивките на служителите, които дългосрочно работят за компанията. Интересно заключение е, че новопостъпилите служители, т.е. тези, които работят за даден работодател по-малко от година, имат най-силно усещане, че лоялността се отплаща. От друга страна, хората, които понастоящем работят повече от 5 години при сегашния си работодател, са по-склонни да мислят, че лоялните служители нямат специални предимства в компанията. Мнозинството от служителите на възраст под 34 години не са работили за повече от трима работодатели. В повечето случаи служителите от следващите възрастови групи не са работили за повече от пет работодатели. В България също 54,1% от респондентите са работили за до трима работодатели. Предишно изследване на Paylab Compensation Monitor потвърди тенденцията, че най-ефективната стратегия за хората, които искат да увеличат доходите си, е смяна на работата, т.е. намиране на по-добре платена работа от сегашната. Те дори смятат, че това е по-обещаващ начин за увеличаване на доходите, отколкото преговорите за по-висока заплата с настоящия им работодател.", "date": "2018.03.24", "title": "Оптимално до 5 годинини при един работодател"}
{"url": "http://www.classa.bg/%D1%81%D0%B2%D1%8F%D1%82/item/380029-%D0%BD%D0%BE%D0%B2%D0%B8%D1%82%D0%B5-%D1%80%D1%83%D1%81%D0%BA%D0%B8-%D0%BE%D1%80%D1%8A%D0%B6%D0%B8%D1%8F-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%B8%D0%BC%D0%B5%D0%BD%D0%B0%D1%82%D0%B0-%D1%81%D0%B8-%D1%87%D1%80%D0%B5%D0%B7-%D0%BF%D1%83%D0%B1%D0%BB%D0%B8%D1%87%D0%BD%D0%B0-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D1%8F", "text": "Министерството на отбраната на Русия съобщи резултатите от конкурса за избор на имена за нови руски оръжия, които бяха представени от президента Владимир Путин на 1 март, в годишното му обръщение към Федералното събрание.     Например, нова крилата ракета с неограничен обхват и ядрената енергийна система получава името \"Буревестник\".   Според данните на руското Министерство на отбраната, малко над 34% от участниците в конкурса гласуваха в подкрепа на тази номинация. Бяха предложени също наименованията \"Палмира\" (33%), в знак на почит към сирийския град, както и \"Сюрприз\" (32.5%).   На свой ред, безпилотният подводен апарат, комплектован с ядрена енергийна система, способен да носи ядрени бойни глави, бе обявен за \"Посейдон\", бог на морето в гръцката митология. Номинацията е избрана от 36.93% от гласоподавателите.   Освен това, новата лазерна система е кръстена \"Пересвет\", на името на руския герой в битката при Куликово. Резултатите показват, че 40,83% са гласували в подкрепа на това наименование.   На 1 март тази година Владимир Путин представи тези нови руски оръжия по време на ежегодното си обръщение към двете камари на Федералното събрание. За да избере съответните имена, самият Путин предложи на Министерството на отбраната да се гласува в Интернет. По време на речта си, Путин също показа видео на междуконтинентална ракета Сармат, която може да унищожи цели на разстояние до 16000 км.", "date": "2018.03.24", "title": "Новите руски оръжия получават имената си чрез публична консултация"}
{"url": "http://www.classa.bg/%D1%81%D0%B2%D1%8F%D1%82/item/380030-%D0%BA%D0%B0%D0%BA%D0%B2%D0%B0-%D0%B5-%D0%BE%D1%81%D0%BD%D0%BE%D0%B2%D0%BD%D0%B0%D1%82%D0%B0-%D1%86%D0%B5%D0%BB-%D0%BD%D0%B0-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D0%BF%D1%83%D1%82%D0%B8%D0%BD", "text": "\"Както го разбира руският президент Владимир Путин, основната цел на външната политика и международните отношения, е да осигурят удобни условия за решаване на вътрешните проблеми \", каза в интервю президентският говорител Дмитрий Песков.   Според Песков, президентът ясно разбира вътрешните задачи и \"има конкретен план за развитие\". \"Той разбира какви задачи са от първостепенно значение, кои са вторични и т.н. Ето защо президентът се нуждае от подкрепата на дипломацията: за да се осигурят комфортни условия за тяхното решаване\", обясни говорителят.", "date": "2018.03.24", "title": "Каква е основната цел на външната политика на Путин?"}
{"url": "http://www.classa.bg/%D1%81%D0%B2%D1%8F%D1%82/item/380031-%D0%BF%D0%B5%D0%BA%D0%B8%D0%BD-%D0%BE%D0%B1%D1%8F%D0%B2%D1%8F%D0%B2%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BC%D0%B5%D0%B4%D0%B8%D0%B5%D0%BD-%D0%B3%D0%B8%D0%B3%D0%B0%D0%BD%D1%82", "text": "Китайските власти обявиха създаването на нов медиен гигант, който ще бъде също една от най-големите платформи на пропагандата в света. Плановете бяха разкрити в документ на комунистическата партия, публикуван от държавната информационна агенция Синхуа, след като бе одобрен от парламента на страната.   Гласът на Китай, както ще бъде известен в международен план, ще се формира от сливането на три национални мрежи, управлявани от държавата: Китайската централна телевизия (CCTV), Радио Китай и Китайското национално радио.   Основните отговорности на новата платформа ще бъдат \"разпространяване на теории, насоки и политики на комунистическата партия и ще разказват истории за Китай\".   В Гласът на Китай ще работят повече от 14 000 души и медията ще бъде под пряк контрол на Централния отдел за пропаганда на партията. Мярката е част от глобалната кампания за \"мека мощ\", насърчавана от Китай, за подобряване на неговия международен имидж и разпространение на неговите виждания. Някои от тези усилия в чужбина са задействали критика в приемащите страни, като Австралия и САЩ, които обвиняват Пекин в политическа намеса.   За други, основната цел на тази стратегия е \"да се разпространява знания за Китай и неговата култура.", "date": "2018.03.24", "title": "Пекин обявява създаването на световен медиен гигант"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/380032-%D1%81%D0%BF%D0%B0%D0%B4%D0%B0-%D0%B4%D0%B5%D0%BB%D1%8A%D1%82-%D0%BD%D0%B0-%D0%BA%D0%B8%D1%82%D0%B5%D0%B9-%D0%B2-%D0%B8%D0%B7%D0%BD%D0%BE%D1%81%D0%B0", "text": "Някога китайските износители можеха да предложат малко на света и много да спечелят от него. През 60-те години смели предприемачи пресякоха границата от Хонконг до Кантонския панаир, за да купят дървени играчки от първобитните фабрики на Китай. През 1978 г., когато страната започна да се реформира и отваря, делът ѝ в глобалния износ на стоки бе по-малък от 1%. През следващите 37 г. той нарасна безспир в хода на приемането ѝ в Световната търговска организация. При чорапите например китайският дял е около 40% от световния износ. През 2016 г. обаче се случи нещо необичайно. Китайският дял от глобалния износ на стоки спадна от 13,9% на 13,5% по данни на МВФ. Това би могло да е отражение на бурна година, но през първите 11 месеца на 2017 г. (по последни налични данни) делът отново се срина до под 13%. Положението е сходно с това в Азия, отбелязва Луис Кюйс от фирмата за прогнози Oxford Economics. Китайският дял в износа на континента падна с 2,6% от 2015 до 2017 г. Сред заподозрените са валутните колебания, но макар че стойността на юана, претеглена спрямо търговията и коригирана според инфлацията, се вдигаше до 2015 г., после спадна за следващата година и половина. Изкушение е да се хвърли вината изцяло върху влошаващата се демография и растящите разходи за труд, но макар че населението на Китай на трудоспособна възраст намалява, работната ръка и заетостта в градовете все още растат. Освен това Китай губи пазарен дял не само от по-евтини страни с по-голямо младежко население като Виетнам. Той отстъпва и пред по-посивели, с по-големи разходи съперници като Япония, Южна Корея и Тайван. Съвкупният дял на триото от азиатския износ нарасна с почти 1,2% между 2015 и 2017 г. Износителите от тези три развити икономики се възползваха от мощния ръст в търсенето на усъвършенствани електронни компоненти, като чипове за флаш памет – индустриална ниша, която Китай още не си е присвоил. Само че цената на някои от тези технологични деликатеси напоследък започна да спада. Означава ли това, че напредъкът на тези страни е само цикличен? Сегашният техноцикъл може наистина да губи скорост, отбелязва Кюйс, но трите държави все още са в добра позиция да спечелят от дългосрочния ръст на изкуствения интелект и роботиката. Междувременно китайската икономика премина от индустрия към услуги, които по-трудно се продават в чужбина и при всички случаи са изключени от стоковата статистика (която покрива само стоки). Освен това вътрешното потребление в Китай нарасна по-бързо от производството, което води до по-малък търговски излишък. Някои стоки, които Китай в миналото би продал на чужденци, сега се консумират на вътрешния пазар. Китайският износ също така стана повече китайски. Преди 15 г. в него имаше голяма дупка: само 55% от стойността му бе добавена в Китай, сочи широкият показател за „преработка на търговията,\", съставен от Кюйс. По-голямата част от остатъка се състоеше от части и компоненти, внесени и сглобени в Китай. Оттогава тази дупка се стесни. Сега добавената стойност в Китай е около 67%. Тази еволюция е видима дори при чорапите. В „Чорапения град\" Датан в провинция Чжъцзян, където се произвеждат 70% от китайските чорапи, фирмите все по-често предлагат собствени брандове, вместо да произвеждат стока за продажба с марката на чуждестранна компания. Китай може да произвежда намаляващ дял от световния износ, но претендира за по-голям дял от неговата стойност.", "date": "2018.03.24", "title": "Спада делът на Китей в износа"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/380033-109-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D1%82%D1%80%D0%B0%D0%BD%D1%81%D0%B3%D1%80%D0%B0%D0%BD%D0%B8%D1%87%D0%BD%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D1%81-%D1%80%D1%83%D0%BC%D1%8A%D0%BD%D0%B8%D1%8F", "text": "Нови над 109 млн. евро ще бъдат инвестирани по Програма „Интеррег V -A Румъния – България 2014-2020 г.\" в пограничния регион между България и Румъния, съобщиха от регионалното ведомство. Това стана ясно по време на десетото заседание на Комитета за наблюдение на европейската трансгранична програма, което се проведе в град Велико Търново. То бе съпредседателсвано от заместник-министъра на регионалното развитие и благоустройството Деница Николова. На заседанието бяха одобрени общо 74 нови проекти между партньори от двете страни в рамките на третата покана за проектни предложения. „Програмата за трансгранично сътрудничество между България и Румъния е една от ключовите за териториално развитие на пограничния регион от двете страни на река Дунав и има позитивен ефект за регионите. С програмата подкрепяме икономическия растеж и заетостта в пограничните области\", посочи заместник регионалният министър. Деница Николова отбеляза, че сред одобрените проекти има два на Агенция \"Пътна инфраструктура\" и касаят рехабилитация на важни пътни отсечки в Северна и Северозападна България, което е от изключително значение за свързаността. Близо 4 млн. евро ще бъдат вложени в рехабилитация на около 10 км от третокласния път Гулянци – Долна Митрополия на територията на област Плевен. Вторият проект е за близо 3 млн. евро и предвижда модернизация на 7,7-километров участък от път II-81 Костинброд-Берковица-Монтана, с което ще се осигури и достъп на град Берковица до транспортен коридор IV. Сред одобрените проекти е и „Усъвършенстване на съвместните действия за реагиране при аварийни ситуации\" на Главна дирекция „Пожарна безопасност и защита на населението\", който ще се финансира с над 1 млн. евро. С над 3 млн. евро ИА „Морска администрация\" ще създаде Аварийни спасителни центрове в Русе, Лом и Турну Мъгуреле с цел превенция и преодоляване на бедствия във връзка с навигацията по р. Дунав. „Отчитаме сериозен интерес и голям брой кандидати по обявената покана. Това е реален показател за това, че програмата дава отлични възможности за институциите и организациите от трансграничния регион да реализират идеите си за справяне с общите предизвикателства. Освен това проектите се отличават с високо качество\", коментира още зам.-министър Николова. Тя отбеляза, че чрез общата си програма и сътрудничество Румъния и България са доказали, че заедно могат да постигат повече. „Ние вече отчитаме положителен ефект по отношение развитие на регионите и териториалното сближаване. Програмата доказа важността и значението си за развитието на трансграничния регион\", отбеляза още зам.-министър Николова. Тя добави, че в рамките на председателството на Съвета на ЕС България работи за насърчаване и запазване на политиката на сближаване.По отношение на териториалното сближаване, считаме, че Кохезионната политика трябва да запази дългосрочния си инвестиционен характер, същевременно увеличаване на средствата за по-слабо развитите региони, засилване на споделеното управление, укрепване и повишаване на местния капацитет за изпълнение на териториални инструменти, както и използване на финансовите инструменти\", коментира още Николова.", "date": "2018.03.24", "title": "109 милиона за трансгранични проекти с Румъния"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/380034-%D0%BE%D0%BF%D1%82%D0%B8%D0%BC%D0%B8%D0%B7%D1%8A%D0%BC-%D0%BF%D1%80%D0%B8-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D0%B8%D1%82%D0%B5", "text": "Българските финансови директори, следвани от словенските, изразяват най-висок оптимизъм за растежа на БВП в своите страни през 2018 г., показва нов доклад на одиторската компания Deloitte, включващ проучване сред мениджъри от 12 страни от Централна Европа. В изследването участват България, Хърватия, Чехия, Унгария, Латвия, Литва, Полша, Румъния, Сърбия, Словакия, Словения и Украйна. Доверието на финансовите директори, анкетирани в изследването, се повишава, като индексът, който измерва равнището му, нараства с 10 процентни пункта до 23% за региона. Увеличението се дължи най-вече на повишен оптимизъм относно бъдещите макроикономически условия. Значителен ръст отчита индексът на доверието в икономиката – от 49% до 60%, отразявайки силата на европейската икономика през 2017 г., което е предпоставка и за оптимистичната перспектива за 2018 г. В същото време доверието в бизнес средата в региона отчита рязък спад (от -2 до -22%), като финансовите директори предвиждат почти всички категории разходи да се увеличат през настоящата година. Делът на финансовите директори от Централна Европа, очакващи висок или много висок ръст на БВП през следващата година, почти се е удвоил спрямо последното проучване (от 21% на 41%). Средната прогноза на финансистите за растежа на БВП се повишава от 1,9% на 2,4%. Оптимистичните прогнози за БВП са разбираеми: след финансовата криза ускоряващото се икономическо представяне в момента дава стимул на всички сектори. Финансовите директори в Словения и България изразяват най-висок оптимизъм за растежа на БВП на страните си през 2018 г. – 55% и 54% от анкетираните съответно очакват растеж от най-малко 2,6%. Най-консервативни са финансови мениджъри от Украйна, където по-малко от един на всеки петима участници очаква толкова бърз темп на растеж. Това се дължи главно на усложнената политическа ситуация и война в източната част на страната, които продължават да спъват икономиката. Съществува консенсус, че нивата на безработица в страните от Централна Европа ще се понижат през 2018 г. Българите също са оптимистично настроени за нивото на безработицата през тази година, като 79% очакват хората без работа да намалеят, 21% не очакват промяна, а едва 6% предвиждат увеличение на безработните. Чехия е единствената страна, която е на противоположното мнение. Интересното е, че настроението е обратното в съседна Словакия, където 100% от анкетираните очакват безработицата да падне. В същото време нараства делът на анкетираните с прогнози, че потребителските цени през следващата година ще се увеличат – с 12 процентни пункта до 85%. Това мнение е най-често срещано в Чехия и Литва, където повече от 90% от анкетираните очакват инфлацията да е по-висока от нула през 2018 г. В България този процент е 79 на сто, а 18% не предвиждат промяна.", "date": "2018.03.24", "title": "Оптимизъм при мениджърите"}
{"url": "http://www.classa.bg/%D1%81%D0%B2%D1%8F%D1%82/item/380026-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%BD%D0%B0-%D0%B3%D0%BB%D0%B0%D0%B2%D0%BD%D0%B8%D1%8F-%D0%B2%D1%85%D0%BE%D0%B4-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B0-%D0%B1%D0%B0%D0%B7%D0%B0", "text": "Автомобил е е получил \"неоторизиран\" достъп до калифорнийската база на военновъздушните сили Травис, след което е избухнал. Шофьорът му е умрял на място, съобщава NBC News.   Съобщава се, че колата е нахлула в основния вход на базата, в която живеят около 7 000 войници и 3 700 цивилни. Колата била погълната от пламъците малко след като влезе в базата.   Според CBS превозното средство е превозвало бутилки с пропан и се предполага, че водачът - чиято самоличност е неизвестна за момента - умишлено е запалил огъня.   Събитието се разследва и в момента базата не представлява заплаха. Няма други жертви, освен шофьора.", "date": "2018.03.24", "title": "Автомобил се взриви на главния вход на американска въздушна база"}
{"url": "http://www.classa.bg/%D1%81%D0%B2%D1%8F%D1%82/item/380027-%D0%BA%D0%B8%D1%82%D0%B0%D0%B9-%D1%89%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D1%81-%D0%BC%D0%B8%D1%82%D0%B0-%D0%B7%D0%B0-%D1%81%D0%B2%D0%B8%D0%BD%D1%81%D0%BA%D0%BE%D1%82%D0%BE-%D0%B8-%D0%B4%D1%80%D1%83%D0%B3%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8", "text": "Продукти като свинско месо, ябълки и стоманени тръби са част от списък на вноса от САЩ на стойност 3 000 милиона долара, към който Китай би могъл да наложи по-високи митнически тарифи.   Това би бил отговорът на Пекин, ако правителството на Доналд Тръмп одобри евентуалното увеличение на митата за китайски продукти с милиарди долари, съобщиха от АП.   Китайското министерство на търговията призова вчера Вашингтон да се постигне споразумение за търговския спор \"възможно най-скоро\", без да установява краен срок.   То добави, че Пекин разглежда 25% увеличение на митата за свинско месо и алуминиево фолио, което би осигурило реципрочност на таксата от 25%, наложена от Тръмп върху вноса на стомана.   Вторият списък включва вина, ябълки, етанол и тръби от неръждаема стомана, които ще се обмитяват с 15%, пропорционално на увеличението от 10% на тарифите на Тръмп за алуминий.   Китайското министерство на търговията нарече мярката на Тръмп \"нарушение на принципите на световната търговия\".   От своя страна американските бизнес групи предупредиха ръководителя на Белия дом, че тарифите за алуминий и стомана могат да навредят на американската икономика и да повлияят на техния износ.", "date": "2018.03.24", "title": "Китай ще отговори с мита за свинското и други американски продукти"}
{"url": "http://www.classa.bg/%D1%81%D0%B2%D1%8F%D1%82/item/380028-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D0%B1%D1%8F%D0%B2%D0%B8-%D0%BF%D0%B0%D1%80%D0%B8%D1%87%D0%BD%D0%B0-%D0%BE%D0%B1%D0%BC%D1%8F%D0%BD%D0%B0", "text": "Венецуела ще проведе нова парична обмяна, с три нули по-малко във валутата си, към 4 юни тази година, съобщи президентът Николас Мадуро.   \"Паричната обмяна е факт,\" каза президентът, като показа новите банкноти с с деноминации от 2, 5, 20, 50, 100, 200 и 500 боливара и монети от 1 и 0.50 боливара.   Мадуро направи съобщението-изненада от двореца Мирафлорес, като направи и оценка на първия месец от стартирането на криптовалутата Петро, подкрепени от златните резерви на страната и обяви мерки за разрешаване на употребата на валутата за търговия на стоки и услуги.   \"Банковите власти в страната, паричните власти и Централната банка на Венецуела ще активират всички планове, по които работим, за да се извърши новата парична реформа\", каза той.   Въпреки че Мадуро разчита на успеха на новата валута, той заяви, че \"истинското решение\" на кризата с пари в брой пред страната е да се разработят \"технологични възможности за цифрово плащане\" за повечето от сделките.   Президентът призна трудностите пред които са изправени много венецуелци, заради мафиите, които завзамат наличните пари, след като обвини президента на Колумбия, Хуан Мануел Сантос, за насърчаване на износа на банкноти извън венецуелска територия.   \"Хуан Мануел Сантос, ще ви изгорят бянкнотите \", заявии държавният глава, след като нареди кабинетът да ускори механизмите за цифрово заплащане на всички транспортни услуги.   През декември 2016 г., Венецуела стартира нова валута, обаче, инфлационната спирала задвижвана от външния икономически натиск, както и финансовите санкции, наложени от САЩ, допринесоха за бързото обезценяване на тези пари.   За президента е необходимо да \"се оздрави\" икономиката с новия \" боливар суверен \", като отказва да се придвижи към доларизация на страната, предложена от опозицията на Венецуела.   \"Има хора, които искат доларизация. Е, аз казвам не, Венецуела няма да бъда колония на долара. Так го мисля, така го одобрих. Искам цялата подкрепа на националното съзнание\", каза той.", "date": "2018.03.24", "title": "Венецуела обяви парична обмяна"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380025-%D0%BF%D0%BE-%D0%BF%D1%8A%D1%82%D1%8F-%D0%BD%D0%B0-%D1%80%D0%B0%D0%BA%D0%B8%D1%8F%D1%82%D0%B0", "text": "        Старият майстор е обещал да ни разкаже за уникалния вкус, станал посланик на България пред света. И защото в Карнобат историята на успеха се пише от поколения лозари, днес заедно с него ще извървим пътя на ракията. «Но не коя да е ракия, а Карнобатска и не как и да е направена, а с майсторлък е правена през годините», започва разказа си той.         „От къде идва този уникален вкус ли? Ами от нашите лозя идва. От зарана взех двамата ми внука, че занаята да им предам и на чалъми да ги науча. Най-първо нагледахме масивите с Мискет и Димят при „Железния мост”, а сега слизаме от баира при „Двете лули”, където зрее Мускатът. В тези местности някога грозде са брали предците му, а днес най-младите момчета от рода се грижат за масивите, засадени от      „Ама то кой на кого акъл да дава? И двамата ми внука станаха агрономи, изучиха се по големия град, ама нали в нашите лозя им е хвърлен пъпа, та се върнаха. И ей ги на - големият вече го взеха във винпрома и сега се грижи за всичките масиви от Терзийския баир, през Огнен, та чак до Венец и Лозенец. И ми разправя как вземали проби от почвите, за да знаят къде кой сорт да засадят. За деветашкия Мускат избрали южния баир, че там каменистата почва най-добре събира топлината и му дава меден вкус, а слънцето като го огрее, го налива със златен цвят и чуден аромат. Пък аз на ума си викам – крушата не е паднала по-далеч от дървото”.         И се връща бай Васил в спомените си как още пра-прадядо му е гледал грозде по тези земи, а занаятът да вари ракия най-първо го е взел от баща си, защото „тоя адет не го ли откраднеш, майстор няма да станеш”. Затова разказваме историята за нашата Карнобатска ракия така, както се разказват приказките. Дълга е и често пъти е била противоречива. Също както в живота на човека има върхове, но има и спадове. От кога води началото си не знаем, но е било много отдавна - от преди поне два века. „Че може ли някой да каже откога хората пият ракия, особено по Карнобатския край?”, намига ни бай Васил. Ако историците и пътешествениците, преминали от тук са пропуснали да запишат нещо на хартия, то е било изобразено върху старинните стенописи и керамиката, съхранени зад стените на крепостта Маркели.    Където и да копнеш в тоя благословен от Бога регион, излиза история, свързана с гроздето, ракията и виното. Хората от древни времена са знаели от кой сорт грозде каква напитка щестане. „И тъй, знаели са те”, разказва ни старият карнобатски майстор, че „От Муската става най-хубавата ракия. Сочна, ароматна, пивка - без мезе да я кусаш и после да бягат да се крият булките от тебе”.   Да ама то с ракията и търговията вървяла. „За килограм ракия един топ шаяк ще вземеш. А пък те от другите вилаети откъде Мускат да са виждали, че той има аромат на здравец, на индрише, на дива роза, на фини зелени треви с билки. И друг като него няма да намериш.... Но нали много хубаво не е на хубаво, почнали да се кахърят карнобатските майстори, че е много миризлива таз ракия, жените много лесно ни познават га сме я кусали и все се карат. Брей мислили, мислили, пък отишли при най стария майстор акъл да даде, че търговията да върви”, връща се в спомените си бай Васил и сипва по една Карнобатска.         Сукал старият майстор мустака, сукал и отсякъл: „Ще направим ракията от Муската, но ще сложим и от Димята и най накрая от Мискета, ще я двойно припечем и през дъбово буре ще я прекараме за да може хем да е пивка ама и аромата да е нежен, да гали небцето, пък и жените да могат я куса”. И думата му на две не станала.   - Ама как така - скочили карнобатските ракиджии - Как ще зарежем Муската?    - Няма, рекъл майсторът. От Муската ракия ще направим за сватби и за кръщенета, че той замяна няма. Едната ще я кръстим „Карнобатска Гроздова”, а пък другата    И от тогаз определили, че Муската и Мискета от Терзийско ще берат, а пък Димята от Деветак ще бъде. Зарадвали се карнобатлиите, запретнали ръкави, набрали най доброто грозде и направили ракии за чудо и за приказ. Бурета от Странджа взели със сребърни кръстове вътре отлежавала ракията и станала една ракия - хем за делник хем за празник, хем и за жените, хем и за мъжете. Да се чудиш как да я хвалиш и да се комкаш с нея, та да ти стигне хем за търговия, хем и до следващата реколта да остане.         „Имало едно време, ама то сега това време можеш да го видиш във всеки магазин”, намигва ни бай Васил. «Карнобатска» вече е с нова, още по-атрактивна визия и покори сърцата на всички, за които уникалният вкус от Карнобат е символ на майсторство, класа и високо качество, устояло във времето.    „Нашата Карнобатска е там и ни чака и за да си стоплим дома и душата с нея, и с жената блага приказка да си прикажете. Пък то знае ли се после”... Поколения лозари пишат историята на уникалния вкус от Карнобат Търсейки отговор как българската ракия извървя дългия път от избите на «Винпром Карнобат» до най-престижните изложения в Бордо, Брюксел и Лондон и какво накара най-големите познавачи в бранша да овенчаят отличното й качество със Златен медал, стигаме до карнобатското село Деветак. Там ни посреща бай Васил и както подобава, започваме ракиената история с «Имало едно време»  ", "date": "2018.03.24", "title": "По пътя на ракията"}
{"url": "http://www.classa.bg/%D1%81%D0%B2%D1%8F%D1%82/item/380018-%D1%82%D0%B0%D0%BA%D0%B0-%D1%81%D0%B8-%D0%BE%D1%82%D0%B8%D0%B4%D0%BE%D1%85%D0%B0-%D0%B8%D0%BC%D0%BF%D0%B5%D1%80%D0%B8%D0%B8%D1%82%D0%B5", "text": "      Това признание звучи едновременно логично и парадоксално: Facebook e феномен, който обедини над 2 милиарда души в общност, а се оказа инструментът, който помогна за създаването на най-дълбоките процепи в обществената материя.       Някога силата на големите държавници се мереше по способността им да мобилизират - независимо от различията на хората по възраст, пол, семейно положение, образование и религия. На теория, Зукърбърг има капацитета да владее света, без да ръководи политическа формация.   Facebook е по-голям от най-голямата национална държава, активното му \"население\" е два пъти по-многочислено от гражданите на страните-членки от НАТО. Подобно влияние и лоялност не се постигат без насрещна стойност.   В замяна на достъп до личното пространство на потребителите си, Facebook създаде универсалната илюзия за подредена, защитена, самодостатъчна и уютна среда, каквато трудно се постига в самотата и изолацията на реалния живот.     Само че  не се мери по количеството, а по качеството на връзките между хората - няма как да изпитваш дълбока емоционална привързаност, лично доверие и емпатия към 5000 души едновременно. Воайорският интерес към живота на другите не е любов. Рано или късно контекстът се изчерпва, досадата надделява, чуждият хумор става плосък, чуждото мнение - натрапчиво.   е измерител на стойността - когато сервираш \"безплатна\" порция евтини фалшиви новини редом до \"безплатни\" качествени журналистически разследвания, двата продукта стават еднакво (мало)ценни в съзнанието на потребителите. Когато  се подреждат по непрозрачни алгоритми и в интерес на вътрешнозаводската производителност, това не е удобство, а лабораторен експеримент без право на обжалване.   Ако някога мощта на нацията се изчисляваше във физическата готовност \"да се бием по бреговете, по десантните площадки, в полетата и по улиците и никога да не се предадем\" (по Чърчил), днес влиянието на общността се мери по единицата за пасивност - да си мръднеш пръста, да кликнеш на един бутон, да засвидетелстваш фалшива принадлежност.     Раздробяването по индивидуални предпочитания не води до нищо друго, освен до неспособност за разпознаване на най-малко общо кратно, на някакъв взаимноизгоден общ интерес.   Всеки дребен конфликт на емоционална база води до изтощаване на енергията, до демобилизация и до усещане. Вземете пресните примери от обществения дебат в България. Има ли изобщо тема, по която да не се изпокараме до кръв: За или против мигрантите? За или против Истанбулската конвенция? За или против Трети март - национален празник? За или против казармата, бурките, носиите, \"джендърите\", пушенето на закрито, неизбежната отбрана, Робинзон Крузо в учебника за 3-ти клас, камерите в детските градини,...   Да намериш единен принцип в тази суматоха от противоречия граничи с невъзможното - дори опорни понятия като \"либерализъм\" и \"консерватизъм\" стават нелепи, неприложими в подобна среда.   Може би Facebook ще надживее и тази криза. Може би следващата социална мрежа ще е платформа на нишови високопрофесионални групи с платен вход. Може би от Вавилон насам човечеството е обречено на спор и неразбирателство.   Истинската власт винаги е била в ръцете на онези, които умеят да разграждат, да фрагментират и да корозират връзките. Да разделят и да владеят. Така са съсипвани цели империи, чиято военна мощ е била непобедима.", "date": "2018.03.24", "title": "Така си отидоха империите"}
{"url": "http://www.classa.bg/%D1%81%D0%B2%D1%8F%D1%82/item/380019-%D0%B2-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%81%D1%80%D0%B0%D0%B2%D0%BD%D0%B8%D1%85%D0%B0-%D0%BF%D1%83%D1%82%D0%B8%D0%BD-%D1%81-%D1%85%D0%B8%D1%82%D0%BB%D0%B5%D1%80", "text": "На заседание на британския парламент депутатът лейбърист Айън Остин и външният министър Борис Джонсън нападнаха Путин, че използва предстоящото световно по футбол, както навремето Хитлер е използвал Лятната олимпиада през 1936 г. Остин заяви на заседанието, че Хитлер е използвал олимпиадата, за да подобри имиджа на страната си и на фашисткия режим, съобщи в. \"Гардиън\". По аналогичен начин действа и руският президент Владимир Путин, който \"използва Световното първенство по футбол като пиар за маскиране на нарушенията на човешките права. Остин подчерта, че според него националният отбор на Англия по футбол не трябва да участва на световното в Русия, макар да се е класирала за турнира.           На свой ред външният министър Борис Джонсън посочи, че сравнението на Световното по футбол с \"Олимпиадата от 1936-а\" несъмнено е вярно\". \"Направо ти си гади от мисълта, че Путин използва това събитие, за да се прослави.\" Той обаче призна, че не е съвсем правилно да се наказват британските спортисти и запалянковците заради действията на Русия и да им се забрани да отидат на шампионата.   Москва не остави с мълчание казаното в парламента в Лондон. \"Това е напълно отвратително изявление. То е под нивото на външен министър на всяка държава. Разбира се, че е обидно и неприемливо\", каза пред журналисти президентският говорител Дмитрий Песков.  Отношение взе и Министерството на външните работи в лицето на говорителката Мария Захарова. \"Сега вече не остават ни най-малки съмнения, че всички действия на Лондон по руското направление водят до едно: да се създаде образ на врага, измисляйки за целта всякакви, дори най-абсурдни основания\", написа тя. Захарова подчерта, че са неприемливи всякакви паралели с Русия, \"която даде милиони жертви в борбата срещу нацизма, воювайки на своя територия, а след това освобождавайки Европа\".   Зам.-председателят на Комитета по международните въпроси на Държавната дума Алексей Чепа заяви, че сравнението на Русия с фашистка Германия може \"да се пръкне само в болна глава\". \"Неотдавна казах, че той (Джонсън) трябва да постъпи в психиатрична болница. Ако във Великобритания няма такива болници, у нас ги има\", подчерта той.  Междувременно агенция \"Блумбърг\" съобщи, че британското правителство споделя с европейските си съюзници разузнавателни данни по случая \"Скрипал\" в опит да ги убеди да изгонят и те руски дипломати. Според агенцията премиерката Тереза Мей е смятала да поиска на вчерашната среща на Европейски съвет другите страни да последват примера на Лондон, съответно да осъдят Русия и да вземат твърди мерки срещу \"агентите на Кремъл\". Случаят \"Скрипал\" е сред няколкото теми, които трябваше да се обсъдят на срещата, като първостепенна тема бе \"Брекзит\". По предварителни данни Европейският съвет е смятал да изрази отношението си в самия край на срещата.", "date": "2018.03.24", "title": "В британския парламент сравниха Путин с Хитлер"}
{"url": "http://www.classa.bg/%D1%81%D0%B2%D1%8F%D1%82/item/380020-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D1%81%D0%BE%D0%BB%D0%B6%D0%B5%D0%BD%D0%B8%D1%86%D0%B8%D0%BD-%D0%BF%D1%80%D0%B5%D0%B4-%E2%80%9C%D1%84%D0%B8%D0%B3%D0%B0%D1%80%D0%BE%E2%80%9D-%D0%BF%D1%83%D1%82%D0%B8%D0%BD-%D0%B8%D0%B7%D0%BF%D0%B8%D1%82%D0%B2%D0%B0%D1%88%D0%B5-%D0%BB%D0%B8%D1%87%D0%BD%D0%B0-%D1%81%D0%B8%D0%BC%D0%BF%D0%B0%D1%82%D0%B8%D1%8F-%D0%BA%D1%8A%D0%BC-%D1%81%D0%BE%D0%BB%D0%B6%D0%B5%D0%BD%D0%B8%D1%86%D0%B8%D0%BD", "text": "  \"Путин изпитваше лична симпатия към Солженицин. Бих казала, че му отделяше “вътрешно внимание”. Не знам точно защо. Но знам например, че неговата малка книга “Размишления за Февруарската революция”, публикувана преди десет години във в. “Росийская газета”, е била дадена на Путин. После я видяха на бюрото му, с обяснителни бележки. Това, което ги сближаваше, несъмнено е фактът, че Солженицин като него е привърженик на силната държава....Бих казала, че сме изправени пред форма на шизофрения.    От една страна, публикуват купища книги за Сталин, празнуват рождението и смъртта му, но в същото време не е справедливо да кажем, че властта насърчава това. Но е вярно, че не се противопоставя. На 30 октомври бе издигната нова стена за жертвите на всички политически репресии и Путин дойде на церемонията по откриването. Неговото присъствие беше антисталински жест и беше възприето като такъв. Впрочем той произнесе реч, всяка дума от която беше вярна. Противоречието, което изтъквате, е отражение на схизмата в нашето общество. Путин несъмнено смята, че като президент на всички руснаци, трябва да приеме това съжителство….    Трябва да разграничим Крим и Донбас. Съжалявам много за това, което се случи в Донбас, руснаците не биваше никога да се намесват. Но що се отнася до Крим, въпреки спорния подход, от гледна точка на международното право, този регион принадлежи на Русия. От моя гледна точка, връщането на Крим признава правото на Историята.\" В ексклузивно интервю за “Фигаро” Наталия Солженицин разказва за колосалната литературна и историческа работа на своя съпруг за идентифицирането на причините за руската трагедия. Но също за неговите отношения с Франция, която той наричал своята “неочаквана родина”.             - Всичко беше важно, наистина всичко. Обстоятелствата в нашия живот бяха много трудни. Но между нас беше щастие! Наистина! Нещата наоколо бяха много сложни, но ние преминахме през трудности заедно. Не бяхме съгласни за някои тактически решения и аз, с моя оспорващ характер, му се противопостявах. Но винаги бяхме съгласни за най-важното, за стратегическите неща. Мисля, че и двамата имахме голям късмет.    Често ме питат: трудно ли беше да живея с такъв човек, толкова устремен към целта си, толкова фокусиран върху големите неща? Трудно ли е да спиш с гений? Мисля, че няма правило и всичко зависи от двете страни! За мен това беше едновременно естествено и вълнуващо. Ограниченията, които ни бяха наложени, ми изглеждаха приемливи, защото имаше много по-голяма цел, за която ние се борехме.      - Точно така, животът ми имаше абсолютен смисъл. Ние имахме дълги и постоянни дискусии за текстовете. Не в етапа на създаването, разбира се, царство, което напълно му принадлежеше и където той не пускаше никого. Но аз се намесвах в по-напредналите етапи на редактирането. Хилядите страници, които той пишеше и които аз печатах, бяха заобиколени от важно бяло пространство, в което аз поставях въпроси, предложения с черно мастило, а той отговаряше със синьо мастило. Често го убеждавах да приеме промените. Ако той отказваше, слагаше отрицателен знак в полето и винаги обясняваше защо.     - Всичко беше много точно. Александър Солженицин беше математик. Аз също. Завърших математическия факултет на Университета “Ломоносов”. Когато се запознах с него, работех върху теорията на относителността при големия професор математик Колмогоров. Но след раждането на сина ни Ермолай, аз напълно се посветих на работата с него. Мъжът ми винаги казваше и смяташе, че без това математическо образование, е щял да се загуби по пътя.   Пресъздаването на тази сложна епоха, разтърсила историята на нашата страна, изискваше прочита на хиляди документи… Ние имахме късмета да получим достъп до всичко онова, което беше написано на руски език по този въпрос по време на емиграцията. Това беше палитра с извънредно разнообразие, защото революцията бе изхвърлила целия спектър на обществото извън границите, от революционери до монархисти, от инженери до военни.     - Той просто не би могъл да го направи и много бързо щеше да умре, защото отново щяха да го изпратят в затвор в Сибир, във Верхоянск, както цялото Политбюро е искало тогава. Но, както показват стенограмите на Политбюро от онова време, публикувани по време на перестройката, Юрий Андропов е бил неговият спасител! Разбира се, не това е била целта му, той просто се е страхувал да посегне на подобряването на отношенията със Запада. Той смяташе, че СССР не рискува нищо с изпращането в заточение на Солженицин, обзалагайки се, че той бързо ще бъде забравен.     - Поуките, които той направи, са необходими, но не са приети в тяхната цялост. Нашето общество е разделено почти по всички въпроси и особено за Солженицин. Той се преподава в училище и в гимназията, но в университета това зависи от преподавателите. Що се отнася до книгите, той непрекъснато е преиздаван, което показва, че го четат. Но, разбира си, има противници, особено сред комунистите, които смятат, че е виновен за края на комунизма и вадят отново всички лъжи, разпространявани през съветската епоха!     - Самият Путин изпитваше лична симпатия към Солженицин. Бих казала, че му отделяше “вътрешно внимание”. Не знам точно защо. Но знам например, че неговата малка книга “Размишления за Февруарската революция”, публикувана преди десет години във в. “Росийская газета”, е била дадена на Путин. После я видаха на бюрото му, с обяснителни бележки. Това, което ги сближаваше, несъмнено е фактът, че Солженицин като него е привърженик на силната държава.      - Бих казала, че сме изправени пред форма на шизофрения. От една страна, публикуват купища книги за Сталин, празнуват рождението и смъртта му, но в същото време не е справедливо да кажем, че властта насърчава това. Но е вярно, че не се противопоставя. На 30 октомври бе издигната нова стена за жертвите на всички политически репресии и Путин дойде на церемонията по откриването. Неговото присъствие беше антисталински жест и беше възприето като такъв. Впрочем той произнесе реч, всяка дума от която беше вярна. Противоречието, което изтъквате, е отражение на схизмата в нашето общество. Путин несъмнено смята, че като президент на всички руснаци, трябва да приеме това съжителство…     - Той смяташе, че основната причина за Февруарската революция е било фаталното противопоставяне между властта и образованото общество, започнало половин век по-рано. На теория, такова противопоставяне е нормално и здравословно, но не в толкова радикална форма, при която няма място за никакъв компромис.     - Отчасти поради руския характер, радикализма на националния характер. Но също заради тъпата природа на властта, която, когато е абсолютна, не е способна на органична връзка с обществото. Разбира се, в навечерието на революцията тази власт вече не е била абсолютна, но количеството натрупана омраза е било такова, че не е имало никакво място за компромис. Солженицин винаги казваше, че в такива случаи и двете страни носят отговорност, дори и тази на властта да е по-горяма. Това е голям урок за бъдещето.     - Да, опитвам се да заема центристка линия. След като прекарах толкова много години да изучавам нашата история, се страхувам от нова фатална конфронтация. Нямам никакво желание нашето образовано общество да остане в абсолютна до абсурд непримирима позиция. Трябва да се критикува властта, но също да се води диалог с нея.     - Той никога не би приел диалога и компромиса със съветска власт, която беше тоталитарна и която той смяташе за антихуманна. Но с тази власт, която, разбира се, има огромни грешки в актива си, без съмнение - да. Защото страната е различна! Да, има корупция, лъжа. Но не изцяло! Това е като при всички десни диктатури. Има изход. Излизането от тоталитаризма е съвсем друго нещо. Само Русия има опит с него и все още не е напълно излязла. Днес имаме форма на автокрация, това впрочем смяташе Солженицин. Така че е възможно да израсне демокрация, но не е възможно да стане без диалог.           - Александър Солженицин наистина призова да се сложи край на руския империализъм заедно с империята. Но аз не мисля, че от тази гледна точка наистина има опасност. Трябва да разграничим Крим и Донбас. Съжалявам много за това, което се случи в Донбас, руснаците не биваше никога да се намесват. Но що се отнася до Крим, въпреки спорния подход, от гледна точка на международното право, този регион принадлежи на Русия. Представете си развод между мъж и жена при напълно непредвидени обстоятества, като война например. Те нямат време да помислят, да наемат адвокати. Изведнъж жената или мъжът взема нещо, което изобщо не му е принадлежало. Точно това се случи с независимостта на Украйна. Трима души, Елцин, Кравчук и Шушкевич решиха без свидетели. Никой не попита жителите на Крим или на Украйна за тяхното мнение. От моя гледна точка, връщането на Крим признава правото на Историята.      - Знам, че позицията ми е много спорна на Запад, но Балтийските страни нямат нищо общо. Това няма да се случи. Крим е отделно, това е исторически руска земя. Разбира се, това, което се случва в Донбас, дава аргументи на вашите притеснения относно идеята за прецедент. Мисля, че това беше огромна грешка и Русия ще съжалява. Но тя няма да отиде по-далеч, просто защото няма сила за това.     - Тази болка го разстройваше! Една част от семейството на Солженицин беше украйнска. Ако беше видял пожара в Киев през 2014 г., щеше да умре от мъка. Същевременно той винаги казваше, че Украйна ще избухне. Знаеше, че ще бъде много болезнено, но вероятно. Но фактът, че Крим и Севастопол бяха напуснали Русия, го караше да се възмущава! По този въпрос НАТО има тежка отговорност, защото не спря да се опитва да разположи там своя флот.      - Не! Русия е почетен гост на този салон, а той не дойде на руския щанд. Съжалявам за това. Вашият президент говори за диалога, необходим между хората от руската и от френската култура, но същевременно се въздържа от него! Дори по време на Студената война Франция си позволяваше независимо мнение по културните въпроси, които нямат нищо общо с лоялността към военните съюзници. В руската делегация има много писатели, които де факто са част от опозицията и пишат критично за властта! Така че този бойкот е много разочароващ и дори малко патетичен.     - Животът изигра хубав номер на Солженицин. Той изобщо не се смяташе за франкофил и не приемаше Франция много сериозно. Той беше германист и четеше Шилер и Гьоте в оригинал, имаше и високо мнение за англосаксонския свят. Но, когато пристигна в Швейцария, после в Германия, се почувства много натясно. В замяна на това, при пристигането му във Франция, веднага всичко му хареса. Топлотата, атмосферата. Освен това хората във Франция са читатели. Франция беше първата западна страна, която го прочете, преведе и издаде. Накратко, той се влюби във Франция и дори я наричаше своята “неочаквана родина”.      - Тревожеше се много. Той бе разбрал, че Студената война ще се върне и че Русия е извършила много грешки, а Западът я обграждаше с военни бази… Спомнете си първите редове от “Как да устроим Русия”: “Часовникът на комунизма удари последния си час. Но какво да направим, за да не умрем, смазани под неговите развалини?”. Точно това се случи и особено в съзнанието на хората. Любовта към Сталин и съжалението за края на СССР имат протестна страна. Обещанията на 90-те г. не бяха изпълнени. Каптаните на Перестройката, като Гайдар и Чубайс, имат огромна отговорност, защото презряха огромна част от народа. Въвеждането на пазарната икономика без подготовка се превърна в обир. Това е трагично.    Русия преживява период, през който никой никога не е преминавал. Тя има нужда от помощ, но не е от диктаторска и снизходителна помощ, както правят САЩ с МВФ. Голямата грешка на САЩ беше да мислят, че са спечелили Студената война и Русия вече не е актьор. Катастрофален подход! Защото Русия, когато я притиснат, отскача като пружина. Тя се почувства унижена, обградена. И голяма част от подкрепата за Путин се обяснява с това чувство на унижение. Трябва твърдост спрямо Русия, но отправянето на ултиматуми е напълно контрапродуктивно.      ", "date": "2018.03.24", "title": "Вдовицата на Солженицин пред “Фигаро”: Путин изпитваше лична симпатия към Солженицин"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380021-%D0%B4%D0%BE%D0%BA%D1%83%D0%BC%D0%B5%D0%BD%D1%82-%D0%BD%D0%B0-%D1%81%D0%BE%D1%80%D0%BE%D1%81-%D0%B7%D0%B0%D1%80%D0%B0%D0%B4%D0%B8-%D0%B4%D0%B6%D0%B5%D0%BD%D0%B4%D1%8A%D1%80-%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B1%D0%B8-%D1%82%D1%80%D1%8A%D0%B3%D0%BD%D0%B0%D0%BB%D0%B0-%D1%81%D1%80%D0%B5%D1%89%D1%83-%D1%81%D0%B2%D0%BE%D0%B8%D1%82%D0%B5", "text": "Мария Габриел е истински прогресивна по убеждение и може да бъде убедена да върви срещу линията на своята група, особено по социалните въпроси и по въпросите за джендър равенството; настоява да говори на френски винаги, когато е възможно\". Това се казва в документ на фондация \"Отворено общество\", изготвен през 2014 г. и публикуван в сайта DCLeaks преди две години. Тогава в мрежата изтекоха стотици хиляди страници от различни документи на фондацията на Сорос, а обработването на информацията в тях продължава и до днес. \"Гласове\" ви представя един от тях, който представлява списък на евродепутатите, с които фондацията на Сорос работи в настоящия Европарламент. Сред българите изпъкват имената на Мария Габриел (сега еврокомисар), Илияна Йотова (сега вицепрезидент на България), Андрей Ковачев, Филиз Хюсменова, Искра Михайлова, Илхан Кючук, Али Неджми. Броят на депутатите от всички страни, с които Сорос работи, е 226, което прави неговата неформална група най-голямата в Европейския парламент от общо 751 евродепутати.             НАДЕЖДНИ СЪЮЗНИЦИ В ЕВРОПЕЙСКИЯ ПАРЛАМЕНТ 2014-2019 KUMQUAT CONSULT For The Open Society European Policy Institute Въведение Този мапинг предоставя на Института за Европейска Политика на \"Отворено общество\" (OSEPI) и мрежата за сведения на \"Отворено общество\" информация за  . Той обхваща 11 комисии и 26 делегации, както и най-високопоставените структури, отговорни за взимането на решения в Европейския Парламент: 226 членове на ЕП, които са доказани или вероятни съюзници на \"Отворено общество\". Присъствието на Членове на ЕП в този документ означава, че е вероятно те да подкрепят работата на \"Отворено общество\". Към тях трябва да се подхожда открито: въпреки че е най-вероятно те да искат да работят в сфери, които вече представляват интерес за тях, биха могли също така да посрещнат добре и поставянето на нови проблеми. Освен обсъждането на отделни теми, \"Отворено общество\" би трябвало да се стреми да изгради трайни и доверени отношения с тези европейски законотворци. Разделът   изброява официалните органи на Европейския Парламент, техните области на компетенция и потенциалните съюзници на \"Отворено общество\", участващи в тяхната работа. Те включват също и имената на политически съветници, помагащи на членовете на ЕП в комисиите, въпреки че те могат да се сменят в рамките на мандата и могат от своя страна да не бъдат съюзници на \"Отворено общество\". Разделът   изброява индивидуалните профили на 226 Членове на Парламента. Те включват информация за парламентарните връзки (държава, политическа група, характер на техния мандат и комисиите и делегациите, в които участват); тяхното минало (професионална история, парламентарни интереси, и други относими сведения); и контакти за връзка с тях.     Накрая разделът   предоставя три допълнителни начина за намиране на съответните Членове: по сфери на интерес, по политическа група, и по азбучен ред. Индивидуалните профили са изготвени като е използвана публично достъпна информация, както и специално проучване. Оценките, направени в тях, могат да са субективни, и трябва да се възприемат като насочващи за политиките и приоритетите на дадения Член. Те не трябва да се разглеждат като категорични указания за конкретния Член. Комисиите и делегациите, които са поставени в   (напр. „ “ или „ “) показват, че съответният член на Парламента е пълен Член и вероятно ще посвети повече време на тези теми. Тези, които са посочени с обикновен шрифт (напр. „AFET“ или „Украйна“), указват, че Членът е заместник.   Обърнете внимание, че профилите съдържат списък само на комисиите и делегациите, обхванати от този мапинг и не включват останалите. Те могат да бъдат открити на онлайн профилите на Членовете на Европейския Парламент (виж долу). До юли 2019 някои Членове ще напуснат Европейския Праламент заради други мандати. Те ще бъдат заменени от нови. Някои ще сменят комисиите или делегациите. Могат да се създадат и нови специални комисии. И е важно да се има предвид, че Членове на Европейския Парламент – особено новодошли – могат да променят приоритетите си към нови сфери или да променят възгледите си. Информацията, съдържаща се в тези профили, е коректна към септември 2014. Актуална и точна информация, включваща имена на асистенти, е налична на онлайн профилите на Членовете на Европейския Парламент:  The European Court of Human Rights (Европейски Съд по Правата на Човека)  Investor-state dispute settlement, a mechanism potentially included in TTIP (Уреждане на Спорове между Инвеститорите и Държавата, механизъм, потенциално включен в ТТИП)  Organization for Security and Co-operation in Europe (Организация за Сигурност и Сътрудничество в Европа, ОССЕ)  Parliamentary Assembly of the Council of Europe (Парламентарна Асамблея на Съвета на Европа, ПАСЕ)  Transatlantic Trade and Investment Partnership, likely to be intensely discussed during the 8th legislature (Трансатлантическо Търговско и Инвестиционно Пртньорство, ТТИП)    (пореден мандат) EPP (Група на Европейската народна партия (Християндемократи) AFET Комисия по външни работи, FEMM – Комисия по Права на жените и джендър равенство, Арабски полуостров Предишни занимания Контакти: @ \n  Този имейл адрес е защитен от спам ботове. Трябва да имате пусната JavaScript поддръжка, за да го видите.\n   +32 2 284 52 48 ASP 8 F 255 7 http://twitter.com/GabrielMariya , България (Предишен мандат) ALDE (Алианс на Либералите и Демократите за Европа), Заместник-председател Предишни занимания: Контакти: @ \n  Този имейл адрес е защитен от спам ботове. Трябва да имате пусната JavaScript поддръжка, за да го видите.\n   +32 2 284 59 03 ASP 8 G 351 Преподавател и учен; Член на Европейския Парламент от 2009; водач на наблюдателната мисия на ЕС на изборния процес в Демократична Република Конго (2011). Заинтересована от земеделието (организирани дебати в множество бълграски градове); граждански свободи; и джендър равенство. Доказана способност да мобилизира вниманието и ресурсите на ЕС за структурно развитие на Дунавския регион. Истински прогресивна по убеждение и може да бъде убедена да върви срещу линията на своята група, особено по социалните въпроси и по въпросите за джендър равенството; настоява да говори на френски винаги, когато е възможно. Лектор, заместник-кмет на Силистра (1999-2001); заместник-областен управител на Силистра (2001-2003); министър без портфейл (2003-2005); депутат в Националния Парламент (2005-2007); член-наблюдател на Европейския Парламент по време на присъединяването на България (2005-2006); член на Европейския Парламент и заместник-председател на Комисията по Регионално Развитие от 2007; заместник-председател на вицепрезидента на нейната партия (2010-до сега). Заинтересована от използването на регионалните фондове; убежище и миграция; правосъдие; фундаментални права; и правата на всички малцинства, включително на ромите. Турски произход; принадлежи към партия, фокусирана върху интересите на мюсюлманското и турското малцинства в България. партията се бори за човешките права и има либерален подход в обществото.     , България  (Предишен мандат) S&D (Група на Прогресивния алианс на социалистите и демократите в Европейския парламент) (Заместник-председател)  REGI-Комисия по Регионално Развитие, FEMM – Комисия по Права на жените и джендър равенство,  Предишни занимания: Контакти: @ \n  Този имейл адрес е защитен от спам ботове. Трябва да имате пусната JavaScript поддръжка, за да го видите.\n   +32 2 284 57 08 ASP 11 G 157 7 http://twitter.com/iiotova , България (Предишен мандат) Квестор на Европейския Парламент EPP (Група на Европейската народна партия (Християндемократи) , Бивша Югославска Република Македония Предишни занимания: Контакти: @ \n  Този имейл адрес е защитен от спам ботове. Трябва да имате пусната JavaScript поддръжка, за да го видите.\n   +32 2 284 56 62 ASP 13 E 130 7 http://twitter.com/andreykovatchev Депутат в Националния Парламент и делегат на ПАСЕ (2005-2007); по професия репортер и редактор на телевизионни новини; завършила престижното Ecole Nationale d’Administration (Национално Училище по Администрация) в Страсбург. Става член на Европейския парламент в първите избори след присъединяването на България към ЕС (2007); активна в сферата на рибните ресурси, гражданските свободи и петициите. Член на Специалната Комисия на Европейския Парламент по Организираната престъпност, Корупцията и Прането на пари (2012-2013); може да има продължаващи интереси по тези въпроси. Опит в академичния, както и в частния сектор; PhD по биология; член на Европейския Парламент от 2009. Заинтересован от Бивша Югославска Република Македония; Европейска интеграция; прозрачност и яснота в обществения живот; свобода и права в пост-комунистическите държави-членки. Повдига глас в ЕРР по въпросите на Външните работи; убеден про-европеец (председател на Съюза на Европейските Федералисти в България); прогресивен по убеждение, но би предприел само премерени политически рискове.       , България (Първи мандат) ALDE (Група на Алианса на либералите и демократите за Европа) ,  Предишни занимания: Контакти: @ \n  Този имейл адрес е защитен от спам ботове. Трябва да имате пусната JavaScript поддръжка, за да го видите.\n  +32 2 284 51 78 ASP 8 G 342 7 http://twitter.com/ilhankyuchyuk , България (Първи мандат) ALDE (Група на Алианса на либералите и демократите за Европа) (Председател),  Предишни занимания Контакти: @ \n  Този имейл адрес е защитен от спам ботове. Трябва да имате пусната JavaScript поддръжка, за да го видите.\n   +32 2 284 58 58 ASP 8 G 305 Завършил Политически науки и управление; участвал в Програмата на Европейския Парламент за Млади Политически Лидери (2010); Либералната Академия на фондация Фридрих Науман (2010); Световния Форум за Демокрация на СЕ (2012) и Програмата за социални, политически и икономически проблеми, финансирана от Държавния Департамент на САЩ (2012). Активист на Младежкото движение на Движението за Права и Свободи (неговата партия) от 2005; политически съветник на Младежкото движение от 2010; негов президент от 2012; парламентарен секретар на заместник-министър председателя от 2013. принадлежи към партия, фокусирана върху интересите на мюсюлманското и турското малцинства в България. партията се бори за човешките права и има либерален подход в обществото. Занимания в областта на културата и изследователската работа; главен експерт в Министерство на културата (1996-1997); съветник на министъра на Регионалното развитие и благоустройството (2001-2005); заместник-министър на Регионалното развитие и благоустройството (2005-2009); депутат в Националния Парламент (2009-2013). Председател на Комитета по Околната среда и водите по време на мандата си в Националния парламент; изразен силен интерес към инспектиране на Европейските фондове и регулиране на проучванията и добива на минерални ресурси; единственият член на Европейския парламент, избран за председател на комисия без предишен опит в Европейския Парламент. Приндалежи на партия, фокусирана върху човешките права с либерален социален подход.       , България (Пореден мандат) АLDE (Алианс на Либералите и Демократите за Европа) AFET - Комисия по външни работи, Турция Предишни занимания: Контакти: @ \n  Този имейл адрес е защитен от спам ботове. Трябва да имате пусната JavaScript поддръжка, за да го видите.\n  +32 2 284 56 08 ASP 8 G 258   Икономист, член на Надзорния съвет на Агенцията за контрол на приватизацията и следприватизационните сделки в България (2001-2003); депутат в Националния Парламент (2005-2013); Заместник-министър на Отбраната (2003-2005, 2013); член-наблюдател на Европейския Парламент преди присъединяването на България (2005-2006); Член на Европейския Парламент (6 месеца през 2007). Принадлежи на партия, фокусирана върху интересите на мюсюлманските и турските малцинства в България; партията се бори за човешките права и има либерален подход в обществото. Може да бъде заинтересован от прозрачността и проблемите на борбата с корупцията. Превод: Екатерина Грънчарова", "date": "2018.03.24", "title": "Документ на Сорос: Заради джендър равенството Мария Габриел би тръгнала срещу своите"}
{"url": "http://www.classa.bg/%D1%81%D0%B2%D1%8F%D1%82/item/380022-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%BC%D0%B5%D0%B4%D0%B8%D0%B9%D0%BD%D0%B0-%D0%B3%D1%80%D1%83%D0%BF%D0%B0-%D0%B4%D0%BE%D0%B3%D0%B0%D0%BD-%D0%B7%D0%B0%D1%82%D1%8F%D0%B3%D0%B0-%D1%85%D0%B2%D0%B0%D1%82%D0%BA%D0%B0%D1%82%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B2%D1%8A%D1%80%D1%85%D1%83-%D0%BC%D0%B5%D0%B4%D0%B8%D0%B8%D1%82%D0%B5", "text": "Турският холдинг Доган е започнал преговори за продажбата на стойност 890 милиона долара на медийното си крило на нелиствана компания, смятана за близка до Тайип Ердоган - сделка, която вероятно ще циментира медийната подкрепа за президента преди изборите през 2019 г.   Отдавна разглеждана като стълб на светската върхушка, групата Доган медия притежава високотиражния в. “Хюриет”, телевизия СиЕнЕн-Тюрк, други телевизионни канали и радиостанции. Придобиването й от холдинга Демирьорен, който е собственик на два проправителствени вестника, ще постави медиите в голяма степен в лагера на Ердоган.     “Хюриет” има тираж от 300 хиляди и е един от малкото големи турски вестници, за които не се смята, че са проердоганистки. Повечето опозиционни вестници са с лява ориентация и читателската им маса не е така широка.   “Тази продажба означава смърт на плурализма и независимата журналистика в масмедиите на Турция”, каза Ерол Йондероглу, представител за Турция на “Репортери без граница”.   “Сега правителството има пълен контрол върху медиите преди предстоящите през 2019 г. избори. На фона на безпрецедентна кампания срещу гражданското общество и политическата опозиция само малко нискотиражни вестници предлагат алтернатива на правителствената пропаганда”, добави той.   Представител на Демирьорен заяви пред Ройтерс в сряда, че компанията ще купи медийното крило на Доган. Холдингът Доган потвърди вчера, че се водят преговори. Акциите както на Доган, така и на “Хюриет” се покачиха с дневния лимит от 19,5 процента в четвъртък, след като ден по-рано поскъпнаха в приблизително същата степен.   Холдингът Доган и неговият над 80-годишен основател Айдън Доган са обвинявани от Ердоган, че са предубедени спрямо неговата Партия на справедливостта и развитието (ПСР), която има ислямистки корени. Както холдингът, така и Айдън Доган отричат.   Доган медия бе глобена с 2,5 милиарда долара за неплатени данъци през 2009 г., което критиците на правителството сметнаха за опит да се разбие медийната критичност към Ердоган. След наложената глоба Айдън Доган бе принуден да продаде вестниците “Миллиет” и “Ватан” на Демирьорен. И двете издания станаха строго проправителствени.     Миналата година Айдън Доган бе повикан в съда да отговаря по обвинения за контрабанда на гориво, ден след като Ердоган критикува публикация в “Хюриет”, намекваща за разногласия между правителството и армията. Той отрече да е извършил нещо нередно.   “Случаят с твърденията за контрабанда на гориво още не е приключил. Той е надвиснал над главата му като Дамоклев меч”, каза човек, запознат с преговорите и близък до ПСР. “Не знам дали тази продажба ще се отрази на случая, но е възможно да е причина за продажбата”.   В изявление на сайта на “Хюриет” обаче Айдън Доган заяви, че решението за продажбата на компанията е лично негово. “Вече съм над 80-годишен. На този етап реших да сложа край на издателската си професия по своя собствена воля”, обяви той.   В социалните медии някои турци изразиха гняв от затягащия се, според тях, контрол на Ердоган над медиите. Други коментираха, че медиите на Доган през последните години вече са били загубили своята опозиционна линия. “В миналото медийни магнати можеха да променят управляващата партия. Сега управляващата партия променя медийните магнати”, отбеляза Мехмет, потребител на Туитър.   Задълбочавайки притесненията за медийните свободи, турският парламент прие закон през нощта срещу четвъртък, предоставящ на медийния регулатор правомощия да регулира и съдържанието в интернет.   “Турската масмедийна индустрия попада под директния политически контрол на президента Ердоган”, заяви в Туитър Кадри Гюрсел, анализатор на в. “Джумхуриет”.   Правозащитни организации и някои западни съюзници на Турция критикуваха състоянието на медийните свободи и човешките права в страната след предприетата от властите кампания, последвала опита за преврат през юли 2016 г. ООН призова Анкара в сряда да прекрати продължаващото 20 месеца извънредно положение, наложено след пуча, и я обвини в масови арести, произволни уволнения и други злоупотреби.   Турция казва, че докладът на ООН е пълен с неоснователни твърдения и сравни критиките с терористична пропаганда. Съюзът на турските журналисти съобщи, че 154 журналисти се намират в затвори в Турция, по данни към януари. При кампанията на властите десетки независими медии бяха закрити заради предполагаеми връзки с тероризъм.   Миналия месец съд осъди шестима журналисти на доживотен затвор за подпомагане на конспираторите на преврата - обвинения, отхвърлени от журналистите.   Медийна група Доган има корпоративна стойност от 1,1 милиарда долара и стойност от 890 милиона долара след приспадане на дълга, обяви Доган в изявление до Истанбулската фондова борса.", "date": "2018.03.24", "title": "Продажбата на медийна група Доган затяга хватката на Ердоган върху медиите"}
{"url": "http://www.classa.bg/%D1%81%D0%B2%D1%8F%D1%82/item/380023-%D0%BE%D1%82-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%BD%D0%B0-%D1%83%D0%BE%D0%BB%D1%81%D1%82%D1%80%D0%B8%D0%B9%D1%82-%D0%B4%D0%BE-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D0%BA%D0%B0%D0%BD%D0%B0%D0%B1%D0%B8%D1%81", "text": "Като старши вицепрезидент на Wachovia и след това служител в Morgan Stanley през мрачните месеци на финансовата криза от 2008-2009 година, Дерек Петерсън видя как колегите му останаха на улицата и изгубиха спестяванията си. И самият той се е чудел дали няма да е следващият. \r\n   По това време той управлява активи на клиенти за около 120 милиона долара, но все повече се разочаровал от това, което вижда, тъй като американският борсов пазар бил движен повече от високочестотна търговия и алгоритми, отколкото от показателите. Той започва да се оглежда за други възможности и скоро попада на първия законен магазин за продажба на марихуана, отворил в района на Залива на Сан Франциско. \r\n   \r\n   Започнах да гледам на това през очите на финансист и видях, че може би нещо се случва тук, каза той. \r\n   Скоро той установява, че магазините за марихуана носят от продажби над 4000 долара на квадратен фут (0,093 квадратен метър) - показател, по-висок от която и да е верига за търговия на дребно, освен Apple и над 12 пъти над средното равнище от 325 долара на квадратен фут сред всички компании от сектора. \r\n   \r\n   Имаше места с размерите на кафене на Starbucks, които носеха по 15 милиона долара годишно, което е абсурдно, казва Петерсън. \r\n   Той напуска работата си в Morgan Stanley в края на 2010 година и през 2012-а става главен изпълнителен на Terra Tech Corp, която сега е компания на стойност 247 милиона долара, която отглежда медицинска марихуана и чиито акции се търгуват без посредник, като тя е една от малкото публично търгувани компании, занимаващи се с канабис. \r\n   \r\n   Петерсън не е единственият пренасочил се от Уолстрийт към “тревата”. Десет години след началото на финансовата криза, това което някога бе сфера на подозрителни пушачи на “трева” и на наркокартели, сега е процъфтяващ сектор, а марихуаната с развлекателна цел е легализирана в редица щати - като се почне от Калифорния и се стигне до Масачузетс. \r\n   Растежът на сектора е подкрепен от бивши високопоставени служители на Уолстрийт като Петерсън, които идват от солидни компании като BlackRock, Goldman Sachs Group Inc и Prudential Financial Inc. Всички те казват, че сигурно никога е нямало да напуснат традиционния финансов сектор, ако не са били продължителните последици от кризата 2008 година. \r\n   Няма много надеждни данни за това колко бивши служители на Уолстрийт работят сега в индустрията с канабиса, макар представителите на сектора да казват, че очакват миграцията да се засили, тъй като растежът на приходите продължава да привлича висококвалифицирани специалисти. \r\n   Компаниите от американския пазар за марихуана отчетоха приходи от около 6 милиарда долара за 2017 година, което е увеличение от 500 % спрямо около 1 милиард долара през 2011 година, според оценките на секторното издание Marijuana Business Daily. \r\n   Около 250 000 души работят в сектора, а се очаква и работните места, и приходите да се удвоят или утроят през следващите четири години, посочва изданието. \r\n   Финансовата криза и стагнацията в много сектори в САЩ след кризата накараха много хора да погледнат на това като обещаваща кариера, казва Крис Уолш, вицепрезидент в Marijuana Business Daily. \r\n   \r\n\t \r\n \r\n\t \r\n Въпреки перспективите за растеж много финансови професионалисти все още се опасяват прекалено от федералния закон, според който марихуаната е незаконна, за да приемат работа в този сектор, докато не се появят ясни сигнали от Вашингтон или промяна в състава на правителството, каза Рут Епстайн, партньор в консултантската фирма от Сан Франциско BGP Advisors, която се е насочила предимно към компаниите от канабис сектора. \r\n   През януари министерството на правосъдието промени политиката, въведена от администрацията на Обама, която позволяваше на щатите да легализират марихуаната без да се страхуват от негативна реакция на федерално равнище. Това имаше “охлаждащ ефект” за наемането в сектора, каза Епстайн. \r\n   Хората наистина се страхуват да инвестират и до голяма степен същият манталитет държи далеч от сектора висококвалифицираните служители, допълни Епстайн, която е завършила Harvard Business School и е работила близо 10 години в корпоративния финансов отдел на Goldman Sachs. В замяна на това пък се открива голяма възможност за някой, който разбира от финанси и желае да бъде в авангарда, отбелязва тя. \r\n   Морган Паксиа, съосновател на компанията от Сан Франциско Poseidon Asset Management, хедж фонд, управляващ активи за 25 милиарда долара, съсредоточен главно върху сектора на марихуаната, е бил дилър на общински облигации в UBS в Ню Йорк през финансовата криза. Той редовно минавал край сградата на Lehman Brothers на път за работа и усещането било сякаш “сградата просто се срива край теб”. \r\n   Той е освободен от работа на 9 март 2009 - деня, в който американският борсов пазар достига най-накрая дъното. Няколко години той е регистриран инвестиционен съветник, преди да основе Poseidon със сестра Емили си през 2013 година, привлечен от възможността за растеж, в момент когато финансовите компании изглеждали изключително предпазливи, казва той. \r\n   Ако не се беше случила финансовата криза, вече щеше да има банки в този сектор, но те няма да дадат тласък на сектора, тъй като се страхуват прекалено много, каза Паксиа. “Той (секторът) открива огромни възможности за тези, които искат да влязат и да натрупат капитал”, допълва той. \r\n   Петерсън, главният изпълнителен директор на Terra Tech, получава обаждания от служители на големи банки и инвестиционни компании, които искат да влязат в този бизнес. Промяната е голяма в сравнение с първите му години в канабис индустрията, когато секторът е бил управляван предимно от отглеждащи марихуана за черния пазар и будещи съмнение структури. \r\n   Когато започнах, фактът, че съм работил на Уолстрийт, ме правеше истински аутсайдер, до такава степен, че хората ме питаха дали съм наркоман, допълни той, имайки предвид федерален полицай, отговарящ за наркотиците. “През последните две години отчитаме огромен приток на хора с опит в традиционния бизнес,” отбеляза той. \r\n    ", "date": "2018.03.24", "title": "От инвестиции на Уолстрийт до инвестиции в канабис"}
{"url": "http://www.classa.bg/%D1%81%D0%B2%D1%8F%D1%82/item/380024-%D1%81%D1%82%D0%BE%D0%BA%D0%B0%D1%82%D0%B0-%D0%BC%D0%BB%D0%B0%D0%B4%D0%BE%D1%81%D1%82", "text": "Петдесет са новите трийсет, шейсет са новите четиресет. Желанието да останеш млад възможно най-дълго е старо, колкото човечеството. От този стремеж печелят цели индустрии, а пазарът около продуктите срещу остаряване е за милиарди. По целия свят учени търсят начини за спиране на стареенето и свързаните с него заболявания.     Амишите живеят по-дълго. Поне членовете на религиозната общност в Индианаполис. Техният живот е средно с десет години по-дълъг, отколкото на членовете на сектата в други части на Америка и достига 85 години.     Причината не е в начина им на живот като от преди 300 години, а в генетична мутация, която се предава при поколенията на релиогиозно и културно изолираната общност. Благодарение на нея освен това амишите в Индианаполис не страдат от диабет тип 2.     За медицинските изследвания тези резултати, които неотдавна бяха публикувани в списание “Нейчър”, са многообещаващи - сега се очакват клинични изпитания на медикамент, който действа подобно на ген срещу остаряването.     Човечеството не се е отказало от мечтата за хапче срещу старостта. Докато медицинската наука се стреми да се бори с възрастта най-вече като рисков фактор за редица заболявания, цели клонове от икономиката се занимават с борбата срещу външните белези на остаряването.   Пазарът на продукти за грижа за кожата с формули, забавящи стареенето, се оценява на над 25 милиарда долара от института за пазарни изследвания Euromonitor. За хранителни добавки като витамини и микроелементи само в Германия се харчат над 1 милиард евро годишно, сочи статистика на компанията за пазарни проучвания IQvia.   В света годишно се правят над 8,5 милиона инжекции с Botox и други подобни вещества срещу бръчки, съобщава американската професионална организация за естетическа и пластична хирургия ISAPS.   Световният пазар, свързан със здравето, красотата и фитнеса, се оценява на 580 милиарда долара или почти половината от брутния вътрешен продукт на Испания.   Според проучване на Strategy&, подразделение за стратегически анализи на PwC, почти половината от пазара (47 %) се пада на хранителни продукти, а фитнес клубовете завземат 13 %, разкрасителните операции - 15 %.   Бизнесът е многообещаващ, при това не само за хранителните продукти, козметиката и фитнеса. Естетично-пластичните хирурзи също имат все повече работа - броят на процедурите годишно нараства с между 8 и 10 %, според статистиката на ISAPS, като всяка година в света се извършват над 25 милиона операции и процедури. Всъщност те дори вероятно са много повече, тъй като организацията не отчита всички страни по света, а и следи само дейността на специализираните хирурзи. На САЩ се падат най-много разкрасителни операции с 18 % от общия брой.   Мнозина клиенти на клиниката “Пьозелдорф” в германския град Хамбург искат да изглеждат по-млади. Botox срещу гневните бръчки между веждите или сгъстяване на миглите са част от редовното “меню” наред с уголемяването на бюста, изсмукването на мазнини, корекцията на носа или намаляването на гърдите при мъжете.   “Живеем в свят, където външността е важна”, казва собственикът на клиниката Холгер Фукс, специалист по пластична, естетическа и възстановителна хирургия. “Възрастта все по-често се възприема като недостатък”, отбелязва той.   Както и преди, клиентите му са основно жени, но броят на мъжете нараства непрекъснато и вече е достигнал 26 %. “При нас идват преди всичко мениджъри, които искат и трябва да изглеждат млади и свежи”, разказва хирургът Ларс Клайнинг. Работата изисква да не им личат 15-те работни часа дневно, твърдят те, а и не искат да изглеждат по-зле от младите си конкуренти.   Не им харесва обаче, че трябва да отсъстват от работа заради периода на възстановяване, допълва Клайнинг. Поради това бизнесмените често искат часове в събота. Сред най-търсените от мъжете процедури, наред с лицевата терапия с Botox, са отстраняването на мазнини от корема и гърдите.   Тъй като процесът на остаряване при мъжете започва по-късно, отколкото при жените, клиентите от силния пол на клиниката са средно 50-годишни спрямо средно 30 години при жените. Сред клиентките мнозина имат професии, при които добрият външен вид е особено важен - манекенки, продавачки, актриси най-често прибягват до услугите на лекарите.     Повечето клиенти на клиниката отдават голямо значение на естествения външен вид. Никой не трябва да забелязва, че нещо е било правено, допълва той.   Докато бизнесът с продукти и услуги срещу остаряване процъфтява, много компании изобщо не се възползват пълноценно от възможностите, които предлага по-напредналата възраст, посочва Хайнц Грюне, ръководител на кьолнския институт за пазарни проучвания Rheingold.   Групата на 60-годишните се е променила много от 90-те години. “Тогава все още имаше възрастни хора като по картинка, които отговаряха на клишето. Те се обличаха така, че от пръв поглед човек ги идентифицираше като възрастни хора”, казва Грюне, който се занимава с темата от 20 години.   Днес 60-годишните на пръв поглед почти не се отличават от 40- и 50-годишните. Всички посещават едни и същи кръчми, слушат еднаква музика, обличат се по подобен начин - те живеят в един и същи свят.   При споменаване на “възрастни хора” 60-годишните мислят за родителите си. “50-те години са новите 30, 60-те са новите 40″, казва Грюне. Според експерта браншът все още изобщо не е осъзнал какъв потенциал се крие в променените възприятия за възрастта и как се е изменил пазарът.   Изкуството е продуктите за по-възрастни хора да се предлагат по начин, по който да не бъдат разпознавани като такива. Някои компании вече са приложили този подход, например автомобилостроителният сектор при автомобилите с висока проходимост.   “Автомобилите с висока проходимост са скрита протеза, само че никой не ги възприема като такава”, според Груне. По думите му този тип коли се продават толкова добре не заради елегантния си вид, а защото всеки може да се качва в тях без проблеми.   Друг пример за продукти, прекрасно адаптирани за по-възрастни потребители, предлага Apple. “Apple произвежда отлични продукти, подходящи и за по-възрастни потребители, тъй като обслужването им е идиотско”, казва Грюне. “И най-хубавото е, че продуктът не ме разобличава като възрастен човек”, допълва той.   Психологията също оказва влияние върху това колко дълго живеем. “Хората, които се чувстват млади, живеят по-дълго”, посочва Ханс-Вернер Вал. Различни изследвания са установили, че усещането за младост се отразява положително върху здравето, казва директорът на Мрежата за изследване на възрастта към университета в Хайделберг.   Това означава, че до известна степен всеки може сам да окаже влияние върху остаряването и здравето си. При това изкуството да се живее играе голяма роля. “Човек, който през целия си живот е бил сравнително физически активен и е избягвал рискови фактори като свръхтегло и пушене, често по-късно започва да има нужда от грижи”, според Вал.   Остаряването обаче все още е стигма, според психолога. “Обществото има негативна представа за остаряването, в професионалния живот, в обществения живот има голяма дискриминация въз основа на основание възрастта. Една по-положителна представа би обогатила обществото ни”, подчертава той.   Продължителността на живота нараства, но не е безкрайна. Дори при оптимални условия човешкият организъм може да достигне максимум 115 до 125 години. Извън външни фактори като замърсяване на околната среда, мръсна питейна вода, недостатъчни лекарски грижи, продължителността на живота се определя най-вече от генетични фактори.   “Гените очертават максималната продължителност на живота”, казва професор Кристиан Енглерт от института “Лайбниц”. “Дали наистина определен човек ще достигне тази възраст, до голяма степен зависи от начина на живот”, посочва той.", "date": "2018.03.24", "title": "Стоката \"младост\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380016-%D0%BA%D0%BE%D0%BB%D0%BA%D0%BE-%D0%B5-%D0%BE%D0%BF%D0%B0%D1%81%D0%BD%D0%BE-%D0%B4%D0%B0-%D1%81%D0%B8-%D0%BF%D1%80%D0%BE%D1%81%D1%82", "text": "  Геостратегът Баце не може да се усети как Ердоган го пързаля, като го въвлича в играта за възстановяване на Османската империя.     Баце се мисли за много умен, което няма как да е така с оглед произхода, образованието и скромния му IQ.   Него винаги и навсякъде го лъжат и подвеждат, тупат го по плешивото теме, мерят му гърба, подиграват му се и т.н., пък той вижда всичко това като безмерна обич, уважение и възхищение.   Сега Баце се мисли за Месията на Балканите, гласи се да “оправи” и ЕС, че и Вселената.   На пожарникаря от с. Банкя даже не му иде на ума да се попита, аджеба защо турчинът иска срещата да е точно във Варна, а не в София, например? Той иска Варна, която заедно с Пловдив, Разград и Кърджали е включена в неговата карта на Османската империя. И това е послание: “Аз съм си у дома”.   Варна, с морското си пристанище, с ж.п. линията Русе-Варна, осигуряваща и речно пристанище на Дунава, открай време се е считала за вратата на Турция към Европа, и е мерак и стара севда на османлиите.   Баце не се ли пита защо има турски бойни кораби до Варна и защо Ердоган говори за турски войски на територията на сегашна България?", "date": "2018.03.24", "title": "Колко е опасно да си прост!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380017-%D0%BE%D0%B1%D1%8F%D0%B2%D0%B0-%D0%BE%D1%82-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%81%D0%BF%D0%BB%D0%BE%D1%82%D0%B5%D0%BD%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%82%D1%8A%D1%80%D1%81%D0%B8-%D1%80%D0%B0%D0%B1%D0%BE%D1%82%D0%B0", "text": "Авторът на колажа, Самир Сами зарадва многобройните привърженици на управляващата коалиция с този наистина стилен и красив колаж.    Въпросът е дали трябва да се притесняваме за който и да било от управляващите дали ще имат пари за нормален живот, когато паднат от власт.    Ако са влезли във властта, като богати и успели хора – добре. Лошото е когато някои използват властта за обогатяване.     Вие уважаеми читатели сами ще прецените кой от кои е на тази „снимка“?", "date": "2018.03.24", "title": "Обява от бъдещето: Сплотено семейство търси работа!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380015-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%BF%D0%B0%D0%BF%D0%BA%D0%B0%D0%BD%D0%B5%D1%82%D0%BE-%D0%B3%D0%BE%D1%82%D0%BE%D0%B2%D0%B8-%D0%BD%D0%B0-%D0%B2%D1%81%D0%B8%D1%87%D0%BA%D0%BE-%D0%B8%D0%BB%D0%B8-%D0%BA%D0%BE%D0%B3%D0%B0%D1%82%D0%BE-%D0%B0%D1%80%D1%85%D0%B8%D0%B2%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B8%D0%BB%D0%B8-%D0%BA%D0%B0%D0%BA-%D1%82%D0%BE%D0%B0%D0%BB%D0%B5%D1%82%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%84%D0%B0%D0%BB%D0%B8%D1%80%D0%B0-%D0%B1%D0%B0%D0%BD%D0%BA%D0%B0", "text": "   Днес ще ви представим една статия от брой 1352 на  вестник Атака от 21.06.2010 година.   Предварително искаме да кажем, че хиляди бургазлии загубиха спестяванията си в посочената популярна банка, а активите ѝ изчезват по много странен начин.       Валери Симеонов докарва до фалит популярна банка „Пеков“, след като взима от собственика й Румен Пеков пари за съдружие в неговата телевизия СКАТ. Това твърди в интервю пред бургаски седмичник Дончо Градинаров, бивш синдикалист, работил заедно със Симеонов в зората на демокрацията.     Симеонов подмамил Пеков да му даде пари да направи кабеларката си, но не всичките вписал като дял от фирмата, както му обещал. По документи трезорът е налял в телевизията 572 021 лв. Едва 17 хил. са вписани като дялов капитал. Останалите са потънали неизвестно къде. Градинаров обаче си спомня, че синдикът, фалирал популярната банка, Христо Христов, му е казал, че Пеков е налял 30 млн. лв. в СКАТ. След дълги скандали Винкела е върнал на загробения банкер едва 260 хил. лв.    Валери Симеонов е бил спипан и в опит да открадне 25 тона метал, твърди още Градинаров. Като представител на КТ „Подкрепа“ в Бургас той е имал право да продава скрап от името на фирма на синдиката. Но вместо скрап Симеонов натоварил един вагон с напълно годни заготовки, замаскирал ги отгоре с отпадно желязо и се опитал да ги продаде на частни бизнесмени. Колегите му го усетили, повикали полиция и провалили далаверата. Срещу Винкела е започнало разследване, но до дело не се стига, защото е изтекъл законният срок. Тогава магистратите се изплашили и започнали да отлагат завеждането на дело, защото градът е разтърсен от синдикални протести.     Симеонов злоупотреби с пари на „Подкрепа“, пише в исковата си молба К. Желев, който поема ръководството на синдиката, след като Винкела е отстранен за далавери. Докато е бил профсъюзен лидер в „Промет“ – Бургас, той е давал на заем пари на синдикална фирма „Геохиминженеринг“. Според свидетели от онова време от касата липсват между 90 хил. и 200 хил. лв. Синдикалистите са намерили документи за 25 хил. лв. и са предявили иск за тях.   На вестник „Атака“ са известни 2 документа. Единият е разходен касов ордер № 00134 от 1991 г., с който председателят на профкомитета Валери Симеонов е дал сам на себе си заем от 5000 лв. Вторият е от 1992 г. и се отнася за кредит от 4000 лв. От „Подкрепа“ го надушват, но за да не го разкрият и съдят, Винкела отива в централата и прибира всички документи на управляваната от него секция под претекст, че ще му трябват за дело срещу синдиката.  ", "date": "2018.03.24", "title": "В името на папкането готови на всичко или когато архивите говорят. Или как тоалетният министър фалира банка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380011-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%B7%D0%B0%D1%85%D0%B0%D1%80%D0%B8%D1%8F-%D0%BC%D0%BE%D0%BD%D0%B0%D1%85", "text": "    Преподобни Захария бил син на египтянина Карион, който оставил жена и деца и отишъл в манастир, където приел монашество. Карион взел със себе си и Захария, понеже майката не могла да го изхрани.      Макар и по-млад от много старци в манастира, Захария се удостоил с големи благодатни дарове. От благодатта Божия усещал като да му гори цялата вътрешност.   На запитването на св. Макарий, кое нещо прави монаха истински монах, Захари отговорил:   - Онова, което непрестанно ни принуждава да изпълняваме заповедите Божии.   А на запитването на стареца Мойсей, що значи да бъдеш монах, Захария хвърлил своята килимявка и я стъпкал с нозете си, като казал:   - Ако човек не бъде тъй сърдечно съкрушен, не може да бъде монах.   Захария е бил голямо светило между монасите в пустинята и млад се преселил при Господа.", "date": "2018.03.24", "title": "Св. преподобни Захария монах"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380012-24-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1201 г. - Цар Калоян превзема Варна, с което градът преминава от Византийската империя в България.   1449 г. - Арта е присъединена към Османски Епир.   1721 г. - Йохан Себастиан Бах завършва своите шест „Бранденбургски концерта\".   1801 г. - На руския престол се възкачва император Александър I.   1880 г. - В България е назначено либерално правителство начело с Драган Цанков.   1882 г. - Немският бактериолог д-р Робърт Кох обявява, че е открил причинителя на туберкулозата - Mycobacterium tuberculosis.   1900 г. - Започва строителството на Нюйоркското метро.   1901 г. - По нареждане на правителството започват арести на членовете на Върховния македоно-одрински комитет (ВМОК).   1921 г. - С Указ на цар Борис III се премахва наборната военна служба и се преминава към платена доброволческа служба на войнишкия състав.   1923 г. - Гърция е провъзгласена за република.   1924 г. - Подписано е споразумение с Антантата за окупационния дълг: 25 000 000 златни франка, платими за 10 години при 5% лихва.   1944 г. - Втора декларация на „10-те\" водачи на опозицията (без комунисти) за скъсване на съюза с Германия, отхвърлена от регентите.   1949 г. - За първи път на церемониите по връчване на наградите „Оскар\" за най-добър филм е избран чуждестранен - английската екранизация на „Хамлет\".   1959 г. - Възстановени са дипломатическите отношения със САЩ, прекъснати през 1950 г.   1976 г. - Мария Естела Перон е свалена от власт като президент на Аржентина чрез държавен преврат.   1986 г. - Гриша Филипов е освободен от поста министър-председател.   1989 г. - Край Аляска става една от най-големите в историята екологични катастрофи - от супертанкера „Ексон Валдес\" в морето се изливат повече от 240 000 барела суров петрол.   1993 г. - Открита е кометата Шумейкър-Леви 9.   1999 г. - Косовска война: НАТО предприема въздушни военни действия срещу Югославия, като така за пръв път НАТО атакува суверенна държава.  ", "date": "2018.03.24", "title": "24 март, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380013-%D0%BD%D0%B5-%D0%B5-%D1%81%D0%B0%D0%BC%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "          \"Българите не обичат да говорят за насилие. Повечето си затварят очите за проблема\", казва Юлия Андонова от фондация \"Пулс\" пред екип на германската телевизия АРД. \"Българското общество е твърде патриархално. Мъжът има думата и домашното насилие си остава между четирите стени\", допълва тя.     Това всъщност трябваше отдавна да се промени, посочват авторите на материала на АРД и припомнят: Защото и българското правителство подписа Истанбулската конвенция. По инициатива на Съвета на Европа над 40 страни се задължиха да защитават жените и децата от домашно насилие. Преди всичко домашното насилие трябваше да се преследва от закона като престъпление. Освен това трябваше да бъдат отпуснати повече средства за превантивна дейност, както и за Домовете за жени.     В статията по-нататък четем: България одобри всички тези мерки. Изведнъж обаче общественото мнение се промени коренно. Водени от дяснопопулистката партия \"Обединени патриоти\", която е коалиционен пратньор на правителството на Бойко Борисов, почти всеки ден пред парламента в София се събират противници на конвенцията. Те критикуват остро формулировките, съдържащи се в документа, които, според протестиращите, можели да легализират \"третия пол\" и да отворят задна вратичка в конституцията за равнопоставеността на хомосексуалните.     Православната църква също побърза да се включи в протестите. Свещеници като Ангел Ангелов се опасяват, че \"ляволибералното трансджендър движение ще оказва влияние върху законодателството\". \"Дълбоко ни смущава текста за неопределеността на пола. Никъде не става дума за биологичния пол. В Библията пише, че Бог е създал мъжа и жената. В Истанбулската конвенция става дума само за социалния пол. Това смущава църквата\", казва той.     Според анкетите, междувременно почти половината българи са против ратифицирането на конвенцията. И на премиера Борисов, който е поддръжник на конвецията, не му остана нищо друго, освен да замрази проекта. \"Дебатът показа колко незряло и бързо манипулируемо е българското общество. Фалшивите изявления за въвъждането на \"трети пол\" и легализирането на хомосексуалните бракове заливат хората като вълна. Само малцина запазиха здравия си разум. Страхът беше просто много голям\", казва Юлия Андонова.     Поради това развитие в обозримо бъдеще в България домашното насилие срещу жени няма да се преследва от закона като престъпление. Средствата за Домовете за жени също няма да бъдат увеличени.     Словашкото правителство също няма да ратифицира споразумението. Това беше заявено от словашкия премиер Роберт Фицо в Братислава, малко преди да подаде оставка. Според него, \"дефиницията за брака като съжителство между мъж и жена\" е застрашена от Истанбулската конвенция. Вероятно Фицо не е издържал на натиска на коалиционните си партньори от Словашката национална партия, която настоява за оттеглянето на подписа на Словакия под споразумението.     Словакия подписа споразумието още през 2011 при управлението на Ивета Радичова. Тогава в правителството участваше и Християндемократическото движение. Сред словашкото общество обаче през последните месеци съпротивата срещу Истанбулската конвенция расте непрекъснато. Християнските църкви в страната също призоваха правителството да оттегли подписа на Словакия под споразумението.     Истанбулската конвенция се натъква на съпротива и в Хърватия. В хърватския парламент още миналата година имаше разгорещен дебат по темата, тъй като конвенцията трябваше да бъде гласувана в края на 2017. Само че тя така и не беше включена в дневния ред.   Този месец опозиционните партии внесоха запитване във връзка с ратификацията. \"Дяснонационалните\" опозиционни партии са против конвенцията, а \"ляволибералните\" се застъпват за нея. И двата лагера обаче са единни и готови да поставят на изпитание национално-консервативната управляваща партия ХДЗ.   Прагматичният премиер Андрей Пленкович иска да прокара ратифицирането на конвенцията на всяка цена и се натъква на съпротивата на консервативните кръгове в собствената си партия. На едно правителствено заседание, в което се разгорял ожесточен спор, Пленкович дори заплашил да разпусне правителството и така да предизвика нови избори, ако неговите съпартийци не го подкрепят. Хърватският премиер просто не искал да допусне такова \"бедствие\" като в България.", "date": "2018.03.24", "title": "Не е само България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380014-%D0%B2%D0%B0%D1%80%D0%BD%D0%B5%D0%BD%D1%86%D0%B8-%D0%B8%D0%B7%D1%80%D0%B8%D0%B3%D0%BD%D0%B0%D1%85%D0%B0-%E2%80%9D%D0%B7%D0%B0%D1%82%D0%B2%D0%B0%D1%80%D1%8F%D0%BC%D0%B5-%D0%B2%D0%B0%D1%80%D0%BD%D0%B0-%D0%B7%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%E2%80%9D-%E2%80%9D%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%BE%E2%80%9D", "text": "Турският президент Реджеп Ердоган ще се срещне в резиденция “Евксиноград” с председателите на Европейската комисия Жан-Клод Юнкер и на Съвета Доналд Туск, както и с премиера Бойко Борисов, като представител на България, председателстваща в момента Съвета на ЕС.     “С Борисов, Юнкер и Туск сме отдавнашни приятели. Няма друг политик, по-старши от мен в ЕС”, казва Ердоган за италианския вестник “Стампа” по повод очакванията му за планираната през март в град Варна среща в рамките на българското председателство.     Тази среща е недопустима!   Ние от Възраждане не искаме диктатори във Варна, България, Европа и Света.  Нито турския диктатор, нито ЕС диктаторите, нито българския диктатор.  е диктатор, който узурпира властта, подигравайки се с демокрацията и с демократичния процес, овладя медиите в Турция, отне свободата на словото, създаде култ към собствената си личност.  унищожи основите на светската държава и на държавно ниво въвежда неоосманистка идеология, ползва подкрепата на “Мюсюлмански братя”, подкрепя и търгува с ИДИЛ. Корупцията в Турция достига невиждани размери.  отне на милиони турски граждани базови човешки права, ликвидира с терор опозицията, разправи се брутално с политическите си противници. Милиони са осъдени а други гният по затворите без съд и присъда. Учители, журналисти, общественици са подложени на преследване и гонения.  нахлу с войски в съседна държава, провеждайки пълномащабна военна операция. на територията на суверенна Сирия.  с диктатор-неоосманист узурпирал властта, имащ амбиции да възкреси Османската империя, притежаващ многочислена модерна армия, представлява опасност за България, за Европа и Света. Тази Турция е опасна за гражданите на Турция, които лишава от права и свободи. Тя е опасна за християните в Турция. Тя е опасност и за Европа, която изнудва и шантажира чрез контрола на “бежанския” поток.  представлява най-пряка заплаха за България. Той създаде, финансира и негласно ръководи етническата и антиконституционна партия ДОСТ. Той се опитва директно да се меси във вътрешните работи на страната. Той си позволява забележки и изказвания спрямо България, които не могат да бъдат част от приемливия дипломатически протокол.  умело се възползва от простодушието, наивността и алчността на сега управляващите България , за да ги впрегне в своя полза и да ползва нашата Родина за проводник на собствените си интереси.   Противопоставяме се на амбициите на Ердоган да възкреси Имперска Турция със себе си начело като султан.  Бихме приветствали свободна, секуларна, щастлива, икономически възходяща Турция, уважаваща и уважавана – както собствените си граждани и техните религиозни и човешки свободи, така и съседите си, без опасни бълнувания за призраци от миналото.   Българите мюсюлмани ясно се обявиха против Ердоган и не го подкрепиха на организирания от него референдум.  Те знаят защо!  80 % от българите мюсюлмани казаха НЕ на Ердоган.  Търсим подкрепата им.   Призоваваме всички. И левите и десни родолюбци.  Без оглед на пол, занятие, религия и убеждения.     Ердоган не е Турция!  Юнкер и Туск не са Европа!  Борисов не е България!   Те нямат място във Варна.  ", "date": "2018.03.24", "title": "Варненци изригнаха: ”Затваряме Варна за Ердоган!”-”ВЛИЗАНЕТО ЗАБРАНЕНО”!"}
{"url": "http://www.classa.bg/%D1%81%D0%B2%D1%8F%D1%82/item/380007-%D1%81%D0%BB%D0%B5%D0%B4%D0%B8%D1%82%D0%B5-%D0%B2%D0%BE%D0%B4%D1%8F%D1%82-%D0%BA%D1%8A%D0%BC-%D0%BC%D0%BE%D1%81%D0%BA%D0%B2%D0%B0", "text": "            Нещо като пистолет и две ампули със сравнително безопасни субстанции, които при смесването си обаче образуват силно отровното нервнопаралитично бойно вещество \"Новичок\". Следва изстрел от близко разстояние, а жертвите на покушението нямат никакъв шанс да останат невредими.   Такъв е може би развоят на случилото се в началото на март в Солсбъри, казва Вил Мирзаянов, който през 70-те и 80-те години на миналия век е участвал в Съветския съюз в разработването на бойното нервнопаралитично вещество. \"Дори не е непременно необходимо да се улучи целта. Един изстрел в близост до мишената е достатъчен - това моментално трови въздуха\", казва пред Дойче Веле 82-годишният Мирзаянов, който от над 20 години живее в САЩ. Именно той е човекът, който през 1992 година разказа на света за съществуването на \"Новичок\".     Кой стои зад покушението срещу бившия двоен агент Сергей Скрипал и дъщеря му Юлия? Великобритания обвинява Русия, която на свой ред категорично отрича и настоява британците да представят доказателства. Засега Лондон е показал тези доказателства - или по-скоро улики, само на своите най-близки съюзници - САЩ, Германия и Франция, които след това застанаха твърдо на страната на Великобритания.   Британската министър-председателка Тереза Мей огласи най-напред две възможни версии: Русия или сама е организирала покушението, или е допуснала опасното химическо оръжие да попадне в чужди ръце. В резултат московският вестник \"Новая газета\" публикува мнението на един високопоставен руски експерт по химическите оръжия, пожелал да остане анонимен. По неговите думи, има вероятност през 1990-те години \"Новичок\" да е попаднал по някакъв начин в ръцете на руски престъпни групи или на чужди тайни служби.     Откакто обаче Москва подмина с мълчание поставения ѝ от Лондон срок да вземе отношение по случая, британското правителство вече изхожда единствено от първия вариант - тоест, пряко участие на Русия в покушението срещу Скрипал. И до днес обаче остава неясно как точно е станало отравянето, има ли конкретни заподозрени и какъв е мотивът за покушението. В реч пред британския парламент Тереза Мей заяви, че Русия не само е разработила въпросната отрова, но и продължава да е в състояние да я произвежда. Мей добави освен това, че и в миналото е имало \"организирани от държавата убийства\" и че Москва разглежда някои \"предатели като легитимни мишени\".   Сергей Скрипал и дъщеря му     Засега не знаем дали покушението в Солсбъри наистина е било извършено с пистолет, както предполага Вил Мирзаянов. Но защо британците са толкова сигурни, че следите водят към Русия? Дали пък наистина не разполагат с убедителни доказателства? Експерти смятат, че отговор може да даде именно използваната при атентата отрова.   Германски токсиколог, пожелал анонимност, твърди, че има вероятност водещи изследователи в САЩ и във Великобритания не само да знаят точната формула на \"Новичок\", но и да имат проби от това вещество, смятано за едно от най-отровните измежду всички познати химически вещества. След покушението срещу Скрипал лабораторните анализи бяха извършени в свръхмодерната военна химическа лаборатория в Портън Даун край Солсбъри. \"Ако Великобритания успее да разгадае молекулярната структура на тези субстанции, ако успее да идентифицира и вторичните продукти, тогава произходът на отровата може да бъде доказан съвсем еднозначно\", убеден е експертът.   \"При синтезата на \"Новичок\" е нужен и трети компонент - така нареченият Promoter. Реакцията между двата основни компонента приключва незабавно, ако липсва този трети компонент\", казва Вил Мирзаянов и допълва, че англичаните очевидно знаят това покрай т.нар. \"Продукт 33\" - руски вариант на отровния газ VX. По всяка верятност такъв Promoter е бил използван и при \"Новичок\". \"Това е като пръстов отпечатък\", казва Мирзаянов.   Същото твърди и германският експерт Ралф Трап: \"Има \"пръстови отпечатъци\", които могат да бъдат извлечени от субстанциите и междинните продукти, използвани при производството на бойното вещество. Ако имаш достъп до този суров материал, можеш да докажеш, че става дума за конкретно бойно вещество, което идва от конкретна лаборатория.\"     \"Новичок\" не фигурира в списъка със забранените субстанции на Организацията за забрана на химическите оръжия (OPCW). А не фигурира там, защото навремето Съветският съюз съвсем умишлено се е погрижил въпросните субстанции да останат извън списъка, твърди германският токсиколог, пожелал анонимност. Още по-тежки обвинения отправя Вил Мирзаянов: \"Западът си затваряше очите за много от нещата, които се случиха в Русия.    И загуби. Руснаците изиграха Запада, който дълго време вярваше, че в Русия ще се наложи демократичният ред, в резултат от което проблемите ще се решат от само себе си. Но западният свят подцени характера на руския режим, който в никакъв случай не искаше да издаде тайната \"Новичок\". Това е първото бойно отровно вещество, разработено от руснаците. И Москва много се гордее с него. Всички други смъртоносни отрови, като зарин или VX, са все чужди разработки\", казва Мирзаянов.   Ако Русия наистина стои зад покушението в Солсбъри, съвсем логично е да се запитаме защо е избрала отрова, която може да бъде идентифицирана и чийто произход може да бъде доказан. \"Беше ясно, че веществото ще бъде разкрито\", посочва пожелалият анонимност токсиколог и добавя: \"Възможно е Москва да е целяла точно това - да демонстрира, че и на чужда територия предателите не са недосегаеми. За мен това е единственото обяснение\".", "date": "2018.03.24", "title": "Следите водят към Москва"}
{"url": "http://www.classa.bg/%D1%81%D0%B2%D1%8F%D1%82/item/380008-7-%D0%BC%D0%B8%D1%82%D0%B0-%D0%B7%D0%B0-%D1%80%D0%B0%D0%B4%D0%B8%D0%B0%D1%86%D0%B8%D1%8F%D1%82%D0%B0", "text": "Истина ли е, че йодът защитава от радиоактивно заразяване? Облъчени ли са с радиация нашите домове? След рентген трябва ли да пием червено           Отчасти това е истина. Но всичко опира до радиационната безопасност: предприятията сами се грижат за това, да работят по установените правила, а надзорните и контролиращите органи следят дали ги изпълняват.    Това е мит. 15% от общата доза облъчване хората получават по времето на рентген. Ако един човек лекува болен зъб, може да направи толкова рентгенови снимки, колкото е необходимо. Тук ползата за него е повече отколкото вредата.    Това е абсолютен мит. Нито виното, нито ябълките могат да снижат радиационното въздействие.    Това е истина. 85% от облъчването получаваме от природната радиация, една част от която идва от Космоса. Най-голямата доза радиация ни чака в нашите домове, тъй като материалите, от които с изградени – пясък, бетон и др., съдържат природни радионуклиди, затова към тях има специални изисквания. Преди да бъде предадена една сграда, се провежда специална проверка за радиоактивност, която изяснява какъв клас материали са използвани в строителството.    Това е по-скоро мит. В домовете ни могат да излъчват само радиоактивните ръчни или настолни часовници, съветско производство през 60-те години. Тогава в производството им използвали радий. Тук влизат и радиоактивните компаси, манометрите и други прибори.    Това е истина само отчасти. Съществуват няколко вида радиация, всеки от които е свързан с различни видове радиоактивни частици. Алфа-излъчването може да бъде спряно от дрехите и очилата. За да се защитим от бета-излъчването, помага алуминиевото фолио. От гама-излъчването трудно можем да се предпазим. От този вид излъчване хората се спасяват от оловни погреби и бункери, но и те не са ефективни срещу гама-излъчването. Оловото е плътен материал, затова в средата на миналия век го използвали за защита от радиация, но той е токсичен материал, затова днес за тази цел се използва по-дебел слой бетон.    Това е мит. Йодът и неговите съединения не могат да се противопоставят на радиацията, но лекарите препоръчват йод след техногенни катастрофи. Защо? Радиоактивният йод-131, като попадне в околната среда, се натрупва бързо в организма на човека, по-точно – в щитовидната жлеза, като повишава риска от онкологични болести. Когато щитовидната жлеза е пълна с другия – безопасен за организма, йод, за радиоактивния не остава място.  ", "date": "2018.03.24", "title": "7 мита за радиацията"}
{"url": "http://www.classa.bg/%D1%81%D0%B2%D1%8F%D1%82/item/380009-%D0%B2%D0%BE%D0%B9%D0%BD%D0%B0-%D0%BE%D1%82-%D0%B5%D0%BF%D1%80%D1%83%D0%B2%D0%B5%D1%82%D0%BA%D0%B0", "text": "    Експерт разказва как нахлуването в Ирак след „информационната подготовка“, която е най-обикновена лъжа, помогна на САЩ да реализира плана „Големия Изток“.   Преди 15 години, сутринта на 20 март 2003 г., САЩ и техните съюзници нахлуха в Ирак. Съветът за сигурност на ООН не беше разрешил тази война, която продължи почти девет години.     Официално Щатите посочиха, че причината за нахлуването в страната е борбата им с разпространението на оръжието за масово поразяване, международния тероризъм и тиранията в там. Всички помнят как през февруари 2003 г. държавният секретар на САЩ Колин Пауъл показа на заседание на Съвета за сигурност на ООН епруветка с бял прах, като обяви, че това били спори на сибирска язва.      Освен това на световната общност бяха показани алуминиеви тръби, които били „купени“ от Ирак за уранови центрофуги. Пауъл лъжеше, че в нарушение на резолюциите на ООН Ирак разполага с ядрено и запаси от химическо оръжие, което означава, че бил заплаха за света. От администрацията на Джордж Буш-младши обявиха, че Саддам Хюсеин поддържал ислямистите от Ал Кайда. Следователно окупацията на Ирак е необходима част от борбата с международния тероризъм. След терористичните актове на 11 септември 2001 г. този довод трябваше да прозвучи още по-убедително.   Както се изясни по-късно, нямаше никакви доказателства за наличието на оръжие за масово поражение в Ирак и че данните на Пауъл и администрацията на Буш са били фалшиви. Още през септември 2002 г. директорът на ЦРУ Джордж Тенет изпраща сведения на Буш-младши информацията, че подобно оръжие Саддам не притежава и никога не е имал.   Експертът Борис Долгов посочва, че САЩ преследвали няколко негласни цели. Първата – разрушаването на една от най-мощните държави в арабския свят, която се противопоставя на Щатите и Израел. Иракската армия по това време е една от най-мощните в района. Ирак поддържа и палестинското движение и нейните бойци се подготвят и лекуват там. Другата цел на Щатите е контролът над нефтените и други природни ресурси на Ирак, разкол в арабския свят.   В навечерието на войната Ирак бил смятан за една от най-благополучните страни в арабския свят, с доходи над средното ниво, с високи стандарти в образованието и здравеопазването. Нефтените му запаси се оценявали като втори по количество в света. Според Долгов САЩ имали намерението не само да създадат хаос в Ирак, но и върху руините му да създадат една слаба псевдодемократична държава, напълно лоялна на американците и която да не заплашва Израел.     Завземането на Ирак сложи началото на плана по създаването на т.нар. Голям Близък Изток, който предвижда прекрояване картата на почти целия арабски регион – от Йемен до Мароко, и радикална промяна на границите на държавите за облекчаване достъпа до техните национални богатства. Включително и създаването на държава на кюрдите и няколко квазидържави на териториите на Ирак, Либия, Сирия и др.   Б. Долгов смята, че след като в Ирак, а след това и в Сирия, вземат властта т.нар. умерени ислямисти, американците и евреите ще могат по-успешно да действат против Техеран. Било предвидено джихадът да се разпространи в средноазиатските страни и южна Русия.   Въпреки старанията на САЩ, Съветът за сигурност на ООН не санкционира използването на сила срещу суверенната държава. Срещу това намерение на американците се обявиха Русия, Франция и Германия. Но въпреки всичко войната срещу Ирак започна. Името на операцията „Иракска свобода“ звучеше цинично.   Нахлуването започна с удари на „Томахоук“, изстреляни от кораби, и масирана бомбардировка на Багдад, Мосул, Киркук. В различно време в операцията „Иракска свобода“ участваха около 49 страни. Само отделни подразделения от иракската армия се съпротивяват срещу нахлуването на коалицията. На 15 април тя завзема родния град на Саддам – Тикрит. Режимът му е свален, а самият Саддам – обесен през 2006 г.     „Иракска свобода“ струва на страните участнички 1,7 трилиона долара; САЩ и съюзниците им губят в нея над 4800 убити и 32 хиляди ранени. Ирак по различни оценки е загубил от 80 хиляди до 1,1 милиона убити.   През 2004 г. Колин Пауъл се разкаял, че използвал фалшифицирани данни, като се оправдал с лошата работа на ЦРУ. Не се потвърждават и връзки на Саддам с Ал Кайда. В Сената на САЩ заявяват, че иракският лидер никога не е помагал на международните терористи, а е водил война с тях. Ядра на Ал Кайда се появяват в Ирак след нахлуването.   Планът на Щатите обаче е успешен. Ирак е унищожен, а на неговото място е създадена друга, уж демократична, а всъщност една слаба държава. Институтите там са само фикция, в държавата цари социално-икономическа криза, мощна корупция и засилване на радикалния ислямизъм. Освен това отслабеният Ирак довежда до засилването на Иран и иранското влияние в Ирак, по-голямата част от чието население са шиити, смята Б. Долгов.     Много експерти смятат, че окупацията на Ирак и нейните последици са катастрофа за региона. Ширят се мародерството и вандализмът, унищожават се исторически паметници в древните градове Нимруд и Хатра, включени в списъка на ЮНЕСКО, процъфтява роботърговията, безконтролното разпространение на оръжие, недостиг на хранителни продукти, голяма част от територията на Ирак е неподвластна на властите. През октомври 2006 г. там е провъзгласена Ислямска държава в Ирак със столица град Баакубу, на 50 км от Багдад. Терористите търгуват с иракския нефт на черния пазар и се готвят за по-нататъшна експанзия. През 2013 г. организацията преминава границите на Сирия и се обявява за „Ислямска държава в Ирак и Леванта“.   През август 2010 г. основният контингент американски войски е изведен от Ирак. На 1 септември вицепрезидентът на САЩ – Джоузеф Байдън, обяви края на операцията „Иракска свобода“ и началото на небойната операция „Ново разсъмване“, в рамките на която американците обещаха да формират в Ирак нови сили за сигурност и борба с тероризма.   През декември 2014 г. САЩ отново се върнаха в Ирак във връзка с факта, че Ислямска държава завзела големи територии. През декември 2017 г. иракските власти обявиха победата над ислямистите. Наскоро Райън Дилън – представителят на оглавяваната от САЩ международна коалиция, заяви, че в Ирак остават около сто хиляди терористи от Ислямска държава. Но според Б. Долгов в действителност те са много повече и просто чакат своя час.    ", "date": "2018.03.24", "title": "Война от епруветка"}
{"url": "http://www.classa.bg/%D1%81%D0%B2%D1%8F%D1%82/item/380010-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%BE%D1%82%D0%BE-%D0%BB%D0%BE%D0%B1%D0%B8-%E2%80%93-%E2%80%9E%D0%B5%D0%BF%D0%B8%D0%B4%D0%B5%D0%BC%D0%B8%D1%8F%E2%80%9D-%D0%BE%D1%82-%D0%BA%D0%BE%D1%80%D1%83%D0%BF%D1%86%D0%B8%D1%8F", "text": "А истината за днешна Америка е, че нашите законодателни органи, Конгресът на САЩ и американското Президентство, и двата са корумпирани от произраелското лоби до такава степен, че това оказва влияние не само върху живота на всеки обикновен американски гражданин, но също така и върху живота на хиляди хора в държавите по света.   Харченето на милиони долари, за да се осигури това, че само тези, които изповядват вярност към израелското лоби, да успеят в изборите за Конгрес, е определящата практика, която корумпира американските политици и успелите в Белия дом, откакто президентът Хари Труман беше убеден от Бней Брит да тръгне срещу естествените си инстинкти и да подкрепи ционистката държава в Палестина.   Днес обаче тази практика е достигнала до своя връх с милионите долари от печалбите на казината, които бяха използвани да се повлияят последните президентски избори за Тръмп в замяна на неговото обещание да признае Йерусалим за столица на Израел в нарушение на волята на ООН, която заяви, че свещеният град е международен център със свободен достъп за всички вероизповедания и такъв ще бъде завинаги.   Оттогава много вода, оръжия, бомби, ракети и американски пари изтекоха под моста, общо над 100 милиарда долари – достатъчно да се построи и задейства нова болница във всеки град във всеки от петдесетте щата на федерацията.   Израелското лоби има достигащо далеч влияние във външната политика по отношение на страните от Близкия Изток, Африка, Европа и Америка, въпреки че това е неизбирана от никого група за натиск, която работи чрез агенти в основните столици по света от Лондон през Париж, Берлин, Найроби, Лагос, Дубай и Торонто до Буенос Айрес, Пекин, Делфи и Мелбърн, които са проникнали в местните правителства, за да прокарват своя собствен политически дневен ред.   Влиянието върху глобалните събития е огромно, но на никого лично не се държи сметка. Това е политическа корупция с епидемични размери, осъществявана от могъщи фигури от света на хазарта, търговията с акции и банковото дело. Всичко това става без никакъв официален или обществен контрол или разследване.   Първият политически акт на всеки американски президент напоследък е не да се появи пред своя електорат, а да се обърне към срещата на AIPAC (American Israel Public Affairs Committee) – могъща, неизбирана от никого група за политически натиск. Само този факт говори много и показва на всеки как демокрацията в Америка е покварена в полза на една политическа група, работеща за чужда държава.   Когато   си представяше как Еврейската родина ще сложи край на вековния антисемитизъм, това беше една алтруистична идея. Реалността днес е, че Ликуд и американското ционистко движение са едно мрачно обвинение в алчност и амбиции, а това има обратен ефект.", "date": "2018.03.24", "title": "Израелското лоби – „епидемия” от корупция"}
{"url": "http://www.classa.bg/%D1%81%D0%B2%D1%8F%D1%82/item/380006-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D1%81%D1%82%D0%B8%D0%B3%D0%B0-%D1%86%D0%B5%D0%BB%D1%82%D0%B0-%D1%81%D0%B8", "text": "          В Турция отсега нататък е достатъчно човек да си купи от някоя будка за вестници само едно издание, за да разбере какво пишат всички останали. Фотографиите в някои от тях може и да се различават, но не и формулировките. Защото, когато бившият \"медиен цар\" Айдън Доган продаде и последните си вестници и телевизии на проправителствения холдинг \"Демирорен\", в Турция няма да остане нито една независима медийна група. А това е почти сигурно: в средата на седмицата Ройтерс съобщи, че според източник от \"Демирорен\", има постигнато съгласие за сделката.   Що се отнася до няколкото малки леви вестници: те няма да играят никаква роля, защото почти никой не рекламира в тях. Или пък защото водещите им журналисти са в затвора.     Така Реджеп Ердоган постига целта си, която преследва вече десет години. По негово желание близки до турския президент предприемачи изкупуват турските медии. Бизнесът е изгоден и за двете страни: Ердоган раздава държавни поръчки на лоялни бизнесмени, които пък използват част от новите си богатства, за да купуват медии и да запушват устата на критиците.     За тази цел обаче собствениците на медии трябваше да бъдат пречупени. И Айдън Доган беше един от първите, които бяха взети под прицел. През 2009 той беше принуден да доплати данъци в размер на 3,3 милиарда долара и това трябваше да го постави на колене. През 2011 той беше принуден да продаде \"Милиет\" и \"Ватан\" на семейство Демирорен, собствениците на въпросния холдинг. Днес уважаваният навремето \"Милиет\" вече няма никакво значение.   Сега \"Демирорен холдинг\" ще придобие и \"Хюриет\", и \"Поста\", и \"CNN Türk\", т.е. най-влиятелния вестник, най-голямото булевардно издание и последната сериозна телевизия в Турция.     Най-късно след една година в Турция трябва да се проведат местни и президентски избори. С придобиването на вестниците и телевизиите на \"Доган холдинг\" на медийния фронт вече не съществува никаква опасност. \"Републиканската народна партия\", която е най-голямата опозиционна политическа сила в Турция, говори за нов голям монопол. Монополната комисия на Ердоган, разбира се, няма да го потвърди, ако случаят изобщо ѝ бъде предоставен.   Вестник \"Хюриет\" всъщност отдавна прекрати пряката си критика срещу Ердоган, но все пак даваше известна възможност за изява на по-различни мнения. С неговата продажба настъпва краят на една ера.    Почти четири десетилетия, след като Доган придоби първия си вестник, неговият холдинг ще може отново да се концентрира върху основния си бизнес. И вероятно вече няма да бъде принуждаван да доплаща данъци. А медиите в Турция вече ще са изцяло под контрола на Ердоган.", "date": "2018.03.24", "title": "Ердоган постига целта си"}
{"url": "http://www.classa.bg/%D1%81%D0%B2%D1%8F%D1%82/item/380005-10-%D1%82%D0%B5-%D1%81%D1%82%D0%B0%D0%BB%D0%B8%D0%BD%D1%81%D0%BA%D0%B8-%D1%83%D0%B4%D0%B0%D1%80%D0%B0-%D1%81%D1%80%D0%B5%D1%89%D1%83-%D0%BD%D0%B5%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82%D1%82%D0%B0", "text": "              Как англосаксите разрушаваха Руската империя, прикривайки се зад кайзерова Германия, знаят всички. В противопоставянето между Доброто и Злото се унищожаваше мощният духовен център на света – Русия. Методите на идеологическата война малко са се променили оттогава. Лъжедемокрация, отричане на миналото, всепозволеност, духовна нищета, разврат и ненавист към собствените ценности – ето с какво ваксинираха руския народ и го ваксинират и досега.  Тогава не можа да се получи. Империята беше възстановена и редът беше възстановен.     Във възстановената от Сталин империя имаше слаби места; едно от тях бяха партийните кадри, участвали в демонтажа на Руската държава, в преследване на православните свещеници, в кървавите зверства – разстрели и екзекуции. Много от тях бяха агенти на влияние на чужди държави, а понякога просто шпиони. Имаше и обикновени бездарници, приспособенци и мародери. Във всеки случай новата империя не можеше да се управлява от предатели и унищожители на руския народ. Някои от тях бяха отстранени, други, които бяха особено опасни – унищожени. По времето на партийните чистки всички, които пропиваха златния запас на Русия, къпещи се с проститутки в шампанско, завладели за лично ползване дворци, всичките разхристиянчени кокаинисти революционери изчезнаха като дим. И това е Справедливо, за което трябва да благодарим на другаря Сталин.     Когато за пореден път става ясно, че Русия не може ей така просто да бъде завладяна, бяха задействани западните пазарни шегички. НЕП-ът. Същият НЕП, който довърши Съветския съюз със съдействието на Горбачов. А Сталин си постави задачата да построи държава, а не търговско предприятие за обогатяване на новозабогатели непмани, смятай – олигарси. Съдейки по всичко, болният Илич просто махнал с ръка на настойчивите искания на Сталин, като му дал картбланш за решителни мерки. И бардакът приключи. Създаването на несправедливо общество, обслужващо финансовите и промишлените елити, беше прекратено. Бандитите и спекулантите бяха поставени на мястото им.     Когато антисталинистите няма какво да кажат, надигат глас за сталинските гонения срещу православната църква. А всъщност е точно обратното – Сталин се опитва да спре антицърковната вълна, която заформиха „просветените“ умове в Русия още преди октомврийските събития. Велики писатели отвращават своя народ от вярата и църквата, включително Толстой и Пушкин. И всичко било готово за революцията. Народът беше възпитан в „най-добрите“ атеистични традиции – нахлуваше в църквите, чупеше кръстовете, изгаряше иконите, издевателстваше над свещениците. Главатарите на революционните шайки само управляваха този процес, а съзнанието на масите вече беше сформирано от либерално-творческата интелигенция.  Сталин направи, каквото можа. Прекрати вакханалията и създаде института на Патриаршеството. По времето на отбраната на Москва над столицата кръжи самолет с иконата на Света Богородица, в храмовете се извършват богослужения. В Съветския съюз православната църква не изчезва, разпадът на духовността на руския народ, започнал от дореволюционните „западняци“, демократи и либерали, беше спрян.     Съвременният „демократичен“ модел на обществено устройство декларира неограничени възможности на всеки отделен индивид. Това е чиста пропаганда. Не можеш да попаднеш на „върха“ от улицата. Потомствените демократи здраво държат властта, премахвайки чуждите. Този „тесен кръг“ обработва мозъците на своите крепостни и успешно ги превръща в безинициативни малограмотни потребители на продукция на техните корпорации. Няма никаква „голяма американска мечта“, има само „велика американска лъжа“, красиво опакована и рекламирана. Не съществува нито една страна, в която обикновеният шлосер или миньор да бъде допуснат до държавното кормило.  Нито в една, освен в Съветския съюз. Сталинските наказателни органи, демонизирани от разните там солженицини и новодворски, имаха освен преките си задължения, още една важна функция – да избират и придвижват успешни и талантливи хора по кариерната стълбица. Повярвайте, Буш-младши в съветската система на селекция нямаше да има и ни най-малката надежда да попадне във висшите ешелони на властта. Но в либерално-демократичната система богатите идиоти могат да оглавяват ядрени държави, заплашвайки целия свят, а и собствените си страни.  Успешността на сталинския мениджмънт се опираше на ефективната кадрова работа. И което беше най-опасното за света на Несправедливостта, тази система беше истински демократична, даваше възможност на всеки талантлив и работещ човек да направи кариера.     Кенеди казваше: „Космоса загубихме от руснаците още на училищната скамейка…“ Аз бих добавил – „и не само Космоса“. Най-съвършената съветска система на обучение даде не просто стопроцентова грамотност, но и развиваше у хората влечението към творчеството и науките. За разлика от днешната западна система, която ражда от конвейер леко грамотни потребители. Но днешният западен елит обучава своите деца в закрити учреждения, създадени по образ и подобие на руските и съветските школи и лицеи, увеличавайки по този начин разрива между управляващата върхушка и основната маса хора. Западният свят на Несправедливостта беше в шок от успехите на науката и образованието в страната, която „стенеше“ под Сталин.  Днес в Русия и Украйна се унищожава сложната система на образование и те вече застават на страната на Несправедливостта, превръщайки великия народ в безграмотно стадо.     Само народ, живял в справедлива страна, може толкова героично да се сражава и победи. Светът „почервеня“, а Сталин се превърна в истинска световна звезда. В Гърция избухва гражданска война между комунисти и антикомунисти, Източна Европа попада под влиянието на Съветския съюз, в Западна Европа и САЩ авторитетът на Съветския съюз се увеличава невероятно. Това не можеха да простят на Сталин. Във Фултън Чърчил точно посочи заплахата за света на Несправедливостта и започна студената война.     Като прогресивна държава с високо ниво на технологии и огромен научен потенциал, Съветският съюз в кратки срокове ликвидира западния монопол в ядреното оръжие и се придвижи в Космоса. И ядрената, и космическата програма били заложени още при Сталин – създадени са полигони, институти, заводи, обучени са хиляди специалисти. Прибавете към това многомилионната армия победителка и ще разберете как са се натъжили враговете на Справедливата империя.     Съветският съюз е империя на справедливостта. Но либералите се опитват да мерят всичко с метри колбаси или дълбочината на потребителската кошница. Не бива да се спори с тях – те защитават други ценности, те са от друг свят. Думите „гордост“, „чест“ и „справедливост“ за тях са празен звук.  По времето на Великата отечествена война командирите от всичките рангове, които изпращали войниците си без подготовка на вражеските позиции, били разстрелвани.  Всеки партиен работник бил сурово наказван за ругателство с обикновени хора на работното място.  Един работник не можело да бъде уволнен от предприятие без достатъчно основания. Борбата с корупцията била жестока и се стигало и до разстрел.  Съветската империя е пълна противоположност на западните империи. Там нямаше угнетени и унищожени народи, за разлика от САЩ и Великобритания. Всичките богатства са собственост на държавата, т.е. на народа. В Западния свят държавата е на представителите на крупните планове и корпорации.     Трябва да се отдаде дължимото на извратливостта на враговете – избягвайки пряк конфликт със свръхдържавата, те успяха да развалят Съветския съюз, да му наложат своите ценности и своята порочна пазарна система. Остана само едно препятствие – историческата памет. И Сталин е част от нея. За ужас на разрушителите на империята на Справедливостта Сталин им нанася десетия удар дори след смъртта си, и то днес. Руснаците не само помнят Сталин, но го смятат за една от най-бележитите личности в историята на Русия и света. И не само това – те искат и неговото завръщане, защото руснаците искат Справедливост.  ", "date": "2018.03.24", "title": "10-те Сталински удара срещу несправедливостта"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379997-%D0%BF%D0%BE%D1%88%D0%BB%D0%BE-%D0%B8%D0%BB%D0%B8-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%BE", "text": "Сестрата на Ким Кардашиян – Клои, която също е риалити звезда и прави всяка секунда от живота си публично достояние, публикува провокативни свои снимки в Инстаграм. Бременна в деветия месец, тя позира по дантелено бельо заедно с приятеля си - баскетболиста Тристан Томпсън.    „Да бъда бременна винаги ми е било мечта. Въпреки че 9 месеца ги усещам като цял живот, докато чакам пристигането на момиченцето си, всъщност е като миг в голямата картина на живота.      Знам, че коремът ще ми липсва много, когато тя вече е тук, затова трябваше да уловя красивия процес, какъвто е бременността, за да мога винаги да се връщам към това време. Благодаря ти, Саша Самсонова за тази специална фото сесия\", написа бъдещата майка.      Профилът на Клои в социалната мрежа действително изобилства от „бременни\" снимки. Не е ясно какви точно реакции е очаквала моделката, която заедно с Ким върти и моден бизнес, но коментарите в мрежата са повече от противоречиви.      „Сериозно, има ли изобщо нещо в живота на семейство Кардашиян, за което да имат прилична снимка? Такава горда семейна снимка – едва облечена, в леглото, бременна, с гаджето, което би споделило с нея всичко, но не и сватбен пръстен\", пита потребител на социалните мрежи. „Защо някой си мисли, че имаме нужда да виждаме това?\", пише възмутена жена.    „Това, че са бременни, не може да ги спре да показват телата си. Вниманието е адски наркотик\", добавя друга. Някои пък се съмняват, че Клои изобщо е бременна. Твърдят, че коремът ѝ бил също толкова голям и преди месеци, а тя била платила на баскетболиста да твърди, че бебето е негово и „да я гледа в корема с обожание\".", "date": "2018.03.24", "title": "Пошло или романтично"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379998-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%BE%D0%BC%D1%8A%D0%B6%D0%B5%D0%BD%D0%B0-%D0%B6%D0%B5%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81", "text": "Верджиния Иванова е носителката на титлата „Мисис Бургас 2018\". Тя е на 42 години и е зодия риби. Нейни подгласнички станаха: втора подгланичка Жанета Камбурова и първа подгласничка – Нася Ангелова. Десетки гости и приятели на претендентките бяха на бляскавото събитие в 5-звездния Гранд Хотел и СПА Приморец.      Журито единодушно избра Верджиния, защото тя буквално превзе сцената и омая с красота и грациознаст. Специални награди получиха: 40-годишната Руска Димитрова, 42-годишната Верджиния Иванова, 28-годишната Жанета Камбурова, 34-годишната Радостина Стоева, 29-годишната Светослава Николова, 36-годишната Невена Чайпек, 37-годишната Вероника Петкова, 52-годишната Добринка Французова. Титлата за най-спортна фигура получи 29-годишната Светослава Николова. Дамата с най-фотогенична визия стана Невена Чайпек.      Лице на публиката стана Нася Ангелова, а главният редактор на Флагман.бг Катя Касабова й връчи наградата.      В първия тур 11-те топ красавици дефилираха с тоалетите, вторият тур бе по-нестандартен – с ежедневно облекло, а в третия кръг дамите се появиха в елегантни вечерни рокли.", "date": "2018.03.24", "title": "Най-красивата омъжена жена в Бургас"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379999-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BF%D0%BE%D1%80%D0%BD%D0%BE-%D0%B7%D0%B2%D0%B5%D0%B7%D0%B4%D0%B0%D1%82%D0%B0", "text": "Експерти обявиха каква е причината за смъртта на известната порно звезда Оливия Нова, която почина преди около два месеца, пише \"Radar OnLine\". Нейната смърт бе част от черната серия с порно актриси, заради което дори се бе заговорило за проклятие над индустрията.      Според съдебната експертиза, в тялото на Оливия били открити огромни количества алкохол и дрога. Освен това тя имала тежка инфекция на уриналния тракт, която се разпростяла до бъбреците и довела до съсирване на кръвта.      Според списанието \"Radar OnLine\" в тялото на Оливия били открити и следи от кокаин. Порно звездата с рождено име Лекси Роуз Форде почина на 21 години в дома си през януари тази година. Полицията обяви нейния случай за много мистериозен.      Оливия започнала манекенска кариера на 12 години, а в порно индустрията влезла през март миналата година.      \"Планирам да завърша училище, работя върху неправителствен проект, за който тепърва ще се разбере,\" бе казала тя пред медии миналата година.      Добави, че имала голяма травма от първото си събличане пред камери, но след това се чувствала \"добре в своето тяло\". Планирала да снима порно филми съвсем кратко, тъй като имала финансови притеснения.      Нейни близки пък разказват, че тя била в тежка депресия заради приятеля й, който извършил самоубийство през април 2017 г. и така и не можела да се примири със загубата. Скоро след смъртта му направила и катастрофа в пияно състояние и лежала в болница.", "date": "2018.03.24", "title": "Разкриха мистерията относно смъртта на порно-звездата"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380000-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-24-%D0%BC%D0%B0%D1%80%D1%82", "text": "Прилив на сила и енергия, ще имате днес, което ще ви помогне за реализирането на това, което сте замислили. Преди да завладявате нови върхове, обмислете всички подробности. В противен случай всяка грешка, ще ви носи загуби. В любовната сфера, влагайте повече действия и благородство, а не празно говорене. Ще трябва да действате активно, за да докажете на себе си и колегите на какво сте способни. Парите ще ви стигнат, да се зарадвате с желани покупки. Основното нещо е, не затъвайте в безсмислена суета, а всичко правете по план. В любовта, трябва да слушате по-старите и опитните, за да избегнете раздяла с избраника си. Очаква ви продуктивен ден, когато ще може да извлечете опит от всичко, което правите. Може да научите нещо оригинално и да разчистите своя път за напредък в кариерата. Разчитайте не само на интуицията, но и на личното си знание. Ако не харесвате нещо в поведението на близък човек, тогава е по-добре да му го кажете директно. Очаква ви доста хармоничен ден. Пролетта, ще ви зареди с положителна енергия, която ще се отрази на всички ваши действия. Възможно е да възстановите връзката с човек, с когото много ви е свързвало. Това не е задължително да са любовни отношения, може да е приятелска връзка. Основното е, да не правите предишните грешки, в противен случай връзката ще се разпадне. Движете се към целите си, без излишна суета и шум. Ако разберете, че напрежението е свръхсилите ви, тогава по-добре си починете и отстъпете настрана. В работата трябва да си поставите строги срокове за изпълнение на задачите. В живота ви, могат да се появят не само врагове, но и съперници в любов. Сраженията с шпаги, не са модерни, но може да опитате. Ще трябва да защитавате своите принципи, при това в обществото на влиятелни хора. Самите вие, сте се старали да станете известни и знаменити. Сега е времето - говорете уверено, действайте директно. В личния живот, ви чака среща с бивш любим, след което, ще искате всичко да захвърлите и подобно на таралеж да се свиете на кълбо. Съвета е да се определите в желанията си, в противен случай, ще се заплетете в тях, както в мрежа. Концентрирайте се върху това, което е важно за вас. Грешките ще бъдат по-малки, ако станете по-избирателни във връзките и упорити в делата. Във финансовата сфера, ще вземете решение, заслужаващо уважение. Ще инвестирате пари в бизнес, който отдавна сте набелязали. Може да постигнете успех в онези дела, с които колегите ви изобщо не могат да се справят. Това ще е добре, защото репутацията ви ще се увеличи. Шефът дори ще ви даде бонус, за творчество и активност. Късмет очаква необвързаните, които най-накрая може да срещнат „втората си половинка“. Покажете най-добрите си качества.   Заемете се с решението на битовите и семейни проблеми. Ако пак ги отложите за неопределено време, не разчитайте на успешен изход. Отличен ден, да се заемете с промени на външният си вид. Нова прическа или радикален цвят на косата - това е, от което се нуждаете. Да, и почитателите ви, ще се увеличат значително. С лекота, ще се справите с бивши си конкуренти, така че може да не се страхувате от провали и грешки. С парите всичко ще се окаже по-добре от очакваното. Може дори да си позволите големи покупки. Много от вас, ги очаква бизнес пътуване или откриване на собствен бизнес, за което ще ви е необходима голяма сума пари. Но вие, ще намерите изход от положението. Не се препоръчва, от ранна сутрин да изяснявате отношенията с любимия. В противен случай, целият ден ще сте криви. Ако имате възможност, заемете се с нещо което ви доставя удоволствие. Творческите замисли, са добре дошли. Може да обновите контактите със стари приятели и с онези, с които сте били скарани. Вечерта чакайте новини, от далечен роднина. Днес е по-добре да общувате с тези, които познавате от дълго време. В края на краищата, ще може да се отпуснете и да говорите каквото искате. Отлично, ще прекарат времето си, тези които са на почивка или пътуват. За тях този ден, ще стане съдбоносен. Само, не хабете много енергия за ненужни връзки и безсмислени действия.", "date": "2018.03.24", "title": "Дневен хороскоп 24 март"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/380001-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BD%D0%B5%D0%B3%D0%BE%D0%B2%D0%B8%D1%8F%D1%82-%D0%BF%D1%80%D0%B8%D1%8F%D1%82%D0%B5%D0%BB-%D1%82%D0%B0%D0%B9%D0%BF%D0%B8", "text": "          \"На Ердоган му казвам Тайпи още от времената, когато бяхме кметове\". Тези думи на българския премиер Бойко Борисов са от 2017 година, когато Реджеп Тайип Ердоган обвиняваше европейските лидери в нацизъм, а отношенията между Турция и Европа бяха крайно влошени.       Двамата са били кметове по различно време и с десет години разлика, но тук важно е обръщението - Борисов не пропуска възможност да нарече турския президент Тайпи и да уточни, че \"така му казват близките приятели\". И наистина: Борисов изглежда като най-близкия на Ердоган европейски лидер. \"Благодаря на Тайпи\", произнесе той за пореден път в първите дни на 2018 при откриването на реставрираната българска Желязна църква \"Свети Стефан\" в Истанбул. А Ердоган му върна жеста с думите \"Искам да благодаря на моя приятел Бойко Борисов\".   Именно на фона на тези отношения премиерът на България ще бъде домакин на срещата на председателите на Европейската комисия и Европейския съвет Жан-Клод Юнкер и Доналд Туск с президента на Турция Реджеп Тайип Ердоган, насрочена за 26 март във Варна. Надеждите са Брюксел и Анкара да възстановят прекия диалог, който на практика бе прекъснат заради масовите нарушения на човешки права в Турция след потушаването на опита за преврат през лятото на 2016 година.     Как българският премиер се оказа в средата на всичко това? В момента България е ротационен председател на ЕС, а Европа и Турция започнаха да затоплят отношенията си - и вече им е време за нормализиране на диалога. И мигрантите, и Сирия, и Кипър са теми, които не чакат. Съвпадението във времето обаче не е достатъчен отговор - следващият председател на Съвета на ЕС е Австрия, но никой не може да си представи младия канцлер Себастиан Курц в ролята на посредник и приятел и на двете страни, който призовава към компромиси. Именно това се очаква от Борисов. При него няма опасност да постави остро въпроса за нарушаването на човешки права и да поиска прекратяване на преговорите за еврочленство на Турция, както би направил Курц.   А защо Борисов има такива отношения с Ердоган? Очевидните отговори са два - лични симпатии и респект/страх от силата на съседа. Борисов нееднократно е изразявал влечение към мачисткия стил на управление на Путин и Ердоган - силните момчета са неговите хора. Нееднократно е признавал също така, че се страхува \"да не дойдат 200 хиляди бежанци от Турция\". Страхува се и от \"най-голямата армия в Европа\". След срещата си с Курц Борисов припомни, че Османската империя може да е стигнала до Виена, но България е била под нейно владение в продължение на пет века. Изрече на глас и страховете от \"Трета световна война\" по повод действията на Турция: \"Вариантите са два - или да се опитаме с дипломация, мир и такт да се измъкнем от кризата, или да докараме армия от НАТО, която да застане срещу друга натовска армия\".     Докато близките отношения на Борисов с Ердоган повишават цената му в рамките на ЕС (защото все някой трябва да говори с Анкара), на вътрешната сцена тази близост му създава проблеми. Българите традиционно възприемат Турция като заплаха, обяснения за което не е трудно да се открият в историята. Самият Ердоган също се старае да създава трудности на своя български приятел - през няколко месеца казва как Кърджали е или \"в сърцето му\", или в \"душевните граници\" на Турция. Последната реплика даде повод на опозиционната БСП да поиска от Борисов да декларира пред Ердоган, че това е \"провокация срещу суверенитета и националната цялост на България\".   Критиките срещу Борисов по тази линия идват както от консервативни националистически позиции, така и от либерални проевропейски - Съюзът на съдииите в България го призова \"да покаже национално достойнство, самочувствие, смелост и принципност при отстояването на основни демократични принципи\" и да се застъпи за задържаните над 3 хиляди съдии и прокурори в Турция. Борисов отнесе критики и през август 2016, когато София набързо екстрадира Абдуллах Бююк по искане на Анкара, без да се произнесе български съд. В този ред идват и въпросите дали обявените от Турция данни за контрабанда на произведени в България цигари не правят българските власти по-сговорчиви.   На всичко това Борисов отговаря с напомняне за потенциалната опасност от мигранти и за неговата отговорност като премиер на България. А целта си обяви още в началото на тази година в Истанбул: \"Ние сме длъжни през 2018 да нормализираме и да направим отношенията между ЕС и Турция такива, каквито бяха преди само няколко години\".", "date": "2018.03.24", "title": "Борисов и неговият приятел Тайпи"}
{"url": "http://www.classa.bg/%D1%81%D0%B2%D1%8F%D1%82/item/380002-%D0%B2-%D1%80%D1%83%D1%81%D0%B8%D1%8F-%D0%BD%D0%B0%D0%B4-450-%D0%BF%D1%80%D0%BE%D1%84%D0%B5%D1%81%D0%B8%D0%B8-%D1%81%D0%B0-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-%D0%B7%D0%B0-%D0%B6%D0%B5%D0%BD%D0%B8", "text": "Звучи невероятно, но очевидно е факт: в Русия над 450 професии са забранени за жени. Защото се смята, че тежкият физически труд вреди на здравето на жената и на детеродните ѝ способности. Какво мислят самите руснаци? Да работиш с бормашина всъщност не е престъпление. Въпреки това предприятието за ремонти на Юлия и Надя е забранено. Поради простата причина, че собственичките му са жени.   В Русия над 450 професии са забранени за жени. Защото минават за \"много опасни\". В списъка са включени дърводелството, ВиК, електроуслугите и още много други професии. На жените е забранено също така повече от два пъти на час да вдигат над 10 килограма...     Юлия и Надя се опълчват срещу тези закони. И срещу традиционното разделение на ролите. \"Много рядко хората гледат доброжелателно на нашата работа. Най-вече мъжете. Не ни казват: Браво! Майсторска работа! В повечето случаи просто ни гледат недоверчиво. Или дори ни се присмиват. И почти винаги реагират негативно\", разказва Юлия Борец. В Русия разделението на ролите има дълбоки корени. А руските закони го засилват още повече: тежкият физически труд вредял на здравето на жената и на детеродните ѝ способности.     Идеята за защита на жените от \"опасна\" работа е още от съветско време, когато в годините след войната правителството си поставя за цел да увеличи раждаемостта. Но най-новият списък със забранени за жени професии е гласуван през 2000 година. И не са никак малко руснаците, които смятат тези забрани за смислени.     \"Мъжете трябва да печелят пари за семейството. Това е тяхна работа. Дълго, много дълго мъжете са били ловци, а жените са наглеждали вкъщи печката\", казва един минувач в Москва. А една жена добавя: \"На жените сигурно не би им било лесно да вдигат релси например. За мъжете пък е трудно да плетат или да бродират. Всеки си има своята роля\".     Юлия Островская от московския Център за социално и трудово право намира списъка със забранените за жени професии за архаичен и дискриминиращ: \"Списъкът трябва да бъде преразгледан, за да се установи дали в днешно време тези професии наистина все още са опасни. Когато трудовите условия действително са опасни, това се отразява еднакво лошо и на мъжете, и на жените. А това означава, че законът третира различно мъжете и жените\".     Да променят схващането за разделението на ролите - за Юлия и Надя това е също толкова важно, колкото и да упражняват професията, която са си избрали. Затова двете са решили да работят само за жени.     \"Понякога клиентките ни казват: Я, колко интересно! Това сигурно е трудна работа. Тогава им отвръщаме: Хващай гаечния ключ и затягай! Много често нашите клиентки ни помагат при ремонта. Тогава, естествено, не им взимаме пари\", разказва Юлия. А нейна клиентка добавя: \"За разлика от мъжете-майстори, Надя и Юлия винаги разговарят с мен като с равна. И внимателно ме изслушват какво искам\".   Въпреки че законът е срещу тях, Юлия и Надя планират да разширят фирмата си. И да назначат на работа само жени. За да покажат на новото поколение, че стига да искаш, можеш да постигнеш всичко.", "date": "2018.03.24", "title": "В Русия: над 450 професии са забранени за жени"}
{"url": "http://www.classa.bg/%D1%81%D0%B2%D1%8F%D1%82/item/380003-%D0%BA%D0%B0%D0%BA-%D1%84%D0%B5%D0%B9%D1%81%D0%B1%D1%83%D0%BA-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%BE%D1%82%D0%BE-%D0%B2-%D0%BF%D0%BE%D1%80%D0%BD%D0%BE", "text": "          Свободата води народа   Произходът на света   Вилендорфската Венера   Нептун   Малката русалка", "date": "2018.03.24", "title": "Как Фейсбук превръща изкуството в порно"}
{"url": "http://www.classa.bg/%D1%81%D0%B2%D1%8F%D1%82/item/380004-%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-%D0%BD%D0%BE%D0%B2%D0%B8%D1%8F%D1%82-%D1%8F%D1%81%D1%82%D1%80%D0%B5%D0%B1-%D0%BD%D0%B0-%D1%82%D1%80%D1%8A%D0%BC%D0%BF", "text": "            Американският президент Доналд Тръмп назначи Джон Болтън за съветник по националната сигурност на страната, който ще замени на поста генерал Хърбърт Макмастър. \"Ястребът\" е участвал в администрациите на президентите Роналд Рейгън и Джордж Буш-баща. Той е бил и посланик на САЩ в ООН при президента Джордж Буш-младши - от август 2005 до декември 2006 година.   След като временно се оттегли от политиката, Болтън издаде мемоарите си. Книгата бе озаглавена \"Да се предадеш - не това е начинът\". Освен това той е работеше за редица неоконсервативни мозъчни тръстове и като коментатор за телевизия Fox News.       Болтън бе сред поддръжниците на инвазията в Ирак и не промени позицията си - за разлика от редица други официални представители на администрацията на Буш, които впоследствие изразиха съжаление. В качеството си на помощник-държавен секретар в правителсвото на Буш от 2001 до 2005 година Болтън беше обвиняван, че е манипулирал разузнавателните данни за притежаваните от Ирак оръжия за масово унищожение, които бяха използвани като претекст за започването на войната през 2003 година.   2003: американски войници свалят статуята на Саддам Хюсеин в Багдад   За Северна Корея   Новият американски съветник по националната сигурност дълго време беше привърженик на идеята за военен отговор на провокациите на Пхенян. В своя реч в Сеул през 2003 година, по повод шестстранните преговори по ядрената програма на Северна Корея, Болтън нарече севернокорейсикя лидер Ким Чен Ир \"тираничен диктатор\".     Джон Болтън е последователен критик на Кремъл. Неотдавна той отхвърли руската връзка в предизборната кампания на Доналд Тръмп, но като цяло не отрича намесата на Москва в американските избори. Когато в началото на март руският президент Владимир Путин представи нови ядрени оръжия, Болтън написа в Туитър следното: \"Нуждаем се от стратегически отговор на руските ядрени ракети, за да покажем на нашите съюзници в Европа, че няма да позволим на Русия да ни разиграва.\"     Добре известно е, че Болтън не одобрява ядрената сделка с Иран. Той се обявяваше за мерки, които да доведат до смяната на режима в Техеран. А след като друг хардлайнер по отношение на Иран - \"ястребът\" Майк Помпео - се издигна до държавен секретар, бъдещето на дипломатическата сделка с Иран е под въпрос.   Освен това Болтън е противник на закриването на много оспорвания затвор в Гуантанамо, подкрепя преместването на американското посолство в Израел от Тел Авив в Ерусалим и настоява за засилване на натиска срещу Пекин, като САЩ разширят помощта си за Тайван.     След като напуска временно американската политика през 2006, Болтън прекарва известно време в Ирландия и активно се застъпва срещу по-нататъшната европейска интеграция. Навремето той нарече засиленото европейско сътрудничество \"грешка\".     Привличането на човек от администрацията на Буш в екипа на Тръмп шокира мнозина международни наблюдатели, особено след като Тръмп беше дал знак, че смята войната в Ирак за огромна грешка. В Южна Корея консервативният депутат Ким Хак-йонг определи назначението на Болтън като \"тревожна новина\": \"Северна Корея и САЩ трябва да разговарят един с друг, но сега изобщо вече не е сигурно дали това някога ще се случи\", заяви той.     Така пък реагира на назначенията на Болтън и Помпео консултантската компания за оценка на риска \"Eurasia Group\". Самият Джон Болтън изглежда изобщо не се впечатлява от тези реакции. В интервю за Fox News той заяви: \"Оставям в миналото всичко, което съм казвал дотук в лични разговори.\"", "date": "2018.03.24", "title": "Джон Болтън - новият \"ястреб\" на Тръмп"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379996-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0-%D0%B1%D1%8F%D0%B3%D0%B0-%D1%87%D0%B8%D1%81%D1%82%D0%BE-%D0%B3%D0%BE%D0%BB%D0%B0", "text": "Екатерина Стесчук (22), известна руска манекенка, пострада сериозно, след като скочи напълно гола от шестия етаж от хотел в Дубай, бягайки от мъж, който искал да я изнасили, пише \"The Sun\". \r\n   \r\n    Според нейни приятели, животът й вече е извън опасност, но още не е ясно дали ще може да ходи. Според полицейската информация, американският бизнесмен искал секс с нея, но тя не желаела, той пробвал да я изнасили, имал нож.  \r\n   \r\n   Тогава манекенката скочила от шестия етаж на хотелската стая. Американският гражданин опитал да избяга, но полицията го арестувала на летището. Ако бъде осъден, го чакат поне 15 години затвор.  \r\n   \r\n   По време на предварителното изслушване в съдебната зала бе лансирана версията, че Екатерина работила като екскорт в Дубай. \r\n   \r\n    Майката на момичето и нейни приятели започнаха да събират пари, за да могат да платят високата сметка в болницата. След операцията пък я чака дълга и също много скъпа рехабилитация. \r\n   \r\n      ", "date": "2018.03.24", "title": "Манекенка бяга чисто гола"}
