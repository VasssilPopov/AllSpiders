{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/382934-%D0%B1%D0%BF%D1%86-%D1%89%D0%B5-%D0%BF%D0%BE%D0%B4%D0%BF%D0%BE%D0%BC%D0%BE%D0%B3%D0%BD%D0%B5-%D0%B1%D1%80%D0%B0%D1%82%D1%8F%D1%82%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "Ние сме готови и днес да сторим всичко, което е по силите ни и което е в съгласие със свещените канони на светата Църква, за да подпомогнем нашите православни братя в днешна Македония. Това се казва в Патриаршеско и синодално послание по повод 1000-годишнината от учредяването на Охридската архиепископия, съобщи БГНЕС. „Историческите съдбини на земите, в които по Божия воля всички ние живеем, и на християните, обитавали и обитаващи и днес този регион са сложни и превратни. Днес на Балканите съществуват съвсем различни в сравнение с далечното минало държавни и църковни реалности. Вследствие от различни обществено-политически процеси в този регион през годините са утвърдени нови държави и нови поместни Православни църкви – приемници на една или друга, съществувала в миналото църковна юрисдикция. Онова обаче, което продължава и днес да обединява всички нас – без изключение – е нашата от Христа Иисуса поверена ни спасителна православна християнска вяра. Онова, което и днес продължава да ни сплотява в едно, е единството ни в богочовешкото Тяло на светата и мъченическа Православна църква. Това беше и причината и главната наша подбуда Светият Синод на Православната ни църква да приеме предложената му от македонска страна роля на посредник, който да предприеме необходимите и възможни стъпки и действия пред останалите братски Православни църкви за уреждането на каноническия църковен статут на Православната църква в Република Македония, която повече от половин столетие страда от наложената й църковна изолация. С този мотив и с това намерение възприехме в края на ноември 2017 г. и пристигналото от Република Македония желание и предложението да поемем върху си бремето на посредничеството за уреждане статута на Православната църква в тази страна. Което намерение обаче по никакъв начин не може да предполага каквото и да било нарушаване на вековните правила в Църквата\", пише още в посланието. „През последната повече от половин година църковното и обществено внимание у нас е насочено с особена сила върху съседна Република Македония и по-конкретно върху темата за статута на Православната църква в тази страна, която за жалост в продължение на десетилетия пребивава вън от общение със семейството на поместните Православни църкви. Тази тема и този проблем придобиха острота във връзка с официално заявеното от ръководството на тази Църква желание Българската Православна Църква – Българска Патриаршия да приеме ролята на нейна майка-Църква, и така най-сетне да бъде уреден каноничният статут на Църквата в днешна Македония. Желание, което беше възприето с внимание и чувство за отговорност от българска църковна страна, но същевременно и недвусмислено отрицателно от някои братски Поместни църкви, които открито заявиха своето несъгласие с подобно развитие на македонския църковен въпрос\", пише още в посланието. „Част от големия проблем за статута на Православната църква в днешна Република Македония е въпросът за историческата съдба на съществувалата в миналото Българска Охридска архиепископия, от чието учредяване през настоящата 2018 година се изпълват хиляда години. Проведени бяха и предстоят чествания на тази важна годишнина, които са поредно свидетелство за дълбочината на разделението сред братските Православни църкви по този въпрос. Същевременно, във връзка с отказа на Българската Православна Църква да участва в тържествата, проведени на 27 и 28 май в историческия храм на Божията Премъдрост в град Охрид, към Свещеноначалието на светата Българска Патриаршия бяха отправени незаслужени упреци, достигащи до обвинения в предателство – тежки упреци, които, независимо дали са били плод на неразбиране или на недоброжелателство, донесоха ненужна горчивина на цялата ни Църква, се казва в Патриаршеското и синодално послание, което е подписано от Патриарх Неофит и всички и митрополити.", "date": "2018.06.11", "title": "БПЦ ще подпомогне братята в Македония"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/382926-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D1%81%D0%B0%D0%BC%D0%BE-%D0%BF%D0%BE-%D0%BF%D0%B0%D1%80%D1%84%D1%8E%D0%BC", "text": "Сузанита успя да произведе поредния скандал около себе си, пускайки се само по парфюм, пише \"Телеграф\".   Дори в най-разкрепостените страни 15-годишна няма право да се показва гола на снимки.    Но дъщерята на Орхан Мурад намери начин, прикривайки голотиите си с две кутии от парфюм.    Така фенове и обикновени сейрджии виждат, че лолитката е напъхала добро количество във все още непораслите си гърди.   \"Аз съм скандал, не го търся. Свиквайте, защото тепърва започвам\", сама написа Сузанита по повод провокациите, които прави.  ", "date": "2018.06.11", "title": "Сузанита се пусна само по парфюм"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/382927-%D0%B0%D0%B7%D0%B8%D1%81-%D1%81%D0%B5-%D0%B4%D0%B5%D0%B3%D0%B8%D0%B7%D0%B8%D1%80%D0%B0-%D0%BA%D0%B0%D1%82%D0%BE-%D1%81%D0%B5%D0%BA%D1%81-%D1%80%D0%BE%D0%B1%D0%B8%D0%BD%D1%8F", "text": "Кралят на поп-фолка Азис разбуни духовете в социалните мрежи, преобразен като секс робиня от сериала „Историята на прислужницата\", пише \"Монитор\".   Изпълнителят на „Мотел\" сподели свой кадър във Фейсбук, където се е дегизирал като героинята Оффред, чиято житейска мисия по неволя е да ражда деца на чужди мъже с висок ранг в антиутопично общество Гилиад.Азис се дегизира като секс робиня.     „Ако някой ми открадне идеята за Хелоуин, Гилиад ще му се стори Приморско! И, ако Джуун скоро не намери начин да избяга, аз ще счупя тоз' телевизор\", написа той.   Актрисата Катето Евро, която е сред най-близките приятели на Костинбродския славей, побърза да се включи с коментар. „Васе, и аз чакам всяка серия с нетърпение!\", гласят думите й.", "date": "2018.06.11", "title": "Азис се дегизира като секс робиня"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/382928-%D0%B5%D0%B2%D0%B3%D0%B5%D0%BD%D0%B8-%D0%BC%D0%B8%D0%BD%D1%87%D0%B5%D0%B2-%D1%81%D0%B5-%D1%81%D0%B3%D0%BE%D0%B4%D0%B8", "text": "Светският пиар и продуцент Евгени Минчев се е сгодил на юбилея си, съобщава \"Телерграф\".   Лордът организира щедър прием в Лондон, за да почерпи английските си приятели за своята 55-годишнина. В разгара на тържеството със скъп пръстен пристигнал певецът Стивън Боумън от група Blake, с когото нашенецът поддържа връзка от 12 години, разкриват присъствали. 24-каратова усмивка блеснала на лицето на Минчев, който на чист български възкликнал: „Да\" и прегърнал приятеля си. Специален гост на партито е бил световноизвестният дизайнер Пол Смит, който изненадал Евгени с книга.     Минчев ще празнува в България на 10 юни, когато звезди от всички жанрове ще го поздравят лично. По време на събитието ще бъдат връчени и наградите „национална гордост\". Тази година номинираните са прима балерината Силвия Томова, Богдана Карадочева, оперната певица Дарина Такова. Посмъртна награда ще бъде обявена и за акад. Светлин Русев.", "date": "2018.06.11", "title": "Евгени Минчев се сгоди"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/382929-%D1%81%D0%B5%D1%80%D0%B3%D0%B5%D0%B9-%D0%BF%D0%B0%D0%BA-%D0%BD%D0%B0%D1%82%D0%B8%D1%81%D0%BA%D0%B0-%D0%B1%D1%81%D0%BF-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F,-%D0%BD%D0%B8%D0%BD%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D1%8F-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81", "text": "ПЕС продължава да натиска БСП да подкрепи Истанбулската конвенция, но и да даде рамо на признаването на гей браковете и осиновяването на деца от гей двойки след решението на съда в Люксембург. Това стана ясно от експозето на соцлидерката пред червения пленум.   Корнелия Нинова разкрила пред своите, че има и намеци за замразяване на членството на соцпартията в ПЕС, ако БСП откаже да се съобрази с тяхната воля и да преосмисли позицията си срещу Истанбулската конвенция. Соцлидерката посочила, че това е част от един общ процес наред с признаването на гей браковете и осиновяването на деца от гей двойки.     Нинова била категорична, че няма да отстъпи от позицията си до момента по Истанбулската конвенция и е готова на всичко. Социалистите го разтълкуваха, че ако партията промени позицията си по документа, тя ще напусне лидерския пост.   „Честно и почтено пред вас заявявам, че имаме сериозен проблем с ПЕС, който не искам да имаме и затова ви моля да го решим заедно. Навсякъде, където ходя на международни срещи и има представители на ПЕС, те ни упрекват за това, че не подкрепяме Истанбулската конвенция\", е казала соцлидерката пред съпартийците си. Тя оповестила още, че се очаква сериозна делегация от ПЕС в България, специално за да я навива по темата.   „Този въпрос ми е поставен остро и непримиримо. Тревожното е, че този въпрос се поставя като идеологически, като тема, която е знаме на лявата идеология, на лявото движение, на социализма и социалдемокрацията в Европа и че с нашия отказ не отговаряме на левия профил\", споделила със социалистите лидерката на БСП.   „Ще ви кажа нещо в лично качество, по човешки. Ако смятате че това трябва да е знамето на лявата политика в България и в Европа, ми го кажете в очите. Ако смятате, че трябва да променим позицията, че аз съм пречка пред прогреса на БСП като лява партия, пак ми кажете в очите. Ако се налага да направим този компромис, аз няма да мога\", отсякла Корнелия Нинова.   Тя изтъкнала още, че политиката се прави от компромиси и това е безспорно, но няма как да преглътне Истанбулската конвенция, признаването на гей браковете и осиновяването на деца от еднополови двойки.   „Не ме карайте да правя този компромис\", призовала пленума соцлидерката, като добавила, че все пак окончателното решение принадлежи на, партията. Залата на „Позитано\" 20 избухнала в аплодисменти след думите на Нинова, а дори евродепутатът Георги Пирински заявил, че ако преди е бил „за\" Истанбулската конвенция, вече е убеден в правотата на партийната позиция.", "date": "2018.06.11", "title": "СерГЕЙ пак натиска БСП за Истанбулската конвенция, Нинова: Няма да направя компромис!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/382930-%D0%BA%D0%B0%D0%BB%D0%B8%D0%BD%D0%BA%D0%B0-%D1%89%D0%BA%D0%B0%D0%BB%D0%B8%D0%BD%D0%BA%D0%B0-%D1%89%D0%B8%D0%BF%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8-%D0%BF%D1%81%D0%B8%D1%85%D0%BE%D1%82%D0%B5%D1%81%D1%82%D0%BE%D0%B2%D0%B5%D0%B8%D0%BF%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8-%D0%BF%D1%81%D0%B8%D1%85%D0%BE%D1%82%D0%B5%D1%81%D1%82%D0%BE%D0%B2%D0%B5", "text": "Стотици потребители на фейсбук изригнаха срещу съветничката по проблемите на пътната безопасност в МВР Калина Крумова заради спечелен от нея и Антоанета Христова от БАН европроект за близо половин милион лева за нови психотестове на професионалните шофьори с отнети права. Възмущението на хората е насочено лично срещу премиера Бойко Борисов.   В края на май стана ясно, че Крумова и дамски екип от БАН са спечелили европроект по Оперативна програма „Транспорт“ на стойност 453 600 лв. В научния екип по проекта влизат проф. Антоанета Христова – ръководител, гл.ас. Зорница Тоткова, гл. ас. Росица Рачева и докторант Калина Крумова. Поръчката е с предмет „Повишаване нивото на пътната безопасност чрез разработване на нови методики за изследване на психологическата годност на водачи на МПС. Договорът е сключен между Министерството на транспорта и Института за изследване на населението и човека към БАН, оглавяван от Антоанета Христова, на 26 юни 2017 г.   Месец по-рано – през май 2017 г., двете създадоха Институт за политика в Пловдив, като Христова е шеф на Управителния съвет, а Крумова – изпълнителен директор.   Новината за спечеления проект обаче взриви социалните мрежи.   „Как не ви е срам, господа управляващи!“, „Как е възможно да се дават 500 000 лв. на хора с недоказан професионализъм и съмнително експертно мнение!?“, „Нашите деца, мъже, родители гният в земята, с години чакаме дела, а вие подхвърляте пачки на  журналистки“, „Това е ПОЗОР г-н Борисов!“, „Хайде, отворете си очите най-накрая – 700 загинали, а след тях много разплакани очи. Майки, вдовици, сирачета. Засрамете се!“, „ДО КОГА, Г-Н БОРИСОВ??“, „Това е гавра! Нямам думи да опиша колко съм огорчена. Дават пари за нещо напълно ненужно, нещо, за което тези крави така или иначе, работейки в БАН, вземат пари. Точно такива хора са виновните за високата смъртност по пътищата, с това неспирно крадене и пилеене на пари. Знаеш ли, по-страшното от това да крадеш пари от собствената ти държава е да ги пилееш безцелно“, са част от гневните коментари срещу управлението на Борисов.   Сред възмутените е и депутатът от ГЕРБ Нели Петрова, загубила преди време дъщеря си Лора при трагичен инцидент на пътя. „Преди Коледа писах и призовах всички майки да се разграничат от Калина Крумова. Днес думите ми се потвърдиха! Тя ще твори пътна безопасност за 500 000 лв. Според мен Крумова не е компетентна за тази дейност. С какво тя е по-добра от един специалист от КАТ или пътен инженер, например? Този избор буди недоумение. Тези средства трябва да отидат за подобряване на пътната безопасност, а не за политически хамелеони“, категорична е Нели Петрова.", "date": "2018.06.11", "title": "Калинка щипна половин милион за шофьорски психотестовеипна половин милион за шофьорски психотестове"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/382931-%D0%B4%D0%BE%D0%B3%D0%B0%D1%82-%D0%B8-%D1%80%D1%83%D0%BC%D0%B5%D0%BD-%D0%B3%D0%B0%D0%B9%D1%82%D0%B0%D0%BD%D1%81%D0%BA%D0%B8-%D1%81-%D0%BE%D0%B1%D1%89-%D0%B1%D0%B8%D0%B7%D0%BD%D0%B5%D1%81", "text": "Общо дружество с Румен Гайтански е регистрирал почетният председател на ДПС Ахмед Доган. Компанията се нарича „Уотър – Витал\"(Water – Vital). Търговския регистър показва, че дружеството е създадено още през октомври 2017 г. „Уотър Витал\" е регистрирана на софийския адрес бул. „Цариградско шосе\" 48-50, където се помещават и други дружества на Гайтански. Доган и Гайтански участват с по 10 хил. лв. в капитала на „Уотър Витал\". Предметът на дейност на компанията е добив, бутилиране, разпространение и продажба на минерална вода, проекти за изграждане, ремонт и реконструкция на водоемни съоръжения, ВЕЦ и пречиствателни станции и ВиК мрежи, а също и експлоатация на язовири.", "date": "2018.06.11", "title": "Догат  и Румен Гайтански с общ бизнес"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/382932-%D0%BD%D0%B8%D1%81%D0%BA%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0-%D1%81%D1%80%D0%B5%D0%B4-%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5", "text": "Според статистиката на Агенцията по заетостта младежите, които се регистрират при тях, намаляват. „Към 30 април 2018 година регистрираните безработни младежи са 26 829, като до 25-годишна възраст са 10 066\", отбелязва началникът на отдел „Програмиране и международни дейности\" Христо Йорданов. „Според статистиката на „Евростат\" към април 2018 година безработицата сред младежите до 25 години у нас е 10,1%, докато средно за ЕС е 15,3%, т.е. ние се движим с по-ниска безработица от средната за ЕС\", допълва той. По думите му, младежите, които се регистрират, основно търсят работа в IT сферата. Недостиг има и в туризма – ресторантьорството, хотелиерството. Също така и в производството.", "date": "2018.06.11", "title": "Ниска безработица сред младежите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/382933-%D0%BF%D1%83%D1%82%D0%B8%D0%BD-%D0%B3%D0%BE%D1%82%D0%BE%D0%B2-%D0%B7%D0%B0-%D0%B7%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%B0-%D0%BD%D0%B0-%D0%B3-7-%D0%B2-%D0%BC%D0%BE%D1%81%D0%BA%D0%B2%D0%B0", "text": "Русия не е избрала да напусне Г-7 и ще се радва да бъде домакин на среща на членовете в Москва. Такъв бе отговорът на руския президент Владимир Путин в Китай на въпрос как ще коментира идеята на колегата му Доналд Тръмп страната да бъде допусната обратно сред икономически най-развитите в света. Путин не бе поканен след като анексира Крим и подкрепи въоръженото завземане на властта от проруски сепаратисти в Източна Украйна през 2014 г. Така групата Г-8 се върна към предишния формат Г-7, а сега Москва казва, че и за нея това е минало и тя се интересува от други организации, включително Шанхайската организация за сътрудничество, на чиято среща на върха Путин участва през уикенда. „Не сме я напуснали, нашите колеги отказаха да дойдат в Русия заради известни причини. Моля ви, бихме били щастливи да ги видим всичките в Москва\", каза той на форума в Цингдао, цитиран от „Дневник\". След това той все пак намекна, че и за него това вече няма особено значение, защото страните от шанхайската организация имали съвкупно по-голяма покупателна способност от тези в Г-7, съставена от САЩ, Германия, Франция, Великобритания, Италия, Япония и Канада. Следващата среща на Г-7 е във френския град Биариц и домакините биха искали там да присъства Русия, но за това има поне едно ясно условие – значителен напредък по прилагане на Минските споразумения за уреждане на конфликта в Източна Украйна. „Русия е велика държава. Трябва да работим заедно\", заяви във видео обръщение президентат Еманюел Макрон. „Но сме длъжни и да бъдем последователни – ще разширим формата Г-7 на Г-8 тогава и единствено тогава, когато се спазват минските споразумения за Украйна. Сега всичко зависи от Русия, топката е в нейното поле\". Срещата на лидерите на Г-7 в Канада приключи с комюнике, в което се казва, че Русия трябва да прекрати „подкопаването на демократичните системи\" и че при необходимост страните са готови да приемат „допълнителни ограничителни мерки\" срещу нея. За диалог с Русия се говори единствено в контекста на „решаване на регионални и световни кризи\".", "date": "2018.06.11", "title": "Путин готов за зомакинства на Г-7 в Москва"}
{"url": "http://www.classa.bg/%D1%81%D0%B2%D1%8F%D1%82/item/382925-%D0%B4%D0%BE%D0%BF%D1%80%D0%B5%D0%B4%D0%B8-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D1%82%D0%B5%D0%B7%D0%B8-%D0%BD%D0%B5%D1%89%D0%B0-%D0%B7%D0%B2%D1%83%D1%87%D0%B0%D1%85%D0%B0-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE", "text": "Представете си да чуете това преди пет години - изцяло виртуални пари, създадени специално за закупуването на марихуана, подпомагат пътуването на Денис Родман към срещата на върха между Северна Корея и САЩ в Сингапур. Единият от двамата лидери на срещата е риалити-звездата Доналд Тръмп.   Марихуаната е легална на много места в САЩ и Европа? Какво е криптовалута? САЩ и Северна Корея преговарят за мир? Бивш баскетболист от NBA отива на срещата на върха. Доналд Тръмп е начело на всичко?!   Срещата в Сингапур изглежда невероятно. Това ще е първата среща между действащ американски президент и севернокорейски лидер. При по-внимателно вглеждане е като няколко реалности, смесени в едно, и същевременно като писане на историята.   Криптовалута?   Potcoin е създадена като криптовалута, с която да се разплаща за закупуването на марихуана, но се използва и за множество други спекулации.   Криптовалутите изживяват бум в последните години. Те са измислени като начин за обмяна на пари без намесата на големите лоши банки, които уж фалираха Венецуела например. Това е очарователна идея, но хората не правят само това с криптовалутите.   Биткойн, \"бащата\" на криптовалутите, не е ценен, защото се използва навсякъде, а защото хората се надяват в един момент да струва много пари.   Криптовалута за покупка на марихуана е като че ли още по-безполезна за света. Добрите стари пари в кеш и кредитните карти също вършат работа за покупката на \"листенца\".   Въпреки това Potcoin продължава да набира популярност, а и да подкрепя Денис Родман в неговата \"Мисия за мир\". Екипът на Potcoin е развълнуван от затоплянето на отношенията между САЩ и Северна Корея.   Легална марихуана?   Е, ще си кажете, какво толкова? Но инвестициите в легална марихуана могат да се окажат печелившо решение. И закупуването на трева в светлината на тази среща и то чрез виртуална валута си е новост. Вярно е, че легализирането на марихуаната обещава да отвори пазари с вече готови за покупка потребители и нарастващо търсене. Но докато марихуаната може да се окаже печеливш отрасъл, тя ще е нищо в сравнение с химерите, които идват от Силициевата долина. Колорадо, където тревата е легална, дава известен поглед над въпроса. Индустрията с канабис формира 5,5% от ръста на заетостта през първата половина на 2017-а. Миньорската дейност формира 7%. Само 0.7% от дейността на новите компании са свързани с канабис.   Денис Родман?   До момента го споменахме един път, но защо? Президентът Тръмп казва, че баскетболистът не  е поканен на срещата на върха. Въпреки това Родман публично обявява, че отива в Сингапур.   Той е нещо като прототип на модерната американска знаменитост, която води до шок в политиката. Обяви, че подкрепя президента Тръмп далеч преди изказванията на Кание Уест. Освен това показва личния си живот на света по начин, по който никой друг не го прави.   Води собствено риалити шоу през 1996-а, в което показва своята мания по \"Стажантът\" - предаване, създадено и водено от Тръмп. Накратко, Родман успява да начертае стъпките, по които днешните звезди се опитват да вървят и да усвоят триковете на маркетинга, които не са просто спонтанни опити, а начин на живот .   Срещата за мир между Ким Чен-ун и Доналд Тръмп?   Ако имаше диаграми, които откровено да показват казаното от двамата лидери, тези диаграми щяха да са доста оскъдни. А когато някой от двамата каже нещо - надеждата не е да се чуе конкретна информация, а да се разбере какво се има предвид между редовете.   Това, което със сигурност няма да чуем след тази среща, са конкретни мерки за решаване на международните спорове. За да успее, Тръмп трябва да убеди Ким Чен-ун да забрави за ядрената програма в обозрим период от време. Повечето специалисти казват, че това е малко вероятно, защото политиката на севернокорекския лидер в родината му до огромна степен разчита на антиамерикански настроения.   Ако съберем всички тези точки, получаваме рецепта за среща на върха, каквато доскоро не сме си представяли. Но както каза Доналд Тръмп, няма нужда да се подготвяте много. Всичко е въпрос на гледна точка.", "date": "2018.06.11", "title": "Допреди пет години тези неща звучаха невероятно..."}
{"url": "http://www.classa.bg/%D1%81%D0%B2%D1%8F%D1%82/item/382924-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8-%D0%B8-%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%B8-%D0%BE%D1%82-%D1%81%D0%B2%D0%B5%D1%82%D0%B0", "text": "Палестинците днес са на дъното - без права, без приятели, без защита. Гонят ги от земите им, не ги допускат до нивите и кладенците им, разстрелват ги. Надеждата за тях е много малка, но все пак я има           .   Никога досега палестинците не са били в толкова безизходна ситуация, както днес. 70 години след основаването на държавата Израел и 51 години след Шестдневната война, в която Израел си присвои палестински земи в ивицата Газа и на Западния бряг на река Йордан, палестинците са изправени буквално пред нищото. Всичките им надежди за собствена държава се сринаха. Мирният процес, започнал преди 25 години със споразумението от Осло, междувременно може да се счита за провален. Бившият израелски премиер Ариел Шарон още през януари 2001 година го обяви за мъртъв.   А неговият наследник Бенямин Нетаняху изобщо не се свени да отхвърля основната идея от Осло за създаването на палестинска държава редом с израелската. При краткото си посещение в Берлин Нетаняху дори отрече, че Израел е окупирал палестински територии. Пред журналистите в германската столица той заяви, че още преди 4000 години Авраам бил дошъл по тези земи между Средиземно море и река Йордан, с което на практика основал правото на израелците да притежават въпросните територии. От думите на израелския премиер излезе, че в тяхната страна съвсем случайно имало и известен брой палестинци.   Горчиви последствия за палестинците   Колкото и абсурдно да звучи тази интерпретация, тя има горчиви последици за палестинците. Защото означава, че Израел засега търпи тяхното съществуване, но не признава претенциите им за собствена родина, равноправие и национално самоопределение. Правото на палестинците да се бунтуват срещу чуждата окупация, което се легитимира и от международното право, се тълкува от Израел като нелегална съпротива и тероризъм срещу законния владетел на страната.   Израелските затвори са пълни с палестинци, които не искат да се примирят с израелското господство. Дори малолетни палестинци биват изправяни пред израелските военни съдилища, където с почти стопроцентова сигурност ги очаква строга присъда. Всяка нощ тежко въоръжени израелски войници патрулират в окупираните територии, изкарват цели семейства от домовете им, заснемат младежите, за да ги идентифицират по-късно като бунтовници, хвърляли камъни, арестуват младите мъже, а напоследък и все повече жени.   Дори Рамала – градът, който според договорите от Осло, би трябвало да се намира изцяло под палестински контрол, и в който се намира седалището на палестинските автономни власти, не е пощаден от тези нощни хайки. В селата на Западния бряг на река Йордан, там където палестинците от дълги години насам биват изтласквани от земите си, и където им отказват достъп до техните ниви и кладенци, всички прояви на палестински бунт се наказват повече от строго – включително и с разстрел.   При протестите от последните седмици в покрайнините на ивицата Газа бяха убити над 100 души от израелски снайперисти. Сред жертвите имаше дори инвалиди и деца. Израел разполага с достатъчно куршуми за всички демонстранти, цинично каза депутатът от партията Ликуд Ави Дихтер, а армейското командване обяви в Туитър, че армията реагирала акуратно и премерено и че знаела съвсем точно къде попада всеки неин куршум.   Изоставени от целия свят   Но не е само Израел, който разрушава надеждите на палестинците за свобода и самоопределение. Арабският свят до голяма степен също вече им е обърнал гръб. Египет се вълнува само от стабилността в собствената си страна и спокойствието на Синайския полуостров. Президентът Ал Сиси се интересува от правата на палестинците, също толкова малко, колкото и от правата на собственото си население. Саудитска Арабия и ОАЕ открито се стремят към установяване на дипломатически и икономически отношения с Израел и са готови да жертват солидарността си с палестинците в името на тази цел. А и Международната общност все повече бяга от своята отговорност.     Под ръководството на Доналд Тръмп, САЩ категорично застанаха на страната на Израел. С признаването на Ерусалим за столица на Израел, САЩ на практика отхвърлиха легитимните права на палестинците. А със съкращаването на финансовите средства за помощната организация на ООН, подкрепяща палестинските бежанци, Вашингтон обрече стотици хиляди хора в Газа, на Западния бряг, както и в съседните страни на убийствена бедност.   70 години след основаването на държавата Израел и произтеклата от това палестинска катастрофа, палестинците достигнаха най-ниската точка в своята история - без изгледи за национално самоопределение, без приятели и поддръжници. Въпреки тези мрачни изгледи остава една малка искрица надежда, защото напук на всички беди палестинското население между Средиземно море и река Йордан междувременно се увеличи до 6,5 милиона души. Това са милиони, чиято съдба е неразделно свързана с тези земи. Милиони, които няма да ги напуснат, независимо че днес са изоставени и забравени от света.", "date": "2018.06.11", "title": "Палестинците - изоставени и забравени от света"}
{"url": "http://www.classa.bg/%D1%81%D0%B2%D1%8F%D1%82/item/382919-facebook-%D0%BD%D0%BE%D0%B2%D0%B0-%D1%84%D1%83%D0%BD%D0%BA%D1%86%D0%B8%D1%8F-%D0%B8%D0%BB%D0%B8-%D0%BB%D0%B8%D0%BF%D1%81%D0%B0-%D0%BD%D0%B0-%D1%83%D0%B2%D0%B0%D0%B6%D0%B5%D0%BD%D0%B8%D0%B5", "text": "Руският бизнесмен Иван Митин публикува на 6 юни кратко съобщение на своя Facebook акаунт, което привлече смесени коментари от читателите. Някои го поздравиха, а други изразиха своите съболезнования.   Случаят е, че при публикуването му от самото начало е имало две различни версии: една за онези, които в езиковата си конфигурация са предпочели английския език и друга за онези, които са избрали руски език. Съобщението гласи: \"Скоро! Скоро ще бъда баща, поздравете ме!\" Други пък четат: \"Скъпото ми куче Синди умря, приятел от детството, подкрепете ме! Скъпото ми куче просто умря\".   По този начин потребителят се възползва от новата функция на мрежата \"Многоезични публикации\", създадена с цел приятелите да разберат посланията ни в най-малко две различни езикови среди.   \"Не ме упреквайте твърде много\", обясни авторът на илюзорната публикация два дни по-късно. \"Аз просто исках да се обърне внимание на тази странност във Фейсбук. В една публикация можете да напишете две напълно различни текстове, които ще бъдат видени по различен начин в зависимост от предпочитанията за езика. Който има Facebook на английски език, вижда това за кучето, който го има на руски - това за детето\".   Виждайки последователността от коментари за беда и радост, няколко абонати на Митин осъзнаха наличието на проблем, но не знаеха как да го интерпретират. Засега въпросът остава отворен в очакване на реакцията на ФБ.", "date": "2018.06.11", "title": "Facebook: Нова функция или липса на уважение?"}
{"url": "http://www.classa.bg/%D1%81%D0%B2%D1%8F%D1%82/item/382920-%D1%81%D0%BD%D0%B8%D0%BC%D0%BA%D0%B0%D1%82%D0%B0,-%D0%BA%D0%BE%D1%8F%D1%82%D0%BE-%D0%BE%D0%B1%D0%BE%D0%B1%D1%89%D0%B8-%D0%BF%D1%83%D0%BA%D0%BD%D0%B0%D1%82%D0%B8%D0%BD%D0%B8%D1%82%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%B0-%D0%B37-%D0%B8-%D0%BF%D0%BE%D0%B4%D0%BF%D0%B0%D0%BB%D0%B8-%D0%BC%D1%80%D0%B5%D0%B6%D0%B8%D1%82%D0%B5", "text": "Германският канцлер Ангела Меркел публикува в своя акаунт в \"Инстаграм\" снимка на \"спонтанната\" среща, която проведе с останалите лидери на срещата на върха на Г-7, и която подпали социалните мрежи. Много интернавти предполагат, че снимката \"обобщава\" средата, в която се състояла тази среща, с подчертано разделение на позициите между САЩ и останалите членове: Обединеното кралство, Германия, Италия, Канада, Франция и Япония. Вижда се американският президент Доналд Тръмп да седи със сключени ръце, предполагаемо безразличен към това, което се случва около него. Нагласата на Тръмп контрастира с тази на Меркел, заела предизвикателна поза, която изглежда представлява безпокойството и несигурността на останалите участници в срещата на върха, завършила в събота в канадския град Ла Малбай. Тази снимка предизвика лавина от коментари в интернет, където някои казаха, че \"Тръмп е център на вниманието\", докато други критикуват \"позицията един срещу всички\" на обитателя на Белия дом.", "date": "2018.06.11", "title": "Снимката, която \"обобщи пукнатините\" на срещата на върха на Г7 и подпали мрежите"}
{"url": "http://www.classa.bg/%D1%81%D0%B2%D1%8F%D1%82/item/382921-%D0%BA%D0%B8%D1%82%D0%B0%D0%B9-%D0%B8-%D1%80%D1%83%D1%81%D0%B8%D1%8F-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B0%D1%82-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8%D1%82%D0%B5-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%B2%D0%B0%D0%BB%D1%83%D1%82%D0%B8", "text": "Русия и Китай се споразумяха да увеличат ролята на рублата и юана в двустранните търговски плащания, инвестиции и финансиране. Изявлението е част от резултатите от срещата на върха между двете нации, която се проведе в Пекин.   Президентите Владимир Путин и Си Дзинпин дадоха зелена светлина за по-нататъшното \"развитие на руско-китайското сътрудничество във финансовия сектор, насърчаване на увеличаването на дела на националните валути в търговските плащания, инвестиции и финансиране, както и разширяване на сътрудничеството в области като платежни системи и застраховки \", съобщава ТАСС.   Не става въпрос само за увеличаване на търговския обмен, но и за подобряване на неговата структура, търсене на нови области на растеж и сътрудничество. Президентът Путин изчисли на срещата, че търговията между Русия и Китай може да достигне 100 милиарда долара до края на тази година.   Според документа страните планират също така да \"насърчават усилията, насочени към хармонизиране на стратегии, програми и мерки за развитие на националните икономики и отделни сектори\".   Те също така искат да \"създадат благоприятна среда за руските и китайските компании, да спазват принципите на корпоративната субективност в големите двустранни проекти, да останат пазарно ориентирани, да разширяват устойчиво обхвата на инвестициите и да създават благоприятни условия за издаването на трансгранични облигации. \"   Сътрудничеството по въпросите на енергетиката не се ограничава до закупуването на нефт, газ, въглища и електричество, но включва и проучване на възобновяемите енергийни източници, енергийната ефективност и доставките на енергийно оборудване.   Китай е най-големият търговски партньор на Русия, който през миналата година е представлявал 15% от външната търговия на Русия. Двустранната търговия се увеличи с 31,5% през 2017 г., достигайки 87 000 милиона долара. И двете страни насърчават споразуменията в националните си валути през последните години.   Според Руската банка, руските и китайските компании са готови да извършват плащания в рубли и юани. Миналата година 9% от доставките от Русия за Китай бяха платени в рубли, каза регулаторът. От своя страна, руските компании са платили 15% от китайския внос в юани. Само преди три години цифрите бяха съответно 2% и 9%.", "date": "2018.06.11", "title": "Китай и Русия се договориха да увеличат търговията и инвестициите в национални валути"}
{"url": "http://www.classa.bg/%D1%81%D0%B2%D1%8F%D1%82/item/382922-%D0%BF%D1%83%D1%82%D0%B8%D0%BD-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%82-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B8%D1%80%D0%B0%D0%BD-%D0%BC%D0%BE%D0%B6%D0%B5-%D0%B4%D0%B0-%D0%B4%D0%B5%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0", "text": "Американското оттегляне от Съвместния план за действие (JCPOA), споразумението, подписано между групата 5 + 1 (Великобритания, Китай, Франция, Русия, САЩ и Германия) и Иран през 2015 г., може да дестабилизира ситуацията, заяви руският президент Владимир Путин по време на срещата на върха на Шанхайската организация за сътрудничество (ШОС) в китайския пристанищен град Циндао.   \"Без съмнение, нашите страни са загрижени за това, което се случва в момента около иранската ядрена програма\", заяви руският лидер. \"Оттеглянето на САЩ от JCPOA може да дестабилизира ситуацията\", каза руският президент.   В допълнение, Путин заяви, че \"Русия се застъпва за последователно и строго прилагане на този план. От наша страна, ние ще продължим изпълнението на всички наши задължения\", заяви руският лидер.   Ситуацията около Сирия „Сирийските власти днес, които днес контролират територията с 90% от населението, изпълняват изцяло своите задължения, в пълно съответствие със споразуменията, постигнати на конгреса на Сирийския национален диалог, проведен в края на януари в руския град Сочи, и са показали воля да участват в политически диалог\", заяви руският президент. \"Сега зависи от опозицията\", добави Путин.   Освен това, руският президент посочи, че Москва положително оценява отношението на Сеул, Пхенян и Вашингтон относно уреждането на ситуацията на Корейския полуостров чрез диалог.", "date": "2018.06.11", "title": "Путин: Оттеглянето на САЩ от ядреното споразумение с Иран може да дестабилизира ситуацията"}
{"url": "http://www.classa.bg/%D1%81%D0%B2%D1%8F%D1%82/item/382923-%D1%82%D1%80%D1%8A%D0%BC%D0%BF-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE%D1%82%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D0%B3-7,-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B2%D0%B5%D1%80%D0%BD%D0%B8-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D1%8F-%D0%BD%D0%B0-%D1%82%D1%80%D1%8E%D0%B4%D0%BE", "text": "Американският президент Доналд Тръмп нареди на американските представители да не подпишат окончателното комюнике на срещата на Г-7.   \"Въз основа на неверните твърдения на Джъстин (канадския премиер Джъстин Трюдо) на пресконференцията му и на факта, че Канада обвини американските фермери, работници и компании за огромни мита, поръчах американските представители да не подкрепя изявлението, след анализа митата за автомобили, които наводняват пазара на САЩ! \", написа президентът в личния си акаунт в Twitter.   \"Министър-председателят на Канада Джъстин Трюдо действаше толкова кротко и умерено по време на срещите ни в Г-7, само за да даде пресконференция след като си тръгнах, заявявайки \" американските мита бяха малко обидни и те няма да се оставят да бъдат сплашени \". Много нечестно и слабо, нашите мита са в отговор на 270% върху нашите млечни продукти!\", каза Тръмп.   „Лидерите на страните от Г-7 договориха в събота окончателно комюнике за срещата на върха, която се проведе 8-9 юни в Канада\" - от името на всички свои членове, заяви канадският премиер Джъстин Трюдо.   Сред основните моменти от съвместното изявление, според AFP, са следните:   Лидерите на Г-7 се ангажират да модернизират Световната търговска организация и да намалят митата Г-7 обещават да продължат да се борят срещу протекционизма Г-7 се ангажират да гарантират, че ядрената програма на Иран \"остава мирна\" Г-7 не постигна консенсус със Съединените щати. по отношение на споразумението за изменението на климата.   По същия начин министър-председателят на Канада посочи, че страната му е готова да работи със Съединените щати за решаване на търговските спорове, но при всички случаи твърдо защитава собствените си интереси.", "date": "2018.06.11", "title": "Тръмп няма да подпише окончателното изявление на Г-7, заради \"неверни\" изявления на Трюдо"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/382915-%D0%BF%D0%B0%D0%BA-%D0%B3%D0%B0%D1%84,-%D0%B8-%D0%BF%D0%B0%D0%BA-%D1%82%D1%80%D1%8A%D0%BC%D0%BF-%D0%B0-%D0%BC%D0%BE%D0%B6%D0%B5-%D0%B8-%D0%B4%D0%B0-%D0%B5-%D0%B7%D0%B0-%D0%B4%D0%BE%D0%B1%D1%80%D0%BE", "text": "Ето че Тръмп пусна поредната си бомба. Тъкмо изглеждаше, че страните от Г-7 са се споразумели по някои важни въпроси, а той взе, че оттегли одобрението си. Може пък и да е за добро           Понякога е по-добре да не се напъваш да прикриеш нещо, което така или иначе не може да се скрие. Тъкмо това направи Доналд Тръмп, когато в последна минута, пътувайки за Сингапур, оттегли одобрението си за съвместното комюнике на страните от Г-7.   Доналд Тръмп е майстор на подобни ходове. Не за пръв път той се оттегля по подобен начин от международни споразумения. В сравнение с иранското атомно споразумение, преките последици от сегашния му отказ наистина са значително по-малки, тъй като документът от Квебек няма задължителен характер, нито път е особено обхватен. Символичните щети от тази му постъпка обаче несъмнено са огромни. Това е първият път, когато страните от Г-7 не успяват да се обединят около съвместно комюнике.   А може пък и да е за добро. Защото фундаменталните различия повече просто не могат да бъдат прикривани. Изявата на Тръмп в Квебек за пореден път показа какво мисли той за най-близките съюзници на САЩ и за световния ред, установен в света след Втората световна война: тези неща явно са му абсолютно безразлични. Нещо повече: Той активно руши и подкопава основите на този ред. В комюникето беше предвидено да си изрази позиция в защита на „свободната, честна и взаимноизгодна търговия\" и срещу протекционизма. Това обаче щеше да е пълна лъжа.   Стана ясно какво мисли Тръмп за своите съюзници   Усърдният протекционист Тръмп ясно показа в Квебек, че няма никакво намерение да се отказва от досегашната си политическа линия на \"America First\", която внася огромен разкол между европейците и САЩ. Всеки, който е очаквал нещо по-различно, явно има склонност да приема желаното за реално.   Презрителното отношение на Тръмп към Г-7 просто нямаше как да остане прикрито. За него срещата в Квебек явно е била досадно задължение, което трябва да изтърпи, преди да се захване с важната си миротворческа мисия в Сингапур. Надменността, която Тръмп излъчваше по време на цялата среща в Канада, трудно би могла да бъде надмината.   Президентът пристигна късно и си тръгна по-рано от всички, но не пропусна да произнесе една от типичните за него тиради пред журналистите: накара се на медиите, заплаши съюзниците си с окончателно спиране на търговските отношения, ако не се откажат от твърдата си позиция в спора за митата, самопохвали се за укрепването на американската икономика, атакува предшественика си Барак Обама. А накрая и заяви, че Русия трябва отново да бъде поканена за участие в Г-7, с което застана открито срещу всички останали държавни и правителствени ръководители, (с изключение на италианските) които вече бяха отхвърлили подобна възможност.     Словоблудствата и игричките на Тръмп не са нещо ново. В Квебек той просто за пореден път показа типичното си поведение на тиранина от Белия дом. Явно е време да свикнем с мисълта, че отношенията между Тръмп и неговите съюзници в Европа няма да се подобрят. Американският президент действително е убеден, че „в продължение на десетилетия САЩ са били само използвани\", което повече нямало да бъде допускано. А партньорите на САЩ Тръмп неслучайно нарече „така наречените съюзници\".   Какво е важно сега за европейците   Останалите шест държавни и правителствени ръководители в крайна сметка не успяха да откажат Тръмп от неговия протекционистки уклон, нито от замислените от него наказателни мита. Толкова по-важно беше те да защитят позицията си пред него, макар че това не решава основните проблеми. За европейците обаче е важно поне да направят опит да защитят базиращия се на правила международен ред в света – дотогава, докато Вашингтон, дай боже, се вразуми.   Това може и да изисква повече време, но не непременно. Тръмп ще получи квитанцията за досегашната си политика още през тази есен, когато американците ще трябва да гласуват на междинните, избори. Ако републиканците тогава загубят мнозинството си в едната или дори двете камари на парламента, един новоизбран Конгрес би могъл, ако не да спре, то поне да затрудни опасната протекционистка политика на Тръмп.", "date": "2018.06.11", "title": "Пак гаф, и пак Тръмп. А може и да е за добро"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/382916-%D0%B1%D1%83%D0%BC-%D0%BD%D0%B0-%D1%80%D1%83%D1%81%D0%BA%D0%B8-%D0%BB%D0%B5%D1%82%D0%BE%D0%B2%D0%BD%D0%B8%D1%86%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0", "text": "Руските туристи са щедри и не много придирчиви, затова са желани гости, включително и в България. Повечето руснаци обаче това лято ще си останат у дома, даже и да твърдят друго             Броят на руските туристи в Турция е нараснал до близо 70 процента, а в Чехия делът на руските туристи достигна нивото отпреди кризата. При това летуване в чужбина могат да си позволят твърде малко хора. Желанието за почивка на Крим е по-скоро мечта, отколкото реална възможност.   През 2017 година руснаците се завърнаха в първата десятка на най-щедрите туристи. По експертни оценки те се похарчили в чужбина над 31 млрд. долара, изпреварвайки по този показател южнокорейците и италианците. В чужбина се надяват, че през 2018 година руският туризъм ще се засили още повече. Това прогнозира например уважаваната консултантска организация ПрайсуотърхаусКупърс. Какви са преимуществата на руския турист пред неговия китайски или европейски събрат? И защо в чужбина толкова много обичат руските туристи?   Руските туристи са щедри и спокойни   Руснаците са спокойни по нрав и не бързат за никъде. В Прага, например, средностатистическият чужд турист се задържа по 2,5 денонощия, а руснакът остава там цели 4,5 дни. По броя на нощувките руснаците бият всички конкуренти и във Финландия. Чуждестранните хотелиери обичат руснаците, заради тяхната готовност да харчат пари и за заради дългите им престои в хотел. Политиката си е политика, но като туристи руснаците са добре дошли в Европа. Официалните статистики обаче показват, че не бива да се разчита на сериозен ръст на руските туристи в чужбина - не защото повечето руснаци нямат задгранични паспорти, а защото страдат от безпаричие. Около 20% от руснаците заявяват, че липсата на средства е главната причина да не пътуват в чужбина. Близо 80% от жителите на Руската Федерация заявяват, че през лятото ще си останат у дома или ще летуват на вилата си. Едва 4% от анкетираните признават, че искат да заминат в отпуск извън пределите на бившия Съветски съюз. В бившите съюзни републики този процент е още по-нисък (3 на сто).   9% от анкетираните руснаци заявяват, че ще почиват в Крим. Това навярно трябва да се приема по-скоро като абстрактно желание. Две трети от тези 9% едва ли ще заминат за Крим. Полуостровът изобщо не е в състояние да поеме 13 млн. туристи, нито дори 10 милиона. През 2017 година там са почивали малко повече от 5 милиона руснаци. Възможно е обаче в тази цифра да са включени и командированите руснаци. Ситуацията не се промени и с откриването на Керченския мост.   Наистина ще пътуват за Крим?   Така че за мнозина отпуската в Крим е въпрос на престиж, ако не и на идеология. Как стоят обаче нещата с онези, които искат да пътуват зад граница? Колко и какви са тези руснаци? Предполага се, че става дума за малко повече от 7% - една част от тях навярно са заявили, че ще се запътят към Крим, за да отговорят „правилно\" на зададения от социолозите въпрос, но всъщност ще предпочатат да почиват в Турция например.   А тези, които ще тръгнат за Европа, не са от известните милиардери, чиито брой в Русия нарасна от 2014 година насам. Това са предимно местни величия и държавни служители от средния ешелон, понатрупали корупционни пари.     Има и трета група – към нея спадат онези жители на големите градове, които са свикнали да пътуват зад граница, за да поемат \"глътка свобода\". Тези хора се радват, че все още могат да си позволят да побродят из Париж, Рим или Прага. Техният брой обаче също намаля покрай всеобщото снижаване на доходите през последните години.   С други думи, отпуската в чужбина престана да бъде общодостъпна, както изглеждаше в началото на 2010-те години. Сега, както и по времето на късния Съветски съюз, пътуването в чужбина все повече става въпрос на социален статус – дори и пътуването до Турция. Само дето всичко се решава не от някой съветски чиновник, а от достъпа до корупционни, пари. В днешна Русия вече го има същото разделение, което характеризираше и СССР - в чужбина пътува номенклатурата, обслужващата я интелигенция, както и някои \"бизнесмени\".", "date": "2018.06.11", "title": "Бум на руски летовници няма да има"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/382917-%D0%BB%D0%B0%D0%B2%D0%B8%D0%BD%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BD%D0%B8%D1%85%D0%B8%D0%BB%D0%B8%D0%B7%D1%8A%D0%BC", "text": "Отмина превъзбудата от честването на 24 май и 2 юни, от леещите се патриотични, патриотарски и националистически слова. Но е дошло време да се видят реалностите. В обществото битуват и двете крайности – български национализъм и български национален нихилизъм. Между тях като свободни радикали се движат истинския български патриотизъм и патриотарството. Но доминиращата тенденция е на свиване на национализма и патриотизма за сметка на развитие на националния нихилизъм. В българското общество тече дълбок процес на отродяване.    Най-видимата част на българското отродяване е българският национален нихилизъм. Това е явление, което огромното мнозинство българи се правят, че го няма, просто не го забелязват или се правят че не го забелязват. Но по същество го чувстват и дори участват в него, съзнателно или несъзнателно.   Той е проява на отрицателна оценка на българите, на българското общество, на скептична оценка за достойнствата, за възможностите и перспективите за развитие на собствената народност. Нихилизмът е не само и не толкова начин на мислене и чувство, продуциращо безверие в потенциала и реализацията на възможностите на българите, колкото демотивация за действие в подкрепа и за развитие на своя народ и своята държава. Българският национален нихилизъм  пронизва основите на всички дейности в българското общество и се проявява във всички сфери. За него са характерни подценяването на родното пред чуждото, т.е. националният нихилизъм е пряко свързан с преклонението пред чуждото.  Обикновено нихилизмът е   чувство, което подсъзнателно или напълно съзнателно се проявява чрез различни ценностни отношения, съждения, оценки и изказ. Най-често го усещаме като  . Чрез езика и словото се просмуква негативизмът към България, към българската държава, към българите като народност, към българските традиции и манталитет. Словесният нихилизъм, израз на негативното отношение към България и българското личи най-често в разговорната реч чрез словесните обобщения:  „Такава простотия само в България може да се срещне“; „Но, ние все пак говорим за България!“; „Хубава работа, ама българска“; „Нашенска простотия“; дори „Скапана държава“; „BG-действителност“; „Тая държава“ (вместо моята държава, нашата държава). Може да се прочете заглавие в сайт: „Нова гавра! Цигани пребиха 4 деца в Пазарджик и избягаха! Добре дошли в България!“. Има и огромно множество други словесни изрази на негативното отношение към България, към българското. А България е такава, каквито сме я направили ние гражданите, ние избирателите. Как децата да обичат Родината, когато слушат негативните оценки за нея от своите родители и прародители? Българският национален нихилизъм, освен чрез езика на общуване, има множество други проявления и характеристики. Една от най-значимите е  , използването на все повече чуждици в официалния речник на литературния български език и вмъкването в разговорния език на цели изрази и фрази от чужди езици, предимно от английски. За две десетилетия българският език „се обогати“ с над 5 000 нови думи, огромната част от които механични заемки от чужди езици, предимно от английски. Дори обикновените поздравления вече в множество случаи се правят на чужд език. Ако продължи с тези темпове вмъкването на нови думи и изрази, то след едно столетие, традиционните български думи почти ще изчезнат.    Друга форма на българския нихилизъм е изменението на  Силна е мутацията на  В България, за разлика от други европейски страни, има практика всеки да записва на детето си с всякакви (дори измислени) собствени имена. Най-честата практика е да се записват децата с име на филмови и спортни герои. Това, което в близкото минало бе почти невъзможно – на етническо българче да се дават турски собствени имена, бе променено под влияние на турските филмови сериали. Сега вече се срещат имена на българчета като Ферхунде, Инджи, Онур и т.н. Дори вече има и собствени имена на героини от песни като Шушана. Има ясно видима тенденция български собствени имена да имат „по-западно“ звучене: Христина стана Кристина; Христо – Кристо, Кристин, Кристиан; Стефан – Стивън; Антон – Антъни; Давид – Дейвид; Тодор – Тео, Тед, Теодор; Мария и Марийка – Мери; Маргарита – Маргрет и множество други. Появиха се чужди собствени имена като Пол, Едуард, Рой, Робърт, Валентино, Доминик и т.н. А това води до имена с чуждо собствено и българско презиме и фамилия като Дейвид Петров, Майкъл Митев и т.н. При наличието на повече от 2 млн. български емигранти, техните деца родени в чужбина вече по Закона за гражданската регистрация могат и да не използват традиционните окончания – ов, -ова, -ев, -ева (чл. 9, ал. 2) и най-често се записват с имена, които не са български или са модифицирани български имена.  Особена форма на нихилизъм е използването на чужди думи във   България е залята с имена на бизнес-фирми предимно с английски думи, и то не само с изписване на латиница. С такива имена са не само фирми в сферата на външната търговия, където може да има известна логика, но и в кварталните магазинчета и лавки.   Да не говорим за българската естрада! Чета в едни сайт, че „Bones“ (име на песента) на групата „Equinox“ e българската песен за  Евровизия 2018. А изпълнителите са: Жана Бергендорф и В. Михайлов (група „Сленг“); Г. Симеонов (Джей Джей); Джони Мануел и Трей Кембъл.  Ето това е чист български език, типични български имена, с които се представяме като народ пред Европа! Родна мила картинка!  Има редица сфери на дейност в обществото с особености на проявата на националния нихилизъм. Такава е сферата на бита, проявата на  .  Той е прикрит под маската на новости в модата и подражанието. Проявява се чрез предметите на бита (домашни уреди, покъщнина, подреждане на дома и облекло). В света почти всичко вече е глобализирано и уеднаквено. Изчезват националните мотиви в облеклото, в използваните домашни сервизи и домакински уреди. Изчезва и последната национална следа от домашната подредба на къщата (апартамента). В храненето, макар и по-бавно, но все пак забележимо намаляват традиционните български ястия, българската кухня постепенно се заменя с интернационална кухня. Изчезва дори традиционното национално българско кисело мляко. В домашната библиотека, ако я има, все по-малко са класическите и съвременните български книги. Стана мода българите и българските семейства в празничните дни и летните ваканции да пътуват и почиват предимно в чужбина, пренебрегвайки българските курорти и по този начин изнасят национален доход в чужбина.  се проявява на личностно-семейно и на бизнес равнище. В кръга на тези прояви са личните и фирмени спестявания в чужда валута, в чужди банки, извън България. По този начин се стимулира икономическото развитие на чужди страни. От този порядък са купуването в чужбина и особено в чуждестранните курорти на вили, къщи, апартаменти и др. Особена форма на национален нихилизъм е регистрацията и провеждането на бизнес в други страни, т.е. износ на капитали, при условие, че в България са най-ниските корпоративни данъци. Особено драстична форма са т.нар. офшорки, с цел избягване плащане на данъци в България, т.е. намаляване на възможностите на българската държава да развива родната им страна.  Подобна форма е регистрацията на български кораби под чужди флаг (т.е. в полза на други страни), с цел плащане на по-малки данъци на българската държава. Дори има износ на лекарства в други страни, когато за умиращи български пациенти няма лекарства. Като цяло българския бизнес в новите условия се оказа в значима степен антибългарски, т.е. работи предимно в свой егоистичен интерес и в интерес на чужди държави. има множество параметри. Някои от тях са преки, а други опосредствани.   За голямо съжаление безкрайните реформи в българското образование бяха насочени, предимно  под влияние на външни фактори, в две съдържателни посоки: отродяване чрез пренаписване на българската история и елиминиране на национално-патриотичната литература; принизяването на качеството и съдържанието на образованието така, че да се подготвят в училище предимно слабо образовани млади хора, които да извършват нископрестижни, предимно трудоемки дейности на физическия труд. А тези, които имат по-високо равнище на подготовка чрез елитните и частните училища и частните уроци да следват в западноевропейски университети и да останат там на работа.  , а не подражание на жълтото, пошлото, сензационното, чалгата и т.н.  Превръщането на културата в търговска дейност, почти ежедневното облъчване на младите с ниска художествена култура, кич, жълтина и порнография, принизява общото културно равнище на нацията. Типичен пример са масово излъчваните детски и юношески фирми и мюзикъли от типа на широко рекламирания американски мюзикъл „Спонджбоб Квадратни гащи“. Чрез масово тиражираните филми, игри, забави и други, децата и юношите се облъчват от някаква развлекателна, интересна американска действителност и неусетно се откъсват от българското. Сега четенето вече не е ценност. Не се четат дори класическите български и европейски литературни произведения. Четенето на българска литература, четенето на български език стана епизодично занимание. Измества се центърът при четенето, ползва се не знанието, не информацията, а жълтото, скандалното, сексуалното, криминалното.  се разраства с огромна сила. Голяма част от българите имат двояко отношение към спазването на българските закони. В тях те виждат почти изключително своите права, но в мнозинството случай дори не искат и да чуят за своите задължения и спазване на законовите правила. За повечето българи законът е „врата в голо поле“, през която само абдалите и будалите преминават. Неспазването на законите е нихилизъм към собствената държава. Но и нещо повече, българите в чужбина спазват в по-голяма степен законите и се подчиняват на въведените там правила, отколкото в България.  е присъщ на почти всички малки страни. Преклонението пред Великите сили винаги в новата история на България е било на мода. Но в съвременната българска история политическият нихилизъм вече е почти безкраен. Така е било преди и по време на двете световни войни, по време на „Студената война“ и сега е в най-робската си разновидност. След Жан Виденов всички български премиери са предварително съгласни с всякакви искания спрямо България и са готови на отказ от национални интереси, винаги са готови да направят това „което каже г-жа Меркел“ (позицията на Б.Б.). Поради такова нихилистично антибългарско поведение бяха затворени 4 реактора на АЕЦ „Козлодуй“ и България загуби милиарди. Поради такова робско поведение, под натиска на САЩ и ЕС, се отказахме от три изключително полезни за България проекта („Бургас-Александрополис“; АЕЦ „Белене“; „Южен поток“) в интерес предимно на други страни. Една българска министърка дори получи прозвището в Европа „Мадам Ес“, поради съгласието с всичко, което искат чуждите държави.  . Нали демокрацията е власт на народа! Кой попита българския народ дали иска да бъдат разграбени текезесетата, да бъдат унищожени фабриките и заводите, дали България да стане член на Европейския съюз, да стане член на НАТО, дали в България да има американски военни бази, дали България да участва в окупационни мисии в Ирак, в Афганистан и т.н., дали България да обяви Русия за враг (правителството Борисов-3), а Турция за приятел (Борисов 1, 2 и 3) и т.н.? Главна ценност била демокрацията? Коя демокрация? Тази на търговията със здравето на болните?  Чиновническо размотаване на гражданите ли? Повечето управляващи политици са се отчуждили от интересите на българския народ и само му правят мили очи преди избори.  Особено тежки поражения върху българщината, водещи в значима степен до отродяването е  . Този процес започва още от края на XIX век, когато се появяват най-различни оценки, много често крайно противоположни за дейността преди Освобождението за редица български революционери и просветни дейци. Много често тях са ги заклеймявали за различни действия или бездействия. Не са пощадени Левски, Ботев, Каравелов, Раковски. Този процес продължава и през първата половина на XX век. Дошлата на власт след Освобождението политическа класа, особено консерваторите (наследници на чорбаджиите) не могат да простят на революционерите борбата им за национално Освобождение. Част от интелигенцията, в стремежа да спечели слава и влияние, започва да прави „изследвания“ и публикува книги и статии с оплювателска насоченост срещу социално-революционното крило на поборниците за национално Освобождение. Какви ле не гнусотии се изписват дори за Ботев, Левски, Раковски и т.н.! В навечерието на Втората световна война и по времето на нея се появяват редица „изследвания“ и писания за произхода на българите и как нашия народ не бил славянски, а арийски или тюркски, само и само да няма нищо общо със славянските народи.  В края на XX век се започна  , съвременен историко-политически остракизъм. Пожален е само Левски. Всичко друго е подложено на оплюване, обругаване или на елегантна забрава, все едно, че не е съществувало. За много възрожденци се пише, само ако в тяхното творчество и дейност някой е открил някакви русофобски изказвания. От обучението по българска литература и история се извадиха почти всички произведения и автори писали в сферата на патриотично-революционната борба, социалните проблеми на българите, отношението към Русия. Изваждат се патриотични произведения от народното творчество, от творчеството на Петко Славейков и дори на Ботев и Вазов. Най-световно известния български политически деец, който бе знаме в борбата срещу фашизма в цял свят – Георги Димитров е непрекъснато пренебрегван и оплюван. Типичен български нихилистичен е примерът с попречването на Ирина Бокова да стане генерален секретар на ООН. И то само и само да няма успял българин в световен мащаб.  Не по-малко значимо е  . Започна да се премълчава съществуването на фашизъм в България и огромният брой негови жертви. За социализма започна да се пише само отрицателно. Дори вече не пишем за турско робство, а за някакво османско присъствие и т.н. Комунистофобията достигна дори до учебниците в IV клас.   Значима проява на български национален нихилизъм е  . Примерите са много, но ето един драстичен случай. Една прекрасна априлска вечер в двора на училището във варненското село Царевци един десетокласник, пред група връстници, сваля поставеното на козирката на входа на училището българското национално знаме. Счупва дръжката, а след това запалва знамето. И никой от останалите ученици не го възпира. В пресата, телевизиите и вестниците бяха показани и редица случаи на подигравателно отношение към портретите на български възрожденци, включително и на Левски. И никаква значима обществена реакция!   Крайната фаза на българският национален нихилизъм е   Този процес е повсеместен, има го в цял свят. Той е продукт на политическо-икономическата доктрина на глобализма и неолиберализма, на англо-саксонския начин на живот и поведение (т.нар. „евроатлантически ценности“), но с особена сила се проявява в България. Той, до голяма степен, е резултат от скритите и явни антибългарски внушения на телевизия, интернет, кино, мода, естрада и реклама. Компютрите и интернет създадоха нов свят, по същество нова култура на живот. Глобалният свят е възможен само на основата на принизяването на националните държави. И не случайно вече има повече власт на наднационални структури и закони.  Особено значима проява на отродяването и нихилизма е  . Отказът от защита на държавните интереси проличава при подписването на почти всички международни документи и при почти всички гласувания в органите на Европейския съюз.  Подобен е случаят с подписването на Лисабонската конвенция. Почти всички страни от ЕС я подписаха с особени съображения в защита на свои национални интереси. Българското правителство я подписа без защита на нито един български интерес. Такъв е случаят и с подписването от правителството на Борисов Истанбулска конвенция. Защитата на ратифицирането ѝ издава желанието за отказ от български национален суверенитет. Предвидената в нея наднационална комисия GREVIO (неизборен орган, съставен неясно от кого, как и от какви „експерти“) може да отменя суверенни български правителствени и парламентарни решения и действия. Поддръжници на такъв начин на отказ от суверенитет се оказаха депутатите в Европейския парламент, министри, национален омбудсман и т.н. Подобен пример е Спогодбата за правно сътрудничество със САЩ, която позволява разправа от американски съд над български граждани, дори постоянно пребиваващи на българска територия. Приоритетът на чуждите интереси над собствените национални интереси води до усилване на отродяването.    България са намира не само в демографска катастрофа. Има опасност в нашата страна да започне да се формира нов народностен тип – антибългари и българофоби. Вижте обезобразените плакати на кирилицата пред Народния театър „Иван Вазов“ в дните около 24 май!    Някои твърдят, че в България всичко е наред. Казано честно, нищо не ни е наред. Българите сме затрупани от лавината на отродяването и българския национален нихилизъм. Но те не са причината за бедствията на българите и опасността от изчезване на България. Главната причина е икономическата разруха на страната, огромната бедност, престъпност, корупция и чиновнически безобразия. Тази нихилистична лавина може  и да не отнесе България и българите.   Движението по тези два пътя изисква политическа смелост, кураж и народополезна предприемчивост, а не егоистични лични интереси, не патриотарство, а истински български патриотизъм от политическата класа и от целия народ.      ", "date": "2018.06.11", "title": "Лавината на българския национален нихилизъм"}
{"url": "http://www.classa.bg/%D1%81%D0%B2%D1%8F%D1%82/item/382918-%D0%BF%D0%BE%D0%BB%D1%81%D0%BA%D0%B8-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D1%81%D0%BF%D0%B0%D1%81%D0%B8-%D0%BA%D1%80%D0%B0%D1%81%D0%B8%D0%B2%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D1%81-%D1%82%D0%BE%D1%87%D0%B5%D0%BD-%D1%88%D1%83%D1%82", "text": "Защитникът на полския национален отбор, Михал Пазан, трябваше да покаже рефлексите си, за да спаси интервюиращата го красива журналистка. Тя за малко щеше да бъде смазана от внезапно паднал прожектор по време на снимките. „Пазан е защитник на националния отбор и на красивите жени\", единодушно решиха интернавтите. Феновете на Полша получиха нагледно доказателство, че рефлексите на играча са отлични, което е \"добър знак\" за предстоящото световно първенство в Москва.", "date": "2018.06.11", "title": "Полски футболист спаси красива журналистка с точен шут"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/382914-%D1%80%D0%B5%D0%B4%D0%BD%D0%BE-%D0%BB%D0%B8-%D0%B5-%D0%BD%D0%B8%D0%BD%D0%BE%D0%B2%D0%B0-%D1%81%D0%B0%D0%BC%D0%B0-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%B0-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA", "text": "Тези дни пресцентърът на БСП ни сюрпризира с една снимка и две изречения. От текста се разбираше, че Корнелия Нинова се е срещнала с американския посланик Ерик Рубин на “Позитано” 20 по негово желание.   е следващото изречение.   И дотук!   Нищо повече!   Дали това е истина или не – вероятно може да каже единствено някоя врачка!?   Въпреки това обаче, нещо в мизансцена на снимката ме накара да се запитам дали от “Позитано”-20 ни съобщават всичко!? Защото в пратеното съобщение има  един очевиден гаф . Той така се набива на очи, че трябва известно време да бъде осъзнат.   Нинова е сама на срещата! До нея има само преводач.   А това е грубо нарушение на всички политически правила и протоколи, по които функционират партиите и държавните структури. Защото на среща от такъв вид до нея  задължително трябва да има поне още един представител на ръководството на партията. Това е дипломатически, политически и морален протокол!   Забележете, че Рубин е с преводач, но и с още един представител на посолството до него.   Нинова  обаче, се държи като едноличен собственик на партията, като основен акционер на левицата и  напълно е игнорирала политическия протокол!   В очите на американския дипломат това е изглеждало така –  “договаряме се с Нинова и партията ми е в кърпа вързана” . Защото случката е демонстрация на тотален лидерски монопол и на шокиращо несъобразяване с етикета и правилата.   И сега, дори и да искаме, няма как да знаем  Нинова какви ангажименти е поела към Рубин, какво са обсъждали точно и в каква схема е била набутана БСП!?   Можем обаче да предположим друго – узурпирайки напълно тази среща,  Нинова е била в състояние да предложи левицата на тепсия на американския посланик , без да има кой да я спре, кой да я контролира, кой да я предупреди. БСП ЕООД!   И се опасявам, че като едно нищо  сме били пуснати на геополитическата борса , без някой да ни пита, без някой да се съобрази, без някой да е наясно с нашите цели и амбиции.   Начело имаме дама, която иска да стане премиер и е готова да сключи дори сделка с дявола, за да осъществи този си план. Ето защо не са й били необходими свидетели на срещата с американеца.   Тя не иска да дели власт!   Ние днес сме сведени до една свръхамбиция, която е готова да гази правила, смисъл и политически здрав разум, за да начеше егото, си. Ето колко потискаща е ситуацията!!!    ", "date": "2018.06.11", "title": "Редно ли е Нинова сама да се среща на четири очи с американския посланик?"}
{"url": "http://www.classa.bg/%D1%81%D0%B2%D1%8F%D1%82/item/382906-%D0%B3-7-%D0%BD%D0%B0-%D0%BF%D1%8A%D1%82-%D0%B4%D0%B0-%D1%81%D1%82%D0%B0%D0%BD%D0%B5-%D0%B3-6,-%D1%81%D0%BB%D0%B5%D0%B4-%D1%80%D1%83%D1%81%D0%B8%D1%8F,-%D1%89%D0%B5-%D0%B3%D0%BE%D0%BD%D1%8F%D1%82-%D0%B8-%D1%81%D0%B0%D1%89%E2%80%A6", "text": "Американският президент Доналд Тръмп нареди на своите представители да не подписват заключителната декларация след приключването на срещата на Г-7, която се проведе в Канада. Той заяви това в „Туитър“.     „Заради лъжливите изявления на Джъстин (канадския премиер, Трюдо – бел. ред.) на неговата пресконференция и заради факта, че Канада налага високи мита спрямо американските фермери, работници и компании, наредих на американските представители да не одобряват комюникето, защото ние обсъждаме въвеждането на мита върху колите, наводнили пазара на САЩ“, заяви президентът Тръмп.     Той посочи, че канадският премиер е бил „кротък и мек“ по време на разговорите. Но след като стопанинът на Белия дом е излетял за Сингапур, Трюдо е заявил, че „американските мита са били оскърбителни“. „Това е много непорядъчно и нерешително“ от негова страна, заяви Тръмп.   Според него американските мита са отговор на канадските данъци в размер на „270% върху млечната продукция“, внасяна от САЩ.   По-рано Трюдо обяви, че членовете на Г-7 са успели да съгласуват заключително комюнике след приключването на срещата на най-развитите държави в света. „Ние излязохме със заключителна декларация от името на всички държави“, каза канадският премиер, говорейки за резултатите от срещата на най-високо ниво.   Трюдо добави, че с „абсолютна сигурност и твърдост ще се придвижим с ответни мерки на 1 юли, прилагайки еквивалентни тарифи на тези, които американците имат“, защото „канадците сме учтиви и разумни, но няма да бъдем мачкани“.   В Г-7 влизат Великобритания, Франция, Германия, САЩ, Япония, Италия и Канада.   Американският президент Доналд Тръмп „унищожи“ доверието между Европа, като се отказа от съвместното комюнике след срещата на върха на Г-7, написа в отговор в „Туитър“ германският външен министър Хайко Маас.   „Можете да унищожите невероятно много доверие много бързо с едно туитване. Това прави още по-важно Европа да се изправи и да защитава интересите си още по-настъпателно“, коментира Маас, добавяйки, че „Обединена Европа е единственият отговор на Америка на първо, място“.   В рамките на разразилата се буря в отношенията ЕС и САЩ покрай срещата на Г-7 и канадският премиер Джъстин Трюдо стана мишена на атаки. Трюдо „ни заби нож в гърба“ на срещата на върха на Групата на седемте, заяви икономическият съветник на Белия дом Лари Къдлоу в неделя.„Той направи много лоша услуга на цялата Г7.“  ", "date": "2018.06.11", "title": "Г-7 на път да стане Г-6, след Русия, ще гонят и САЩ…"}
{"url": "http://www.classa.bg/%D1%81%D0%B2%D1%8F%D1%82/item/382907-%D0%BA%D0%B0%D0%BA%D0%B2%D0%BE-%D1%81%D0%B8-%D0%BE%D0%B1%D0%B5%D1%89%D0%B0%D1%85%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD", "text": "Вчера от Пекин руския президент съобщи за сключването на наистина впечатляваща сделка с Китайската народна република в сферата на “мирното” използване на ядрената енергия. Детайли за нея можете да видите в краткото видео (0:45 мин.) по-долу. \r\n   Близкостоящ до двамата лидери преводач, пожелал да остане анонимен, потвърди, че Си Дзинпин е добавил с по-тих глас: “Даже вече им изпратих (на българите) един партиен секретар, да им се прави на инвеститор”. Кой и какъв е въпросният другар можете да видите на второто видео, по-долу. \r\n   \r\n   Най-краткия коментар по повод обещаното от Путин към Китай е, че е прекалено оптимистично. В казаното от руския президент има само ДВЕ конкретни числа. ДВА блока във вече действащата АЕЦ “Тянван” и ЕДНА нова АЕЦ. Нищо повече! Нито срокове, нито цени, нито мощности. Това доста ми напомня големия “шлем” на доносник Гоце Първанов, по време на посещението на Владимир Путин у нас, през 2008-ма година. Резултат – кръгла НУЛА. Въпреки това ще продължим да следим руско-китайското сътрудничество в областта на “мирния”, атом. \r\n   Струва си да видите двете видеа, особено първото, което е на оригинален руски език, но с български субтитри. \r\n     \r\n", "date": "2018.06.11", "title": "Какво си обещаха Владимир Путин и Си Дзинпин"}
{"url": "http://www.classa.bg/%D1%81%D0%B2%D1%8F%D1%82/item/382908-%E2%80%9C%D0%BC%D0%B0%D1%84%D0%B8%D1%8F%D1%82%D0%B0-%D0%BD%D0%B5-%D0%B5-%D1%81%D0%B0%D0%BC%D0%BE-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0,-%D1%82%D1%8F-%D0%B4%D0%B5%D0%B9%D1%81%D1%82%D0%B2%D0%B0-%D0%B2-%D1%86%D1%8F%D0%BB%D0%B0-%D0%B5%D0%B2%D1%80%D0%BE%D0%BF%D0%B0%E2%80%9D", "text": "Мафията не е само италианска, а има тенденция към глобализация и разпространяване в Европа, заяви днес ръководителят на италианската антимафиотска дирекция генерал Джузепе Говернале, цитиран от Франс прес, съобщи БТА.     На среща с чуждестранни журналисти в Рим той отбеляза, че организираната престъпност е в процес на преместване в чужбина и се глобализира.   Сицилианската мафия коза ностра винаги е присъствала в САЩ, Канада и Австралия, но калабрийската мафия ндрангета също вече е там и нейното влияние се подценява, а тя всъщност е изключително могъща организация.     Мафиотските организации имат разклонения навсякъде по света, но ндрангета възпроизвежда в чужбина калабрийските си структури, посочва Говернале.   В Марсилия калабрийската мафия разполага с организирани структури, ползващи се с определена автономия, а в Брюксел тя «не купува недвижими имоти, а цели квартали», каза антимафиотът.   Коза ностра днес изпитва големи затруднения в организационен план, след като понесе няколко доста тежки удара.   По-голямата част от ръководителите й на определено ниво бяха арестувани, с изключение на Матео Месина Денаро, когото антимафиотската дирекция обаче не счита за върховен ръководител на организацията.   Смъртта на бившия й бос Тото Риина в затвора през 2017 г. може да подтикне коза ностра към избиране на нов бос, предупреждава Говернале.   Коза ностра беше отслабена, но «за съжаление условията, свързани със средата й, които позволяват нейното развитие, все още съществуват», признава, той.   «Мафията ще бъде надвита от армия от начални учители», казва антимафиотът, цитирайки италианския поет и писател Джезуалдо Буфалино, починал през 1996 г.  ", "date": "2018.06.11", "title": "“Мафията не е само италианска, тя действа в цяла Европа”"}
{"url": "http://www.classa.bg/%D1%81%D0%B2%D1%8F%D1%82/item/382909-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D0%BF%D0%BB%D0%B0%D1%88%D0%B8-%D0%B0%D0%B2%D1%81%D1%82%D1%80%D0%B8%D1%8F-%D1%81%D1%8A%D1%81-%D1%81%D0%B2%D0%B5%D1%89%D0%B5%D0%BD%D0%B0-%D0%B2%D0%BE%D0%B9%D0%BD%D0%B0", "text": "Турският президент Реджеп Ердоган заплаши Австрия със свещена война. Ердоган остро разкритикува решението на Австрия да затвори джамии и да изгони финансирани от Турция имами, определяйки решението като антиислямско, информира АФП.     Държавният глава на Турция обеща да предприеме действия. “Тези мерки, предприети от канцлерът на Австрия, страхувам се, че водят света към война между кръста и полумесеца”, каза Ердоган по време на реч в Истанбул. По-рано тази седмица австрийското правителство съобщи, че може да изгони до 60 финансирани от Турция имами и техните семейства, а също така ще затвори седем джамии заради разпространение на “политически ислям”.      Решението разгневи Анкара. В предизборната си реч Ердоган заяви още: “Те съобщиха, че ще изритат нашите религиозни хора от Австрия. Мислите ли, че няма да реагираме, ако направите такова нещо”. “Това означава, че ние ще трябва да направим нещо”, добави той, но не обясни. В Австрия живеят около 360 000 граждани от турски произход, от които 117 000 са с турски паспорти.", "date": "2018.06.11", "title": "Ердоган заплаши Австрия със свещена война"}
{"url": "http://www.classa.bg/%D1%81%D0%B2%D1%8F%D1%82/item/382910-kurier-%E2%80%9C%D1%80%D0%B0%D0%B7%D0%B1%D0%B8%D1%82%D0%B0%D1%82%D0%B0%E2%80%9D-%D0%B5%D0%B2%D1%80%D0%BE%D0%BF%D0%B0-%D0%B5-%D0%B1%D0%B5%D0%B7%D1%81%D0%B8%D0%BB%D0%BD%D0%B0-%D0%BF%D1%80%D0%B5%D0%B4-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D0%B8%D0%BB%D0%BD%D0%B0%D1%82%D0%B0-%D1%80%D1%83%D1%81%D0%B8%D1%8F", "text": "Първото пътуване на Путин зад граница след преизбирането му — това е «малък, но все пак е символ», пише журналистът от Kurier Хелмут Брандтштеттер.   Визитата на Путин във Виена е посветена на 50-та годишнина от доставката на руски газ в Австрия, във връзка с това австрийското правителство се въздържа от критика по адрес на руския президент, пише изданието.   «Русия на 60 % живее за сметка на нефта, газта и въглищата, нейната способност за иновации е малка, но политическата власт на Путин е несъкрушима.     Тя е основана на величие, глобално влияние и националистически наратив», отбелязва авторът.   Според Брандщетер, Русия никога няма да доминира в Европа икономически, във военен план — трудно, затова пък Путин разширява политическото си влияние.   Изявлението на президента на Русия пред австрийските журналисти за това, че той няма интерес от разкол в Европа, «заслужава такова доверие, каквото уверенията му, че в украинския конфликт руските войници са там, защото вероятно са в отпуск», счита авторът.   «Логичната реакция» на европейците би била проста, ако те свързваха своята икономическа сила и способността си към иновации с политическа воля.   ЕС трябва да запази диалога с Русия, но историята на студената война ни показва, че Москва възприема сериозно само тези политици, които имат стратегия и действат уверено.   «Авторитарните лидери не презират никого така силно, както нерешителните хора без план.   Путин, разбира се, презира и европейските десни, които му се възхищават», твърди авторът.   Според него, провалът на европейците политици се заключава в това, че те «вече не могат да обяснят на хората такива норми и ценности, като демокрация и права на човека».   ЕС трябва отново да заеме позицията си, ако иска някой да го възприема, сериозно.   В противен случай Европа я очаква разкол, а икономически успешните страни ще бъдат принудени да правят това, които поиска «политически силната, но икономически слабата Русия», резюмира авторът от Kurier.  ", "date": "2018.06.11", "title": "Kurier: “Разбитата” Европа е безсилна пред политически силната Русия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/382911-%D1%81%D0%B2-%D0%B0%D0%BF%D0%BE%D1%81%D1%82%D0%BE%D0%BB-%D0%B2%D0%B0%D1%80%D1%82%D0%BE%D0%BB%D0%BE%D0%BC%D0%B5%D0%B9-%D0%BE%D1%82-%D0%B4%D0%B2%D0%B0%D0%BD%D0%B0%D0%B4%D0%B5%D1%81%D0%B5%D1%82%D1%82%D0%B5-%D0%B0%D0%BF%D0%BE%D1%81%D1%82%D0%BE%D0%BB%D0%B8", "text": "Свети апостол Вартоломей се смята от някои църковни историци за едно и също лице с Натанаил, когото   довел при Иисуса Христа. Вартоломей бил в числото на  , които вървели подир Иисуса Христа и на които Господ дал сила да изцерява болести и да правят чудеса чрез Неговото име.   След  , когато апостолите тръгнали да проповядват Евангелието, на Вартоломей се паднал жребият да отиде в източните страни, където отишъл и апостол Филип.   Веднъж, когато те проповядвали отделно в градовете на Мала Азия, Вартоломей получил откровение, че Филип търпи притеснения и оскърбления, и Господ му заповядал да отиде и да му помогне. Вартоломей се вслушал в това внушение и оттогава вече не се разделил с Филип до смъртта му и делил с него трудове и опасности. Те били придружавани от Филиповата сестра Мариам. Всички те усърдно проповядвали словото божие и с търпение понасяли гонения и страдания.     Във Фригийския град Йерапол, където апостолите отвърнали много езичници от идолопоклонство, идолските жреци възбудили против тях властта и народа, и поискали тяхното смъртно наказание. Св. апостоли били разпънати на кръст. Но изведнъж се появила страшна буря със земетресение. Изплашеният народ настойчиво искал освобождаването на мъчениците.   Престарелият Филип вече предал душата си Богу, като се молел за своите мъчители, а Вартоломей бил снет от кръста още жив. Той заедно с Мариам погребал тялото на апостол Филип, след това кръстил повярвалите, поставил за епископ благочестивия старец Стахий и след няколко дни напуснал Йерапол, като посетил Индия - както говори преданието - и превел Евангелието на индийски език. Историкът Евсевий Кесарийски разказва, че знаменитият учен Пантен донесъл в Александрия евангелие, намерено от него в Индия, което предполагат, било занесено там от св. ап. Вартоломей.   След това апостол Вартоломей посетил Армения, където обърнал към християнството много езичници и чрез Божията сила правел чудеса. Дъщерята на царя била много болна. Св. Вартоломей я изцерил и царят от благодарност му пратил няколко камили, натоварени със скъпи дарове. Апостолът върнал всички тия дарове, като казал:   - Не с тия неща аз търгувам, но гледам да придобия човешки души. Ако тях придобия и ги представя на Господа, то добър търговец ще бъда пред Него.   Царят приел свето кръщение. С него се кръстили и голям брой негови поданици.   В град Албанопол идолските жреци подбудили против ап. Вартоломей жителите. Апостолът бил разпнат на кръст с главата надолу; одрали му кожата и му отсекли главата с меч. Християните снели от кръста тялото на апостола и го поставили в оловен ковчег.   По-късно мощите на св. апостол Вартоломей били пренесени в неополитанския град Беневент, а след това в Рим. Пренасянето на мощите на св. Вартоломей се празнува на 25 август.", "date": "2018.06.11", "title": "Св. апостол Вартоломей от Дванадесетте апостоли"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/382912-11-%D1%8E%D0%BD%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1496 г. - Завършва второто пътешествие на Христофор Колумб през Атлантическия океан.   1580 г. - Испанските конкистадори основават Буенос Айрес.   1770 г. - Английският мореплавател Джеймс Кук открива Големия бариерен риф край Австралия.   1901 г. - Нова Зеландия анексира островите Кук.   1937 г. - Голямата чистка: По нареждане на Йосиф Сталин в Съветския съюз са екзекутирани осем високопоставени военни, осъдени по измислени обвинения в антисъветска дейност.   1940 г. - Втората световна война: Британските сили бомбардират Генуа и Торино в Италия.   1940 г. - Втората световна война: Проведена е първата атака на италианските въздушни сили на о. Малта.   1942 г. - Втората световна война: САЩ решават да окажат материална помощ на СССР чрез договора „Заем-Наем\".   1975 г. - Приета е конституцията на Република Гърция.   1985 г. - Спускаемият модул на съветския космически апарат Вега 1 изследва атмосферата и повърхността на Венера.   1987 г. - Маргарет Тачър е избрана за трети пореден път за министър-председател на Великобритания.   2001 г. - Силвио Берлускони встъпва повторно в премиерска длъжност.   2002 г. - Симеон Сакскобургготски е избран за Член на академията за науки на най-стария университет в света - Болонския университет.   2004 г. - По време на мисията на Касини-Хюйгенс орбиталният модул Касини прави първите близки наблюдения на спътника на СатурнФеба.   2010 г. - В Република Южна Африка започва Световно първенство по футбол 2010, което е първото Световно футболно първенство в африканска държава.  ", "date": "2018.06.11", "title": "11 юни, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/382913-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%82%D0%BE%D0%BC%D0%BE%D0%B2-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%B0-%D0%B7%D0%B0%D0%BE%D0%B1%D0%B8%D0%BA%D0%BE%D0%BB%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "„Национален граждански форум“ не е партия, а по по-скоро съюз – обединение на политически партии, граждански сдружения, неправителствени организации, бизнес организации, бизнес сдружения, които се обединяват, запазвайки своите регистрации, в единна платформа и около една програма, която наричаме „Програма за ускорено развитие“.       Това каза за БНР професор Александър Томов от новата политическа формация. Макроикономистите, създали програмата, твърдят, че държавата може да постигне 6-7% растеж по примера на Румъния и други страни в Азия в Европа.   “Смятаме, че има условия за това, което ще ни позволи да вдигнем доходите значително – почти по два пъти.   Два пъти като увеличиш растежа, естествено получаваш милиарди като приходи.   В крайна сметка това позволява да се качат и пенсиите 2 пъти за кратък период от време и, съответно, да скачат и заплатите”.   По последни проучвания 37% от избирателите искат да гласуват за алтернативни, защото настоящите „по някакъв начин са част от това изоставане“, каза ученият, който коментира данните за устойчивия икономически ръст така:   „Ако увеличете с 3% или дори с 4% при много ниска база, дори 0,5% да е растежът в Германия прирастът ще е много по-голям.   През 2007 година България произвежда от около 2500 евро на човек от населението.   Сега, след доста години при „висок растеж“, произвеждаме някъде 6500, а по програмите на кабинета ще привеждаме 8000 евро на човек от населението някъде около 2021 година.   Европа в този период, с много по-нисък растеж е добавила не 4000 евро, а 20 хиляди евро. Оттук се получава това, че всички доходи при нас потъват спрямо тези на Запад и ние се топим като нация.   За да догонваме, ни трябва минимум 5%. Казвам го като професор по макроикономика, а за да постигнем изпреварващо развитие – 6- 7%“.   Хората се спасяват поединично на Запад, но това става като намират работа на ниско ниво и на цената на „загуба на национален потенциал в огромни мащаби“, каза ученият.   „Само преди пет години сме имали 3 520 000 заети по трудови правоотношения.   В момента са 3 170 000.   Ако продължава така, само след пет години пенсионерите и работещите ще се изравнят. А това означава бедност , стратегическа. И тук, понеже територията е прекрасна, времето е хубаво, климатът е чудесен, ще се настанят други“.   От Симеон Сакскобургготски досега 15 души управляват властта в България, коментира ученият.   Традиционните партии в Европа си отиват, убеден е той. Томов даде за пример ПЕС, която е загубила 24 последователни избора. Изключително навлизане на националистически, ксенофобски и полутоталитарни структури има в ЕНП допълни той и нарече това „криза на самото настроение в Европа“, заради което новото формирование търси общ европейски фронт срещу явлението.   „Европа се нуждае от политическото обновление. Вземете България! Могат да я управляват, които са, още 20 години и резултатите ще си бъдат същите, поради факта, че във властта навлязоха хора, които са, като правило, средно образовани хора. Елитът на българските университети беше изтласкан от властта. Умните българи ги няма! Управляват хора, които ходят след събитията. Ние пропуснахме не само проектите, които ни заобикалят, без изключение, нас ни заобиколиха парите на света“   Формацията е разработила детайлно 37 проекта, зад които са убедени, че стоят „поне 5 милиарда евро чужди инвестиции годишно“, което може да промени облика на страната. В програмата е записано и как да бъдат осигурени 2 млрд. лева за армията. Около 9 милиарда дотук лева са загубите от за България от пропуснатите проекти „Южен поток“ и „Белене“.   Възстановяването на проекта за АЕЦ, според учения е „правилно“, но „ужасно трудно“, тъй като ще е необходима поне една година за да бъдат направени нужните остойностявания. Томов прогнозира нови национални избори догодина. От началото на годината досега има 48 или 49 протеста и никой от тях не е организиран от партия, коментира той.   „Всеки от нас – ние двамата и още 40 – 50 човека, които бяха в новото ръководство, ще подпишат един Кодекс на честта. Ще ви го дадем другата седмица или по-другата. Там пише всичко – трябва да докажеш че не си ощетявал тази държава с нищо, че си плащаш данъците… Трябва да докажеш че си порядъчен гражданин, за да искаш да оправиш държавата“.     Председателят на Европейската асоциация за защита на правата на човека в България Румяна Дечева допълни: „Това е една от нашите характеристики в Европейския съюз – бедността, а тя директно влияе върху правата на човека. “Има едни тенденции, които са общи европейски. В южния пояс на ЕС имаме обедняване, за което не се говори кой много. Уж навсякъде посоката е правилна, но младежката безработица е много висока, а перспективата за младите – такава, че те всички се оглеждат за някъде и ЕС спира да бъде, притегателен.    В различни анализи за състоянието на демокрацията и за състоянието на свободата на медиите на информираността, ние виждаме, че от Югоизточна Европа ние попадаме в една и съща група, имаме доста общи характеристики и една от тях е, че имаме доста ниска политическа култура“.", "date": "2018.06.11", "title": "Александър Томов: Парите на света заобиколиха България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/382905-%D0%B0%D0%BD%D1%82%D0%B8%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B7%D0%BC%D0%B8%D1%8F%D1%80%D0%BD%D0%B8%D0%BA-%D0%B1%D1%85%D0%BA-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0-%D1%82%D1%8A%D1%80%D0%BF%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B0%D1%80%D0%BE%D0%B4%D0%B0-%D1%81-%D0%BE%D1%82%D0%B2%D1%80%D0%B0%D1%82%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%B8-%D0%BD%D0%B0%D0%B3%D0%BB%D0%BE%D1%81%D1%82", "text": "ШАМПИОНИ ПО НЕПРИЛИЧИЕ     И дори не се усещат, колко смешни стават с тази Деси!   Комюникетата за нея са като за кралска снаха – пък тя, всъщност, е булка на Пастирка.  Обаче не мирясват – чудя се, как още не са открили специална рубрика, в която възторжената Петя Д. да следи всяко вдишване на синоптичката.   Подозрително е – освен, че е нелепо – старанието, с което уж сериозни медии обглеждат всяка крачка на клетата Деси.  А трябва да внимават, защото може да й развият чивията, както се случи навремето и с Пастирката.  Медиите имат сериозна вина роля за неговото вдетиняване в ролята на световен политик.   В случая с Деси, всяко приличие е подминавано от медиите като нещо ненужно.  Ровят се във всевъзможни подробности – а и Пастирката и неговата/нейната фея сами ги подтикват към едно разпасано любопитство.  Народът има една поговорка за късните любови: „Стар боклук, като се запали, зле гори“ – грубичък намек, но точен.  Но и тогава трябва да има, все пак, някаква въздържаност – пали си боклука скришом, не се натискай пред хората на лондонското летище, примерно.  Късният мачо/бивша Пастирка не спазва обаче никакви правила – довчера се напъваше, че е президент, днес иска да го схващат като Любовник.   Двойката няма нищо против да обсъжда всякакви интимности с всеки, който има желание да ги научи – само дето още не ни е представила сочни подробности за свещеното зачеване.  Нелепо, обаче напълно по вкуса дори на някои медии, които иначе примират да ги вземат за сериозни.   А, всъщност, ако се вгледаме в Деси, без усилия ще схванем, че си имаме работа с едно най-обикновено момиче – симпатично, но напълно незабележително, което досега е правило впечатление единствено с рокличките си – пък и какво друго да ти е интересно в една синоптичка, по дяволите.  Обаче сега вече я представят и като журналистка, така е тук – ставаш Дулсинея на някоя Пастирка, и веднага те произвеждат в журналист, дават ти рубрика в национална телевизия.   Ясно е, че приличието отдавна липсва в хаврата, която у нас минава за политика – и, следователно, и в „официалните“ медии – те са вече само шлейфа на политиката, един придатък към нея.  Отминаха времената, в които телевизиите – у нас – не огласяваха покорно политиката, ами направо я правеха.  Сега са нейни послушници, нищо повече.  И като такива покорно приемат стандартите на неприличие, които властват в нея.   Ако не беше така, нямаше да се занимават като видиотени със сапунката „Пепеляшка и нейната Пастирка“.  Вместо това, щяха да разчоплят приноса на Пастирката в унижението, на което подложиха Бойко в Москва.  То в немалка степен се дължи и на налудните русофобски изхвърляния на Пастирката.  Брутално е да забравяш това – и да си заровиш носа в сватбената рокля на Десито.   Мистерия е пълното амнистиране на Пастирката от някои медии.  Ако имаха някаква представа от приличие, те щяха да се сетят поне за най-сочните издевателства, на които подложи обществения слух тази особа.  Забравихте ли, че той, примерно, щеше да направи пълна ревизия на приватизацията – обеща го пред Би Би Си?  Да не говорим за останалите му изхвърляния.   Какво се метнахте сега в обятията му?  Каква е цената на тази забрава – поне я кажете, за да видим, колко струвате.   Не е възможно вестник, който има претенции, да ни занимава с идиотщината, че Пастирката щяла да присъства на раждането на детето си, да е живо и здраво.  Би било интересно, ако самият той щеше да ражда.   Неприличието извира отвсякъде.  Вече стана дума за екзалтациите около Пенка – и накрая нейният проблем стигна до Европейския Парламент – ех, Гордост Българска.  А публиката си въобразяваше, че сме спечелили овациите на Чорбаджиите от Брюксел заради нашето Председателство и специално заради усилията на Председателя.  А то, какво излезе –разменяме цяло Председателство срещу една крава…   И докато ви пращах тази дописка, видях по телевизията две неща.  Някакъв велосипедист нарязал гумите на линейка /?!/, понеже била спряла на вело-алея, докато лекарят помагал на пациент в криза. А Някакво Нещо от гей-парада се изцепи, че Те /!?/ са България.   Предизвикателната диващина извира отвсякъде – и се храни и от неприличието на такива като Пастирката.   ***     ЗА „РАСИЗМА“ НА СВЕТЛАНА  След като от години чакаме някой властник да каже нещо за Циганското Надигане, най-после се обади съпругата на един от тях – Светлана Дончева.  Пак е нещо.  Как да не се сетим за думите на Йосиф Хербст, който пише, че в първите дни на сръбско-българската война, когато сърбите напредват, единственият мъж в София е Екатерина Каравелова, която обикаля с файтон първите ни мъже, за да ги побутва.   Войната на циганите отдавна е в ход – само дето не е официално обявена.  Също толкова отдавна е съпроводена с позорни – и нарочни! – ритуали: поругаване на портрети на Български Светци, на гробища и пр.  Това са разветите знамена на Циганското Надигане.   Но Властниците мълчат и мълчат – окончателно оварвариха циганите и сега подло ги използват по време на избори.  И така ги поощряват да смятат, че Българският Властнически Морал е окончателно загнил. Прави са.  Но кални пръски от това убеждение полепват по всички нас…   Поздравления за Светлана Дончева – за искреността и за куража й да преодолее задръжките си като съпруга на вицепремиера Дончев.  Поздравления и за него, че защити позицията й.  Сега обаче трябва да предизвика, поне в кабинета, един дебат за Циганското Надигане.   Никога няма да се справим с тази язва – докато „сериозни“ вестници пишат, че Светлана Дончева е „забъркала расистки скандал“.  А Българският Хелзинкски продължава да провокира търпението на Народа с отвратителната си наглост.  От този антибългарски змиярник поискали от Дончев да се разграничи от съпругата си.   Вторият фотос /с поругателите/ по-горе е тяхното знаме, тяхната библия…   А телевизиите продължават да си губят времето с инфантилни „разследвания“ за кравата Пенка.  Крайно време е да обърнат внимание на другите Пенки.   Ще бъде любопитно да чуем, какво мислят министрите на Бойко за фразата на Светлана Дончева – „Морковите за циганите са на свършване, време е за тоягата“.  Поне този отговор да ни дадат.   Напразни надежди.  Ще се получи репортаж от Нямата Обител – няма за Съдбовните въпроси.   Един от вицепремиерите на Бойко влезе във властта с антициганската си риторика.  Сега предпочита друго: да се прави на Батман/Шумозаглушителя в Слънчев бряг.   Другият вицепремиер– уж войвода – направо нахлупи феса: той пък преговаря турски изтребители да извършват операции над българското въздушно, пространство.   Пред тия и гей парадът започва да изглежда прилично.  ", "date": "2018.06.11", "title": "Антибългарският змиярник БХК продължава да провокира търпението на Народа с отвратителната си наглост"}
{"url": "http://www.classa.bg/%D1%81%D0%B2%D1%8F%D1%82/item/382904-%D1%81%D1%82%D1%80%D0%B8%D0%BF%D1%82%D0%B8%D0%B7%D1%8C%D0%BE%D1%80%D0%BA%D0%B0%D1%82%D0%B0-%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D1%8A%D1%82-%D0%B5%D0%B4%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BE%D1%82%D0%BF%D1%80%D0%B5%D0%B4%D0%B8-%D1%82%D0%BE%D0%B2%D0%B0-%D0%B4%D0%B0-%D0%B5-%D0%BC%D0%BE%D0%B4%D0%B5%D1%80%D0%BD%D0%BE", "text": "Чували ли сте онази история за политика и стриптизьорката? Не, не тази на Доналд Тръмп и порнозвездата Сторми Даниълс.   Много преди американският държавен глава да хвърли око на Сторми, нацията става свидетел на аферата на губернатора на Луизиана Ърл Лонг и балтиморската кралица на бурлеската Блейз Стар, която наричат \"Мис спонтанно възпламеняване\".   През 1959-а Ърл К. Лонг кара третия си мандат на губернаторския пост.    Той е популярен, особено сред бедните бели и чернокожи граждани и работи усърдно, за да излезе от сянката на вече покойния си брат Хю.   Политиката му има твърде малко прилики с тази на Тръмп. Лонг облага нефтените компании да плащат за изграждането на нови пътища, купува учебници и топъл обяд за учениците, строи университети и обгрижва чернокожите избиратели в Луизиана. Въпреки този публичен облик, той е известен със своята ексцентричност, дързък език и агресивно отношение към жените.   ФБР документира и негови връзки с мафиоти. Отношенията му с пресата обаче наистина напомнят на настоящия американски президент. Лонг нарича вестниците \"лъжци\" и води редица съдебни дела срещу различни медии.   Губернаторът е фен и на хубавия стриптийз и често обикаля бордеите по Бърбън стрийт, когато има нужда от почивка от голямата политика. Последните избори са били най-тежките в живота му и 63-годишното му тяло функционира на комбинация от пържоли, Кока-Кола, уиски, цигари и декседрин. В една януарска вечер той и бодигардовете му се отбиват в един от баровете на Бърбън, за да видят новото момиче.   Тогава Блейз Стар е най-известната екзотична танцьорка в Америка, отчасти благодарение на статия за нея в Esquire, отчасти заради огненочервената си коса и сутиен с чашка двойно D.         Тя е една от първите популярни в национален мащаб жени от индустрията за забавления на възрастни. Стар работи упорито за изграждането на имиджа си и репутацията на първокласна изпълнителка с неповторими сценични номера. За едно свое представление тя дресира пантера да разкъсва дрехите й като използва стекове, завързани на стратегически места. В онази нощ в бара Блейз изпълнява рутинен танц около диван, когато вижда мъж в костюм, заобиколен от униформени. Тя е била арестувана преди за непристойно поведение, но успява да се измъкне като съблазнява полицейския комисар, който отдавна й е фен. Този път обаче няма арести. Мениджърът й казва, че губернаторът иска да се срещне с нея зад кулисите. Първоначално Стар не вярва, но след минути седи на едно сепаре и пие питиета с Ърл Лонг. Двамата веднага си допадат и бързо намират общ език.   И двамата са родени бойци.   Стар преодолява непрестанен тормоз от по-непопулярните си колежки и няколко опита за изнасилване. Лонг прекарва целия си живот, занимавайки се с една от най-мръсните дейности - политиката. Стар минава през развод със съпруг, който не може да понесе постоянните й пътувания. Лонг е отчужден от съпругата си, която се безпокои от самоунищожителния му характер.   Блейз твърди, че двамата се влюбват и в автобиографията си описва как губернаторът й предлага с фалшив пръстен от опасения, че тя може да каже \"Не\". След положителния отговор той вади от джоба си по-голям, истински пръстен.   В книгата освен това се твърди, че госпожа Лонг е правила опити да отрови мъжа си. Самата Бланш Лонг и близките й настояват, че увлечението по Стар е мимолетно, нищо сериозно.   Но Блейз държи да докаже, че това е страстен романс с много любов.    Двамата често вечерят в хотелския му апартамент, а той често си взима почивка от кампаниите си като я посещава, за да се виждат насаме.   Лонг може би е имал нужда точно от обожание, каквото Стар показва, за да продължи напред. В добавка към конфликтите със съпругата му и разследванията на службите, той води тежки битки с опонентите. Отново подобно на Тръмп, той не се притеснява да напада конкурентите с думи като \"Той е хлъзгав като обелена глава лук\" или \"Този е алкохолик и бие жена си\".   Изтощен, губернаторът се превръща в параноичен, пристрастен към алкохола мъж. Речите му са гневни, изпълнени с омраза и ярост (да, отново напомня на някого...).   Заради изблиците му Бланш Лонг, и без това бясна заради аферата на мъжа си със стриптизьорка, го принуждава да постъпи в психиатрична клиника в Тексас. Освободен е, след като заплашва, че ще съди жена си за отвличане, но обещаната свобода е заменена с друг санаториум.   Когато Лонг казва на друг пациент, че е губернаторът на Луизиана, пациентът му отговаря, че преди си е мислил, че е Дуайт Айзенхауър.   Лонг обаче успява да се измъкне с хитър ход - той уволнява председателя на борда на директорите на държавните болници в щата и на негово място назначава свой приятел. Последният от своя страна уволнява шефът на санаториума, в който е Лонг. Губернаторът е незабавно освободен, а първият посетител в мотела му е Блейз Стар, която тича от кабриолета си към входа, криейки лицето си с кърпичка.   Пораженията върху репутацията на Лонг обаче са непоправими. Медиите се подиграват на полуделия политик. Бланш Лонг дава просторно интервю, в което го злепоставя допълнително.   Вместо да си почине, Лонг решава да продължи с кампанията си за четвърти мандат след кратка ваканция. Кани и Стар, но тя отказва заради публичния имидж на губернатора.   Не много изненадващо, Лонг губи изборите за губернатор, но веднага се хвърля в нова кампания - тази за сенатор.   Стар се връща в Балтимор, решавайки, че няма да понесе още една агресивна предизборна кампания. За да го злепоставят, конкурентите на Лонг разпространяват снимки на двойката, на които бившият вече губернатор е с калъфка за възглавница на главата, за да не се вижда лицето му.   В деня на изборите Лонг лежи в леглото със силни болки в гръдния кош и отказва да бъде приет в болница с аргумента, че евентуална хоспитализация ще повлияе на резултата от вота.   Той печели, но десет дена по-късно умира. Сред опечалените е и красива червенокоска, която вади червена роза от деколтето си и я хвърля върху ковчега. Тя е била до него тогава, когато някои от най-близките му съюзници го изоставят.   Но Блейз Стар е амбициозна жена и аферата й служи като трамплин за нея. Публиката идва, за да \"види това, което губернаторът е гледал\". Когато една жена се заяжда с нея с думите \"Как изглеждаше старият Ърл, положен в ковчега\", двете сестри на Блейз - също стриптизьорки - извеждат нахалницата и я пребиват.   Стар описва това и още много в автобиографията си, безсрамно изкарвайки още пари от връзката си с Лонг.         А във филма Blaze Пол Нюман играе един невероятно привлекателен Ърл Лонг. Блейз управлява и стриптийз клуб в Балтимор, в който до края му си остава основната атракция.   Умира на 15 юни 2015-а - ден преди Доналд Тръмп да обяви, че ще се кандидатира за президент. Тя поставя основите на това, което в момента се използва по света за начин за добиране до пари и слава - скандала.   Тя признава и че е имала еднократна забежка с Джон Кенеди и е можело да има и втора, ако Кубинската криза през 1962-а не е попречила на намеренията, им. Явно и тя, както и много други след нея, никога не са имали нещо против малко реклама...", "date": "2018.06.11", "title": "Стриптизьорката и политикът - една история отпреди това да е модерно"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/382898-%D0%B4%D0%B5%D1%81%D0%B5%D1%82%D1%82%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D0%BC%D0%B8%D1%81%D1%82%D0%B5%D1%80%D0%B8%D0%B8", "text": "Открити още преди десетилетия, тези исторически находки и до днес продължават да провокират любопитството със своята мистериозност. Те са доказателство, че човешката история е изпълнена с поразителни тайни и загадки – древни карти, странни рисунки, статуетки, мистериозни надписи и какво ли още не.    Всеки опит да бъдат разкрити техните тайни води учените до задънена улица, което прави откриването на истината за тях още по-вълнуващо, нали? Ето 10 древни находки, които учените и до днес не могат да обяснят. Може би пък вие да успеете.  10. Древна карта, Китай       Китайският колекционер Лиу Ганг купува тази карта от антикварен магазин в Шанхай през 2001 година. Картата датира от 1763 година, но на нея има надпис: „Тази карта е нарисувана от Мо Йи Тонг, живял по време на династията Цин, по оригиналната карта от 1418 година\". Това са цели 74 години преди пристигането на Колумб в Новия свят. На китайската карта ясно са изобразени и двете Америка.    9. Бялата пирамида, Китай       За първи път китайската Бяла пирамида е забелязана в края на Втората световна война от американския военен пилот Джеймс Гаусман. Учените започнали нейното проучване и останали изненадана от размерите ѝ – с височина почти 300 метра, тя надхвърля почти два пъти размерите на Хеопсовата пирамида в Египет. Издяланите огромни каменни блокове били наредени изключително прецизно един върху друг. Мистерия остава въпросът какви инструменти са използвали китайците, как са успели да преместят огромните каменни плочи и после да ги подредят на такава височина. Без отговор остава и въпросът кой е поръчал строителството на Бялата пирамида.    8. Рисунки в полето       Подобни странни фигури са се появявали насред полета с насаждения по целия свят. За повечето от тях учените смятат, че са дело на човешка ръка. И с основание – в процеса на изследването им са намирани безспорни доказателства, че са създадени от хора с особено чувство за хумор. Има обаче и такива, които са толкова сложни и се появяват толкова бързо в нивите, че просто няма как да са направени от човек. Да не говорим, че данни за появата на такива фигури съществуват от векове и то по целия свят – от Китай до Великобритания.    7. Египетски йероглифи в Австралия      Човек, разхождащ кучето си в националния парк Нов Южен Уелс в Австралия, открива изсечени във вдлъбнатината на скала повече от 250 интересни каменни изображения. Това, което се оказало най-странно при изследването им, е, че става въпрос за египетски йероглифи отпреди 5 хиляди години. Египтолози са установили, че това е най-архаичната известна форма на египетска писменост, която е доста сходна с тази на древните шумери. Как са се озовали на другия край на света и кой ги е издялал – изследователите не могат да отговорят и до днес. 6. Космонавти в скафандри      Древни статуетки или рисунки на хора, които могат да бъдат оприличени на астронавти в скафандри са откривани навсякъде по света. Те са датирани от учените от различни периоди от човешкото съществуване. Разбира се, тези прилики могат да се отдадат просто на случайността или на въображението на техния автор, но сходството понякога е стряскащо точно. Мистерията се засилва и заради липсата на научно обяснение за тяхната поява.    5. Черните камъни от Ика, Перу       Първите данни за находката от камъни, която изуми света, датира още от XVI век. Става въпрос за черни камъни, на които са изобразени странни животни и предмети. Истинска известност тези странни камъни получават благодарение на доктор Хавиер Кабрера (1924-2001 г). Той ги колекционирал и изучавал в продължение на 40 години и успял да събере повече от 11 хиляди от тях. Учените останали поразени от рисунките – върху древните камъни имало изображения на летателни апарати, индианец, който гледа през телескоп, хирургически инструменти, календар, дори динозаври. И до днес въпросите, свързани с интересната находка, са много повече от отговорите.  4. Долината на гърнетата, Лаос       В отдалечената провинция Сиангхуанг в Лаос, на 1 000 метра надморска височина, се намира една от най-причудливите световните загадки – поляни, отрупани с каменни гърнета, някои от които тежат 6 тона! Интересното е, че те са изработени от камък, който въобще не се среща в региона. За разлика от други паметници в Азия, учените и до днес не могат да обяснят откъде произлизат делвите и какво е било предназначението им. Установили единствено, че са на 2 500 – 3 000 години. Според местните легенди по тези земи живеели великани, които изработили гърнетата, за да съхраняват в тях вино и ориз.    3. Йероглифите от Абидос       През ХIХ век на една от стените на погребалния храм на фараон Сети I, в района на абидоските археологически обекти, учените се натъкнали на странни надписи, които не успяват да разшифроват. Години по-късно, чак към края на ХХ век, те се вглеждат в тях по друг начин и остават изненадани: върху древните камъни, поставени още преди три хиляди години, са изсечени изображенията на... съвременна бойна техника – хеликоптер, подводница и танк! Дали древните жители на Египет са познавали много от съвременните технологии? Тайната остава забулена в мистериозност.    2. Колекцията Джулсруд, Мексико       Това е внушителна колекция от 37 хиляди керамични фигурки, открити и събирани години наред в Мексико от любителя археолог Валдемар Джулсруд. Той се натъква на първите екземпляри още през 1944 година. Освен че била огромна, колекцията сама по себе си предизвикала интереса на учените – те установили, че нито една от фигурките не се повтаря и дори не напомня на останалите. И не само това – колекцията съдържа над 2 500 фигури на динозаври. Част от видовете са познати на науката, други не. Все още не е ясно кой е измайсторил тези фигурки и откъде е имал познанията за животните, които са обитавали нашата планета преди милиони години.    1. Златният камък в Мианмар       Златният камък е една от спиращите дъха забележителности в Бирма. Той е висок цели седем метра и изглежда така, сякаш всеки момент ще падне в пропастта надолу. Истината е, че противно на всякакви закони на физиката, гранитният камък стои на върха Кяиктийо вече над 2 000 години. Златният камък е едно от най-важните и свещени места за последователите на будизма. Вярва се, че хората, които посетят това място три пъти в рамките на една година, ще бъдат благословени с богатство и признание за тяхната доброта. Камъкът е позлатен от поклонниците на Буда.", "date": "2018.06.11", "title": "Десетте най-големимистерии"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/382899-3-%D1%81%D0%B8%D0%BC%D0%BF%D1%82%D0%BE%D0%BC%D0%B0,-%D1%87%D0%B5", "text": "      Шаманите са лечители, за които се твърди, че притежават по-високо ниво на съзнание. Те могат да достигнат до други измерения на съществуванието и да видят по-голямата картина на реалността.   С лечебната им сила идва и познанието за това, кое причинява физическото заболяване, от което човек страда.   Ако най-грубо казано лекарите гледат външния аспект на болестта, то шаманите гледат вътрешния свят. Те гледат от другата страна на реалността, зад кулисите на физическия свят.   Има болести, които идват от физическия аспект на реалността, от външния свят. Въпреки това, според шаманите повечето болести идват отвътре.     Болестите трябва да бъдат лекувани по подходящ начин и нашето предложение е винаги да говорите с професионален лекар. Но, ако лекарствата не работят, може би е време да се търси основната причина за заболяването.   Според шаманизма, има няколко признаци, които показват, че нашият дух може да се нуждае от изцеление. Пренебрегването на тези симптоми може да причини духовно заболяване и това може да доведе и до физическо заболяване.   1. Изпълнени сте със страх.   Страхът може да има много причини. Някои от тях могат да бъдат „инжектирани“ от външни източници като гледане на насилствени филми, гледане на прекалено много новини или слушане на разкази от втора ръка.   То може да бъде причинено от травма или от това, че сте станали свидетел на насилствена сцена от първа ръка. Каквато и да е причината, ако този страх остане неконтролиран и избягван, той просто ще продължи да расте. Продължителният страх вероятно ще доведе до тревожност. Когато сте постоянно тревожни, това ще отслаби нервите ви и дори ще създаде дисбаланс във вашата система и духовно битие.   Но истинският проблем тук не е самият страх, а избягването, съпротивата да се изправите пред собствената си емоция от страх. Това ви кара да пренебрегвате важна част от себе си, част, която просто иска да ви опази.   Изправянето пред страховете ви не означава да вършите точно това, което ви кара да се страхувате, а да позволите на себе си да почувствате емоцията от устояването на страха.   Ако избягвате тази страна на себе си, вие потискате част от вашия дух, а така не можете да се почувствате пълноценно.   Ако правите това дълго време, това може да ви причини проблеми с личната ви сила и самоувереност.   2. Чувствате, че нищо не е от значение.   Всеки от нас се чувства така от време на време. Въпреки това, вярата е това, към което се придържаме, за да „съберем“ себе си и да намерим отново смисъл. Вярата, е по-дълбока от религията, която сте избрали. Това е психологическа програма, която захранва смисъла на нашето съществуване.   Никой не знае със сигурност какво правим тук или защо и как е станало всичко истинско. Никой не знае със сигурност истинската цел на Вселената или дали има такава. Вярата ни дава отговорите на всичко това. И въпросът не е дали те са истинската истина или не, но те ни позволяват да намерим смисъл и да създадем своето собствено пътуване през живота.   Не е толкова важно в какво вярваме, а това изобщо да вярваме в нещо. Това ни дава крила и същност на духа.   Това ни дава възможност да се държим за нещо, докато се развиваме, дава ни посока изобщо да се развиваме.   Вселената е като пясъчен плаж, където си избираш какво и как ще играеш. Вярата ти дава желание да играеш, тя дава смисъл на играта, без нея, всичко е просто безсмислен пясък.   3. Пренебрегвате себе си.   По някаква причина, започвате да се пренебрегвате. Това се случва постепенно. Пренебрегвате здравето си като ядете нездравословни храни или пиете алкохол. Пренебрегвате сърцето си, като обръщате гръб на емоциите си, интуицията и желанията си.   Възможно е да започнете да се срещате с хора, с които няма резонанс, може да започнете да правите неща, които не ви харесват. Каквото и да е, вие в крайна сметка правите грешни неща и избори, които са срещу вашата основна истина.   Продължавайки да бягате от себе си, уплашени от собствената си преценка, вие се отдавате на дейности и вещества, които ви дават моментно бягство от реалността.   Това в крайна сметка ще доведе до нездравословен дух; което на свой ред, ако пренебрегването трае дълго време, в крайна сметка ще се прояви като физическо заболяване. Добрата новина е, че можете да започнете да слушате себе си във всеки един момент.   Направете това, което е добро за вашето умствено, физическо, емоционално и духовно здраве. Бъдете егоистични, когато става въпрос да се грижите за себе си!", "date": "2018.06.11", "title": "3 симптома, че...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/382900-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-11-%D1%8E%D0%BD%D0%B8", "text": "ОВЕН ( 21 март - 20 април ) Направете си дневен график и го разпределете до минута. Първият елемент трябва да е работата, за която небрежно сте забравили. След това обърнете внимание на финансовите въпроси. Само не очаквайте, парите сами да паднат на главата ви. Ще трябва да изплатите сами своите дългове, а също, сериозно да помислите за допълнителни доходи. ТЕЛЕЦ ( 21 април - 21 май )  По положителен начин, ще се променят нещата в личния ви живот. Вие сте толкова щастливи, че в лицето на партньора си, сте придобили страстен и надежден приятел. Но в работата, ще има пълна липса на разбиране. Имайте предвид, че много от колегите ви, ще са особено придирчиви към вас. Ще се опитват да ви извадят от равновесие, което ще забележи и шефът. БЛИЗНАЦИ ( 22 май - 21 Юни ) Очаква ви, един щастлив ден. Няма да ви мързи, да свършите всичко, което сте планирали. Ако с хумор подходите към сложните ситуации в личния живот, лесно ще преодолеете всички препятствия. В любовта, необвързаните могат да очакват запознанство със симпатична особа. Вечерта е добре да се заемете със спорт или да плувате.   РАК ( 22 юни - 23 юли ) Не е нужно да сте мнителни или да измъчвате партньора си, за да разберете тайната на живота му. За какво ви са подобни вълнения? Отлично, ще се проведат преговори с чуждестранни партньори. Толкова уверено ще представите талантите си, че ще получите печеливш договор. От диетата и почивката не се отказвайте, дори в случай на умора. ЛЪВ ( 24 юли - 23 август ) Очаква ви успешен ден, ако сте организирани и решителни. Спокойно реагирайте на всичко, което говорят хората. Ако сте уверени в себе си, тогава няма да се случи нищо ужасно. По всякакъв възможен начин, насочвайте енергията си за добри дела, дори ако изкушенията да се промените и да се впуснете в приключения бъдат много. ДЕВА ( 24-ти август - 23 септември ) Днес в живота ви може да има всичко - радост и възмущение, успех и неуспех. За да останете във всяка ситуация себе си, не трябва да губите надежда в доброто и е нужно да останете спокойни. В любовта са възможни ярки промени. Ако все още сте сами, може да направите интересно запознанство. Но за това, бъдете възможно по-общителни, не срамежливи. ВЕЗНИ( 24 септември - 23 октомври) Трябва да не допускате агресивни спорове, които могат да се случат в процеса на активна комуникация с хората. Вие сте толкова изтощени, затова почивайте повече и излизайте на чист въздух. Лятото започна, а все още не сте били на плаж? Незабавно организирайте пътуване сред природата – с барбекю и весела компания.   СКОРПИОН ( 24 октомври - 22 Ноември ) Ще постигнете ефективност в работата, ако започне още от рано сутринта. Стремителните, но обмислени стъпки в творчеството, ще ви отворят много перспективни врати. За финансовите въпроси, не е най-добрия ден, но и без пари няма да останете. Вечерта, е възможна умора, както умствена, така и физическа. От спорт, по-добре се откажете.   СТРЕЛЕЦ ( 23 Ноември - 21 Декември ) Днес са възможни, малки проблеми във финансовата сфера. По някакви необясними причини, може да не получите пари за минала работа. Натиска на един от вашите колеги, ще ви изкара от равновесие. Но, ще дадете на този човек такъв отпор, че след това дълго време, ще помни този конфликт. КОЗИРОГ (22 Декември - 20 януари ) Ще покажете необикновена доброта и милост към човек, чиято симпатия отдавна търсите. Така че, не напразно сте се старали, ситуацията ще се развие във ваша полза. Незабравими преживявания, ще ви останат от срещата със стар приятел. В частен разговор, ще научите много ценни неща, които ще ви помогнат в работата.  ВОДОЛЕЙ ( 21 януари -  19  февруари ) Пазете здравето си, което може да е разклатено, поради физическото натоварване. Бъдете внимателни, по време на занимания със спортни и активни игри на открито. Минала работа, ще ви донесе не лоши доходи. Просто не харчете веднага всички пари, защото скоро ще ви потрябват за ваканция и дълго пътуване.   РИБИ ( 20 февруари - 20 март ) Днес е възможно, да срещнете случайно на улицата бивш любим. Може би, чувствата ви не са угаснали? В работата ще ви пречат тези, които са твърде мързеливи, за да свършат нещо. Със здравето, бъдете внимателни, особено ако не се чувствате добре. Вечерта е препоръчително, да си легнете по-рано и да не се претоварвате с храна.", "date": "2018.06.11", "title": "Дневен хороскоп 11 юни"}
{"url": "http://www.classa.bg/%D1%81%D0%B2%D1%8F%D1%82/item/382901-%D0%B2-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8-%D1%81%D0%BB%D0%BE%D0%B6%D0%B8%D1%85%D0%B0-%D0%BA%D1%80%D0%B0%D0%B9-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BB%D0%BE%D0%B2%D0%BE%D1%82%D0%BE", "text": "Диктатурата на левите либерали във висшите учебни заведения в САЩ и Великобритания е приела характеристиката на терор. Уволняват професори, гонят поканени лектори, кампусите са прочистват от всякакви алтернативни гледни точки, а студентите живеят в постоянен страх от доноси. Социолозите наричат това „поколението на снежинките“ и предлагат да се примирим – по-нататък само ще става по-зле. Очаква ли я нещо подобно Русия?     Обучението в английските и американските университети понякога все още се струва престижно за средната класа на развиващите се страни. Всъщност животът на студентите в последните години неизбежно се променя към по-лошото. Ръстът на цените за висшето образование принуждава учащите се или да гладуват, или да работят каквото могат, като се стигне до сферата на секс услугите, или да взимат кредити без явната перспектива някога да ги изплатят. Пазарът за труда за завършилите висше образование (на първо място на тези с хуманитарен профил) постоянно се свива: в съвременна Великобритания  по-малко от половината притежатели на университетска диплома работят според специалността си.   А в последните години към редицата особено остри проблеми се добавя и жестоката цензура вътре в университетите. И трябва да се подчертае, че самите учащи са се запратили в пределно строгите рамки.   Студентските градчета в страните от Запада векове са се позиционирали като царство на свободата на словото, но сега приличат на оруелиански държави, където за нарушение на правилата еретикът е заплашван от забрана, бойкот и дори изключване. Правилата се разработват от левите активисти и представляват пределно радикално тълкуване на политическата корекция.     На практика всеки ден медиите ни показват поредния скандал зад стените на най-престижните университети, заемащи водещи места в световните класации. Да вземем например знаменития „Бъркли“. Първоначално тълпа студенти провали речта на алтернативно-десния журналист Майло Йоанопулос. След това изгоди политолога Чарлз Мъри с викове „Разкарай се, расист, сексист и хомофоб!“. А лекцията на консервативния мислител Бен Шапиро трябваше да се проведе под засилена охрана, която струва на университета 600 хил. долара. А как иначе? Наобиколилата лекционната зала тълпа приветства мислителя с плакати „Вън от „Бъркли“ нацистко лайно такова!“   Интересно е, че „Бъркли“ е един от най-скъпите университети в САЩ. Стойността на година обучение започва от 28 хил. долара, още толкова са нужни за общежитие. Отчасти това обяснява боевете и погромите, с които ръководството на университета не може да се справи.   Настоящият студентски хаос започва на границата на вековете, когато висшето образование в Европа става платено, а в Америка поскъпва стремително. Студентът, вадещ от джоба си годишно по няколко десетки хиляди долара, предсказуемо застава на позициите на потребител на образователни услуги и започва да иска от университета максимални удобства – и физически, и душевни.   Именно в този период децата от средната класа са наречени „поколението на снежинките“. Терминът принадлежи на автора на „Боен клуб“ Чък Паланюк и означава хора, болезнено чувствителни към всичко, което нарушава душевния им комфорт и понижава тяхната самооценка. Но в кампусите на най-добрите университети от англосаксонския свят „поколението на снежинките“ се е разположило удобно.   Първоначално те използват в университетите идеята за safe space „Зони на безопасност“. През 60-те години този термин обозначава лос-анджелийските гей-клубове, където хомосексуалистите могат свободно да общуват, без да се боят от агресия от страна на хомофоби или полицаи. В английските и американските университети зоните за безопасност първоначално са предоставени за представителите на сексуалните и националните малцинства, но през последните години такава зона става цялото пространство на студентските градчета. На практика това означава, че в тях категорично са забранени всички действия, жестове и изказвания, които могат случайно да обидят или травмират гейовете, лесбийките, трансджендърите, инвалидите, аутистите, афроамериканците, азиатците, евреите, мюсюлманите, феминистките и така нататък. Списъкът с малцинствата продължава да се разширява. Самото понятие оскърбление – също.   През 2015 г. двама преподаватели от „Йейл“ са уволнени само заради съмненията, че техните костюми за Хелоуин могат да обидят някого. Инструкцията на ръководството на университета предписва на празника да се избягват „тюрбани, пера, червен и черен грим“, защото може да оскърби учащите от нетитулните националности или от нетрадиционни ориентации. Заслужилият професор Николас Кристакис и съпругата му му съветват учащите да не търсят оскърбления там, където ги няма, заради което 700 студенти са оскърбени жестоко и побързват са изразят своя протест. Ръководството на „Йейл“ застава на тяхната страна – невинната реплика струва кариерата на семейство Кристакис.   Това е стандартен метод за решаване на проблемите, използването на други е малко вероятно. На първо място ръководството на висшите учебни заведения зависи от парите, които студентите плащат за обучението. На второ място позициите на университетите в класирането се определят в това число и от „удовлетворението на учащите се“. На трето място на администрацията ѝ е значително по-евтино да уволни някой преподавател, отколкото да се съди с оскърбените студенти.   Затова кампусите напълно се прочистват от политически некоректни идеи и личности. Известният биолог, професорът от „Кеймбридж“ Ричард Докинс публикува в „Туитър“ своето раздразнение: „Университетът не е зона за безопасност. Ако ти е нужда такава, отивай си вкъщи, прегърни си плюшеното мече и си засмучи палеца, докато не станеш готов за университета“.   Друг начин за прочистване на университетите за поколението на „снежинките“ е концепцията за „тригъра“ ( „спусък“- англ.) Този термин влезе в студентския живот от психиатриите и означава нещо, което напомня за преживените страдания за хора с посттравматичен синдром. Преди го използват за ветераните от бойните действия, които изпитват панически пристъпи, сблъсквайки се с нещо, което им напомня за Виетнам или Корея. Днес студентите „снежинки“ смятат за „тригър“ всяка дума, която може да рани чувствителната им душа.   Поначало учещите търсеха спусъци в класическата литература. Като „потенциално травмиращи“ от американските и английските студенти бяха определени Метаморфозите на Овидий (Там често се разказва за секс без взаимно съгласие). „Тит Андроник“ на Шекспир (в пиесата има много отрязани крайници), „Великия Гетсби“ на Фицджералд (авторът изобразява критично жените). Създава се впечатление, че студентите просто са искали да намалят списъка със задължителната за четене литература.   Нататък – още. През 2014 г. Джони Сук, преподаваща право в „Харвард“ разказва за списание „Ню Йоркър“ за това, че студентите искат от лекторите да не говорят с тях за членовете на законодателството, свързани с изнасилването. Една от студентките дори иска да не се използва думата violate, макар и този глагол да не значи само „изнасилване“, но и „нарушение“, така че няма как да се размине без него по време на лекциите по право. Тоест „тригър“ за поколението на „снежинките“ става буквално всичко и тук не преувеличаваме.   През 2015 г. деканите на Калифорнийския университет получават инструкции със списък с недопустимите изказвания, които могат да оскърбят или травмират студентите. В списъка на тези лингвистични „микроагресии“ попадат фрази като „Америка е страна на възможностите“, и „Смятам, че тази работа трябва да се получи от най-квалифицирания кандидат“.   Колкото и да е странно, колкото по-нататък отиват университетите по пътя на най-голямото благоприятстване на студентите, толкова по-нещастни стават студентите. Доносите, общественото осъждане, чистките, постоянната обработка на професорите и учащите се, всичко това става ежедневие в студентските градчета. Активните малцинства – националните и ЛГБТ поемат контрола над ръководството на кампусите и си осигуряват възможност да запушват устата на всеки, който не споделя техните идеали.   Според допитване, проведено в „Йейл“ през 2017 г. през първата година на обучението си 61% от студентите не се страхуват да изкажат мнението си за политиката, религията и половите ориентации пред своите колеги, докато сред тези от горните курсове процентът на смелчагите е едва 30%.   Дори подкрепящите политическата коректност медии признават, че свободата на словото в университетите сега на практика не съществува. Английският ежеседмичник The Spectator дори нарича американските университета „посмешища на нетърпимостта“. USA Today свидетелства, че в Мичиганския университет „живее и крепне полиция на мисълта“ и се налага усещане за завръщане във времената на ГДР и СССР.   Пред нашите очи „снежинките“ се превръщат в естествени хунбейвини, но е трудно да ги обвиняваме за това. Това поколение живее с чувството за дълбока неувереност в утрешния ден. Ежедневно им внушават, че съвсем скоро автоматизацията ще ги лиши от работа. Те виждат как родителите им с последни сили се борят, за да останат в средната класа. В резултат на това „снежинките“ претворяват своя страх в агресивна обидчивост.   От своя страна ръководството на университетите активно подкрепя левичарите, защото само е дошло на власт, спекулирайки с левичарска риторика. Миналата година юношата от Бангладеш Зияд Ахмед сто пъти подред написа на заявление в Станфордския университет лозунга Black Lives Matter („Черните животи са важни“) . Трогнат от подобна политическа съзнателност университетът го дарява със стипендия за целия курс от обучението. Не е странно, че в кампусите на такива университети сега цари либерален терор.  През 2016 г. в разгара на президентската кампания ръководството на Джорджтаунския университет забрани на студентите дори да споменават Бърни Сандърс в разговорите, още по-малко да агитират за него. Да не говорим за Доналд Тръмп – той наистина стана човека „който не трябва да се назовава“.   Университетското ръководство дори не иска да слуша критиката от страна на обществото. Както отбеляза във своя статия за The New York Times заместник-ректорът на Нюйоркския университет  Улрих Баер, „ “.   Като цяло войната на снежинките срещу традиционната система на преподаване добре демонстрира кризата, към която води комерсиализирането на висшето образование. Чернокожите потребители-студенти искат от програмите да се махнат белите класици. Потребителите-студентки искат да изгонят десните преподаватели-потисници. В резултат с векове изгражданата система на университетското образование се къса по шевовете. Дори по-лошо, загива самата идея за обективно научно знание и непредубедения сблъсък на мнения. А потребителите отново си остават дълбоко нещастни и чувстват, че не са получили каквото трябва за своите, пари.   Това е добър урок за всички, които мечтаят да превърнат образованието в „сфера на услугите“.  ", "date": "2018.06.11", "title": "В западните университети сложиха край на свободата на словото"}
{"url": "http://www.classa.bg/%D1%81%D0%B2%D1%8F%D1%82/item/382902-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D0%B2%D0%B5%D1%87%D0%B5-%D1%81%D0%B0-%D0%B2-%D1%81%D0%B8%D0%BD%D0%B3%D0%B0%D0%BF%D1%83%D1%80-%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D0%B8-%D1%81%D1%80%D0%B5%D1%89%D0%B0", "text": "Доналд Тръмп и Ким Чен Ун пристигнаха в неделя в Сингапур, два дни преди историческата си среща след десетилетия на недоверие и напрежение между САЩ и Северна Корея. Двамата лидери ще обсъдят евентуално мирно споразумение, 65 години след края на Корейската война, съобщават агенциите.   Самолетът на Доналд Тръмп пристигна в сингапурската военновъздушна база Пая Лебар от Канада, където американският президент участва в напрегнатата среща на върха на Г-7 в петък и събота. Тръмп бе посрещнат от министъра на външните работи на Сингапур Вивиан Балакришан, както и Ким Чен Ун няколко часа по-рано.     Севернокорейският лидер, разпознаваем с типичната си прическа и традиционния си костюм в стил “Мао”, пристигна в Сингапур на борда на китайски самолет. Той бе придружен от външния си министър Ри Йонг-хо и Ким Йонгхол, член на семейството, който изигра ключова роля за провеждането на предстоящата среща на върха във вторник.   Резултатът от срещата Тръмп-Ким е особено несигурен, но самата им среща на малкия остров Сентоса, на южния бряг на островната държава, вече влиза в историята. Тъй като Съединените щати и Северна Корея са врагове след Корейската война (1950-1953 г.), нито един американски президент не е разговарял със севернокорейски лидер лично или по телефона, припомня “Ройтерс”.   Севернокорейският ядрен арсенал, който костваше на Пхенян впечатляваща серия от санкции на ООН години наред, ще бъде в центъра н,а разговорите.     Срещата на двамата лидери е насрочена за вторник в 9 часа местно време (01:00 по Гринуич) в “Капелла”, един от най-луксозните дворци в Сингапур.", "date": "2018.06.11", "title": "Тръмп и Ким вече са в Сингапур за историческата си среща"}
{"url": "http://www.classa.bg/%D1%81%D0%B2%D1%8F%D1%82/item/382903-%D0%BA%D0%B0%D0%BA-%D0%B0%D1%80%D0%BC%D0%B8%D1%80%D0%B0%D0%BD%D0%B8%D1%8F%D1%82-%D0%B0%D1%80%D0%BC%D0%B8%D0%BD-%D0%B2%D0%BE%D0%BB%D1%84-%D1%83%D1%81%D0%BF%D1%8F-%D0%B4%D0%B0-%D0%B2%D0%B1%D0%B5%D1%81%D0%B8-%D0%BF%D1%83%D1%82%D0%B8%D0%BD,-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%BD%D0%B5%D0%B2%D1%8A%D0%B7%D0%BC%D1%83%D1%82%D0%B8%D0%BC%D0%BE%D1%81%D1%82", "text": "Интервюто на австрийския журналист Армин Волф с Владимир Путин в навечерието на неговото посещение в Австрия, което журналистът определя като най-трудното в живота си, не само не остана поредната журналистическа “еднодневка”, но се превърна в обект на продължаващ професионален интерес към австриеца, поставил в ъгъла руския президент.   Списание “Политико”  към Армин Волф около “кухнята” на това интервю, нарушавайки още едно неписано табу, с което със сигурност допълнително ще вбеси Кремъл. Явно триумфът на Волф е пълен и той не се опитва да “умилостиви” поваления в словесния двубой отмъстителен руски самодържец, който не е свикнал да бъде тръшкан на публичния тепих от някакви си журналисти. Съответно Волф не спестява нищо на Путин и в отговорите си на интервюто, но без да преминава границата чрез някаква форма на самоизтъкване.     От фактологията, споделена от Армин Волф, става ясно колко самоуверен е бил Путин, че ще “схруска” поредния желаещ да му задава въпроси, макар опитът му със западни журналисти в този жанр да е крайно ограничен. Това самочувствие личи от условието на кремълската администрация интервюто да бъде излъчено в пълен обем. Е, излъчиха го и се видя в пълен обем, че когато насреща си има автентичен, а не фалшив “новинар”, съобразяващ се с фалшивите му новини, Путин изпада в ярост и си изпуска нервите – колкото и Волф благородно да твърди сега, че всъщност Путин се е контролирал много добре.   Армин Волф контрира с усмивка твърдението на Путин, че в Крим се е състоял референдум по законите на Русия, на което Путин отговоря с пресилена гримаса на усмихнато раздразнение на опънатото си лице, че водещият може да спре да му задава въпроси, щом не му харесват отговорите. Това не пречи минута по-късно журналистът да го упрекне на практика в лъжа с констатацията, че референдумът е организиран в нарушение на украинската конституция и че аналогията с Косово е неуместна поради фактът, че самият Путин вече е определил като аморален косовския случай. В резултат Путин вече започва да размахва пръст…   Сред механизмите за подчиняване на водещия на своите цели, използвани от Путин, Армин Волф посочва номера на руския президент да влиза в подробности, които не са тема на интервюто и да измества акцента на разговора (любимо нахалство и нашия премиер Борисов, на което никой тук, от многобройните интервюиращи го, не смее да се противопостави). Това поставя журналиста насреща в положението да се съгласи да му бъде съсипан замисълът или да го прекъсне, за да го върне на въпроса (помните ли как Борисов нееднократно се е обаждал в студиото на предавания и взимайки думата за безкрайните си монолози, буквално “изяжда” времето и ликвидира цялата идея на предаването?).   Повечето политици обикновено премълчават и не възразяват, че са прекъснати или пренебрегват този факт, продължавайки да говорят каквото са си намислили, казва Волф. Но Путин реагира с възмущение на всяко прекъсване. Макар и то да е основателно, на третия, четвъртия път се създава впечатление, че журналистът се държи грубо и не се интересува от отговорите на събеседника, казва Волф пред “Политико”.   И всичко това се разиграва не в студиото на водещия, където той се чувства у дома, а в Кремъл, където Путин и администрацията му са пълни господари, отбелязва Армин Волф в отговор на въпрос коя е била най-трудната част от интервюто. С други думи, от Кремъл са направили всичко възможно да спечелят “по точки”, но Армин ги е изненадал не само с отличното познаване на темите, готвейки се 5 дни по предишни интервюта на Путин и чрез консултации с руски специалисти, но и преди всичко с факта, че не се е огънал под тежестта на целия психологически, мизансцен.   Изобщо Армин е бил армиран, въоръжен за битка и я спечели зрелищно, принуждавайки световния шампион по невъзмутимост в категорията “какво от това” , както сам нарича Путин в   си за “Политико”, да се оправдава пред целия свят.", "date": "2018.06.11", "title": "Как армираният Армин Волф успя да вбеси Путин, \"световния шампион по невъзмутимост\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/382896-%D0%B3%D0%B0%D0%BB%D0%B5%D0%BD%D0%B0-%D0%BE%D1%82%D0%BA%D1%80%D0%B8-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0", "text": "Попфолк дивата Галена откри двойник на колегата си Фики при участието си в Бургас. Певицата снощи направи невиждан купон на сцената на една от най-известните дискотеки по морския бряг. Това предаде \"Флагман\". Галена забеляза огромна прилика между Фики и бургазлия, с малко име Иво. В разгара на купона тя го покани на сцената,за да изпеят дуетна песен, явно надявайки се той поне мъничко да може да пее. Когато момчето, действително приличащо на секс символа на Пайнер, се опита да пропее, буквално блокира всички тонколони и озвучение, а самата Галена се хвана за главата.      Нашият Фики се оказа бледо копие - абсолютен музикален инвалид. Фолкзвездата се опита любезно и като на шега да го отпрати от подиума, а за Иво остана утехата, че прилича на Фики Стораро - нещо, с което оттук нататък бургазлията може да сваля мацки.      И докато партито продължаваше, на съседното сепаре бе забелязан бизнесменът Бенчо Бенчев, който е добър приятел на фолкдивата Галена и съпруга й Галин.      Тя на няколко пъти отправяше специални поздрави към компанията му. Попфолк дивата е шокирана от удивителната прилика, мисли, че е открила нов Фики Бургаският двойник се старае... А Галена го насърчава      Накрая е шокирана от певческите възможности на Иво, но утехата за бургазлията е, че поне прилича на секс символа на българския фолк", "date": "2018.06.11", "title": "Галена откри двойник на..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/382897-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%BC%D0%BE%D0%BD%D0%B0%D1%80%D1%81%D0%B8-%D0%B2-%D0%B5%D0%B2%D1%80%D0%BE%D0%BF%D0%B0", "text": "Когато чуете думите \"кралско семейство\", вероятно първо се сещате за британското. То наистина е най-популярното в света, а в последните години за добрия му имидж помогнаха и красавиците Кейт Мидълтън и Меган Маркъл, които се омъжиха за принцовете Уилям и Хари. Макар Елизабет II да е най-разпознаваемият монарх в Европа, тя съвсем не е най-богатият, сочат данните.      Всъщност е чак на четвърто място със своите около 500 - 600 млн. долара (точната сума не е известна). Кой изпреварва британската кралица? На трето място се нарежда принц Албер Втори от Монако с 1 млрд. долара в сметките си.      Смята се, че той притежава една четвърт от земята в кралството си. Втори е Великият херцог на Люксембург Анри с 4 млрд. долара. Макар технически те да са на цялото кралско семейство. На първа позиция е принц Ханс Адам II от Лихтенщайн с 5 млрд. долара. Той получава необлагаеми средства за покриване на разходи вместо заплата в размер на 270 709 долара.    Сумата може да изглежда малка, в сравнение с това, което получават другите монарси, но състоянието на цялата му фамилия се оценява на 5 млрд. долара, до голяма степен заради притежаваната от тях банка LGT Group и инвестициите, които се правят през фондацията на принца,", "date": "2018.06.11", "title": "Най-богатите монарси в Европа"}
