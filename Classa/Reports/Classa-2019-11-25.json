{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402549-%D0%BB%D0%B5%D0%BA%D0%B0%D1%80%D1%81%D0%BA%D0%B0%D1%82%D0%B0-%D0%BD%D0%B5%D0%BA%D0%BE%D0%BC%D0%BF%D0%B5%D1%82%D0%B5%D0%BD%D1%82%D0%BD%D0%BE%D1%81%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B8%D0%BD%D0%BA%D1%80%D0%B8%D0%BC%D0%B8%D0%BD%D0%B8%D1%80%D0%B0", "text": "  Източник: Фейсбук", "date": "2019.11.25", "title": "Лекарската некомпетентност трябва да се инкриминира"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402550-%D0%BA%D0%BD%D1%81%D0%B1-%D0%B4%D1%8A%D0%BB%D0%B3%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%87%D0%BD%D0%B8-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8%D1%82%D0%B5", "text": "Сериозно увеличени са разходите за болничните за периода 2011 - 2018 г. Това показва анализ на данните на КНСБ, според който преобладават разходите за болничните с по-голяма продължителност. Според КНСБ кратките болнични до 7 дни, за които се отнасят обвиненията на част от работодателите за злоупотреби, са малко на фона на общия брой болнични листове с плащане, както и за разходите за обезщетения по болест като цяло. Мнението на синдиката е, че повечето болнични, които натоварват работодателите са не кратките, а по-дългите болнични. Те цитират данни на НОИ. Според данните на Националния осигурителен институт (НОИ) има увеличение с почти 7 млн. дни болнични за осем години. Броят на дните във временна неработоспособност поради общо заболяване, които са  за сметка на ДОО  от 11,9 млн. през 2011 г. нараства до 17,8 млн. дни (или с 49 на сто повече) през 2018 г. Броят на дните, които са изплатени за  сметка на работодателите  се увеличава от 4 млн. (2011 г.) на 5,7 млн. (ръст 42 на сто), плащайки първите три дни на всеки болничен лист, независимо от неговата продължителност, показват данните на НОИ. \"За същия период средната продължителност на един болничен лист, който се изплаща от ДОО, т.е. от четвъртия ден нататък нараства от 8,18 дни (2011 г.) до 8,36 дни (2018 г.), т.е. с 0,18 дни\", показва статистиката. Увеличава се и размерът на среднодневното парично обезщетение за временна неработоспособност поради общо заболяване. От 21,58 лв. през 2011 г. този размер достига до 31,22 лв. през 2018 г. (или с 44,7 на сто за 8 г.). Тенденцията на увеличаване на срока на ползване на болнични поради общо заболяване и изместването им към по-продължителни периоди (между 15-30 дни) увеличава разхода на работник с обезщетение през годината. Стойностите на този показател за 2011 г. са 384,36 лв., докато през 2018 г. те нарастват до 619,19 лв. (ръст с 61 на сто). Тези показатели формират общия годишен разход за парични обезщетения за временна неработоспособност по болесте, който от 256,4 млн. лв. (2011 г.) достига до 556,6 млн. лв. (2018 г.) или увеличението е над 2,1 пъти. По мнението на синдиката е важно да се анализират причините, както и някои детайли, които обясняват несъстоятелността на твърденията на част от работодателските организации, че от 1/3 до 2/3 от болничните листове с продължителност до 7 дни са фалшиви и се ползват за удължаване на почивката преди или след празници, за туризъм. Издадените болнични листове с продължителност от 4 до 7 дни през 2018 г. е 766,9 хил. (37,0 на сто от общия брой) , изплатените дни с продължителност от 4 до 7 дни (от които първите три дни се плащат от работодателя, а от четвъртия ден - от ДОО) са 1 573,1 хил. дни (9,0 на сто от общо изплатените дни поради общо заболяване). Разходите - 53,9 млн. лв. (9,9% от общите разходи за парични обезщетения поради общо заболяване). Най-голямо влияние върху общото нарастване на разходите за болнични оказват все по-големия брой болнични листове с продължителност от 15 до 30 календарни дни (58,5% от общото нарастване на болничните за 2014-2018 г.). След тях са болничните с продължителност между 8 и 14 дни календарни дни (19,7 на сто). Това е основната причина за увеличения брой изплатени дни във временна неработоспособност поради общо заболяване (само през 2018 г. са изплатени 9 763,3 хил. дни за болничните листове с продължителност от 15 до 30 дни, при 8 050,9 хил. дни през 2014 г., както и 3 191,6 хил. дни за болнични листове с продължителност между 8-14 дни (2018 г.) спрямо 2 616,1 хил. дни (2014 г.). Относителният дял на посочените по-горе продължителни болнични листове през 2018 г. са съответно 54,9 и 17,9% от общо изплатените дни за този риск. До 899 000 души са ползвали болнични за общо заболяване от 782,4 хил. през 2014 г. До 2018 г. този брой е станал до 899 хил. души (или с 14,9 %). От тях около 430 хил. са ползвали болничен между 15-30 дни (47,8% от общия брой) и около 275 хил. са ползвали болничен лист между 8 и 14 дни (30,6%).  При увеличение на разходите за болнични има и икономическите фактори и политиката по доходите, а именно: - Според КНСБ тези фактори са сред причините за увеличение на среднодневния размер на паричното обезщетение при временна неработоспособност. В последните години е налице и увеличение на дела на получателите именно от най-високодоходните групи. Ако през 2014 г. относителният дял на получателите на обезщетения според размера на осигурителния им доход в групата от 1,5 до двукратния размер на средния осигурителен доход (СОД) е бил 29,5%, то през 2018 г. този дял се е увеличил до 34,2% от общия брой. Осигурените лица, които са получавали парично обезщетение по болест, изчислено на база доход над двукратния размер на СОД от 25,2% през 2014 г. са се увеличили до 27,0% през 2018 г, обобщават от КНСБ.", "date": "2019.11.25", "title": "КНСБ: Дългите болнични увеличават разходите на работодателите"}
{"url": "http://www.classa.bg/%D1%81%D0%B2%D1%8F%D1%82/item/402551-%D0%BB%D0%B5%D0%BA%D0%B0%D1%80%D0%B8-%D0%B8-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%81%D0%B5%D1%81%D1%82%D1%80%D0%B8-%D0%B2-%D0%B0%D0%BD%D0%B3%D0%BB%D0%B8%D1%8F-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%BC%D0%B0%D1%81%D0%BE%D0%B2%D0%BE", "text": "Повече от 10 000 граждани от ЕС са напуснали британското здравеопазване след референдума за Брекзит, 5 000 от които са медицински сестри. Това сочат данните, публикувани днес в „Обзървър“от Либералдемократическата партия, съобщава eurocom.bg. Според изследването, 11 600 европейци са напуснали системата на британското здравеопазване. Най-сериозно са засегнати болниците в Северозападен Лондон и университетските болници в Оксфорд и Бристол. Иначе казано- колкото повече здравни работници напускат, толкова по-малко медицински сестри пристигат. Броят на медицинските сестри от ЕС е намалял с 87 процента. Сред болниците, изразили загриженост от напускането на европейците са и тези в избирателния район на премиера Борис Джонсън.    ", "date": "2019.11.25", "title": "Лекари и медицински сестри в Англия напускат масово"}
{"url": "http://www.classa.bg/%D1%81%D0%B2%D1%8F%D1%82/item/402552-%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%B1%D0%BB%D0%BE%D0%BA%D0%B8%D1%80%D0%B0-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%B7%D0%B0-%E2%80%9E%D0%B0%D1%80%D0%BC%D0%B5%D0%BD%D1%81%D0%BA%D0%B8%D1%8F-%D0%B3%D0%B5%D0%BD%D0%BE%D1%86%D0%B8%D0%B4%E2%80%9C-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F", "text": "Американският сенатор-републиканец Линдзи Греъм блокира по молба на Белия Дом гласуването в Сената на резолюция за признаване на „арменския геноцид“ от 1915 година, предава „Анадолската агенция“, цитирана от \"Фокус\". Както съобщава новинарският сайт Axios, след срещата между президентите на САЩ и Турция Доналд Тръмп и Реджеп Таийп Ердоган на 13 ноември във Вашингтон, Белият дом е започнал да предприема конкретни мерки за блокиране на гласуването на документа в Сената. „Високопоставен представител на администрацията на Тръмп е съобщил на Линдзи Греъм, че сенаторът-демократ Боб Менендес ще внесе резолюция за т.нар. „арменски геноцид“ за гласуване в Сената“, съобщава сайтът. Чиновникът е поискал от Греъм да се върне в Сената и да попречи на приемането на документа.     „Служител от Белия дом ме помоли да се обявя против резолюцията и аз се съгласих. Единствената причина да направя това беше, защото президентът Ердоган все още беше във Вашингтон. Времето беше много неподходящо. Искам да спася отношенията между Турция и САЩ, ако е възможно“, обяснява Греъм. В същото време сенаторът заяви, че повече няма да се намесва в ситуацията, ако резолюцията отново бъде поставена на гласуване. Затова този път Белият Дом поиска от сенатора-републиканец Дейвид Пардю да блокира опита на Менендес да внесе резолюцията за гласуване в четвъртък. „Сенаторът се е обявил против гласуването на резолюцията заради опасения, че тя може да постави под заплаха продължаващите чувствителни преговори с Турция и други съюзници в региона“, заяви говорителят на Дейвид Пардю.    ", "date": "2019.11.25", "title": "Белият Дом блокира резолюцията за „арменския геноцид“ заради отношенията с Турция"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402553-%D1%82%D1%80%D1%8A%D0%BC%D0%BF-%D1%89%D0%B5-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%BF%D1%80%D0%B5%D0%B4-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BF%D0%BE-%D0%B3%D0%BE%D0%BB%D1%8F%D0%BC-%D0%B2%D0%BD%D0%BE%D1%81-%D0%BD%D0%B0-%D0%B2%D1%82%D0%B5%D1%87%D0%BD%D0%B5%D0%BD-%D0%B3%D0%B0%D0%B7", "text": "Президентът на САЩ Доналд Тръмп ще настоява за по-голям внос на втечнен природен газ (ВПГ) в България, когато се срещне с лидера на страната Бойко Борисов в светлината на усилията на Вашингтон да намали доминацията на Русия на енергийния пазар в Източна Европа, пише англоезичното електронно издание на Radio Free Europe, цитирано от \"Фокус\". Освен това американският държавен глава „ще натисне“ Борисов да увеличи военните разходи на страната на срещата им в Овалния кабинет на 25 ноември, съобщи високопоставен източник от Белия Дом в конферентен разговор. Изданието обяснява, че България, както повечето й източноевропейски съседи, задоволява основната част от нуждите си от петрол и газ от Русия, което, според Вашингтон, дава на Кремъл значително влияние върху тези държави. САЩ са в разгара на безпрецедентен бум на производството на природен газ и техните енергийни компании търсят нови експортни пазари, включително в Европа и Азия. Американските компании го доставят под формата на втечнен природен газ (ВПГ), уточнава медията. Енергийната индустрия в България предлага „огромен инвестиционен потенциал за американските компании“, заяви висшият служител на Белия дом. „Със сигурност се интересуваме от възможностите за износ на ВПГ в България и в други страни в региона“. Борисов се срещна с хърватския си колега само дни преди предстоящата си среща с Тръмп. Хърватия се стреми да изгради плаващ терминал за втечнен природен газ, който потенциално би могъл да снабди някои държави в региона със суровината от САЩ. Борисов обяви хърватският проект за „важен“. Срещата на Белия дом на Тръмп с Борисов ще бъде последната му с лидери от Централна и Източна Европа тази година. По-рано американският дъжавен глава посрещна лидерите на Полша, Унгария, Румъния, Словакия, Австрия и Чехия, посочва източникът на Радио „Свободна Европа“. Програмите за срещите по същество са фокусирани върху едни и същи въпроси от сферите на енергетиката, сигурността и икономическия растеж, добави той. Тръмп ще насърчи Борисов да достигне препоръчителните разходи за Алианса от минимум 2 процента от брутния вътрешен продукт, заяви официалният представител. „България вече е член на НАТО от 15 години. И е време да покаже допълнително лидерство чрез увеличаване на разходите си за отбрана и участие в различни мисии на НАТО“, отбелязва източникът. България наскоро се съгласи да закупи реактивни изтребители F-16, а представителят на Белия дом нарече покупката „важен етап“ в модернизацията на отбраната на страната и „важен знак“, че приема обещанието си за увеличаване на разходите за отбрана „на сериозно“. Тръмп също ще повдигне въпроса за борбата с корупцията и защитата срещу руската „активност“, като например опитите за влияние върху резултатите от изборите, каза той. Радио „Свободна Европа“ прави и кратък коментар на ситуацията в България, предаден без редакторска намеса: „Борисов, бивш пожарникар, доминира политическата система на България почти без прекъсване през последното десетилетие, период, през който корупцията продължава да процъфтява.Джеймс Пардю, бившият американски посланик в България, нарече нацията „дълбоко измъчена от широко разпространена корупция“ в мнение за The Hill. Пардю каза също, че страната е преживяла спад на свободата на медиите, тъй като националните олигарси консолидират индустрията, което затруднява работата на журналистите, особено тези, които разследват корупцията. „Резултатът от потискането на независимата преса в България изкриви медийния сектор, разруши доверието на обществеността в пресата и създаде национална политическа среда с малко правителствена или наказателна отговорност и няма сериозна опозиция, която да предизвика настоящото правителство“, пише дипломатът. Представителят на Белия дом не каза дали Тръмп също ще повдигне въпроса за свободата на печата с Борисов.", "date": "2019.11.25", "title": "Тръмп ще настоява пред Борисов за по-голям внос на втечнен газ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402554-%D0%BD%D0%B0%D0%BF-%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8%D0%BB%D0%B0-%D1%81-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%BF%D0%BE-%E2%80%9E%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B3%D0%B5%D0%B9%D1%82%E2%80%9C", "text": "Почти всички данъчни проверки по имотния скандал „Апартаментгейт“ са приключили и са докладвани на прокуратурата. Това заявиха за „Сега“ от пресцентъра на приходната агенция. Производствата бяха разпоредени от прокуратурата преди 8 месеца, но и досега държавното обвинение мълчи дали има данни за престъпление при някой от проверяваните – бившия зам.-председател на ГЕРБ  Цветан Цветанов, бившия правосъден министър Цецка Цачева, бившите зам.-министри на спорта и на енергетиката Ваня Колева и Красимир Първанов, депутата от ГЕРБ Вежди Рашидов, министъра на туризма Николина Ангелкова, както и съпругата на председателя на Върховния касационен съд Лозан Панов.      Към момента единствено антикорупционната комисия (КПКОНПИ) излезе с решение, че не открива конфликт на интереси в това, че депутати от ГЕРБ са си накупили луксозни апартаменти на скандално ниски цени от фирмата „Артекс“ година след като управляващата партия е инициирала и променила Закона за устройство на територията така, които позволиха доизграждането на небостъргача „Златен век“.  В края на юни главният прокурор Сотир Цацаров, който е кандидат на ГЕРБ и „Обединени патриоти“, за шефския пост в КПКОНПИ, обяви, че краят на проверките за конфликт на интереси в „Апартаментгейт“ не означава, че всичко е приключило. Той припомни, че има и прокурорски, и данъчни проверки, които все още текат.  По негови думи решението дали има данни за извършено престъпление ще почива на заключението на данъчните. Пет месеца по-късно заключение вече има, но прокуратурата още не е обявила резултатите от тези проверки.  ", "date": "2019.11.25", "title": "НАП е приключила с проверките по „Апартаментгейт“"}
{"url": "http://www.classa.bg/%D1%81%D0%B2%D1%8F%D1%82/item/402555-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%BF%D0%BE%D1%87%D1%82%D0%B8-90-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%BC%D0%B5%D1%81%D1%82%D0%B0%D1%82%D0%B0-%D0%B2-%D1%80%D0%B0%D0%B9%D0%BE%D0%BD%D0%BD%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%B8-%D1%81%D0%BB%D0%B5%D0%B4-%D0%B2%D1%87%D0%B5%D1%80%D0%B0%D1%88%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8", "text": "  Избирателната активност достигна рекордните 71%, преди четири години е била 47 на сто Кандидати от опозицията постигнаха убедителна победа на вчерашните избори за представители в районните съвети в 18 окръга на Хонконг. По данни на радио Ар Ти Ейч Кей продемократичният лагер получава 396 от 452 места, предаде ТАСС.  Проправителственият блок, който досега контролираше 75 процента от местата в районните съвети, понесе съкрушително поражение.  Избирателната активност достигна рекордните 71 процента. За сравнение само 47 на сто от избирателите гласуваха на местните избори преди четири години. Високата активност е показателна за обществените настроения на фона на продължаващите от началото на лятото масови протести, предизвикани от опитите на властите за прокарването на законопроект за екстрадиция на правонарушители в континентален Китай.  Въпреки че вчерашните избори не могат да променят политическата система в Хонконг като цяло, те станаха барометър за подкрепата на населението към продемократичното движение, отбеляза ТАСС, цитирана от БТА и Новини.бг.      ", "date": "2019.11.25", "title": "Опозицията в Хонконг получава почти 90 процента от местата в районните съвети след вчерашните избори"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402556-%D0%B8%D1%81%D0%BA%D0%B0%D1%82-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0", "text": "Прокуратурата в България е отправила официално искане до ръководството на Европейския парламент да бъде свален имунитетът на евродепутата от БСП Елена Йончева, за да бъде разследвана от българската правораздавателна система. Това е съобщил преди минути в пленарната зала в Страсбург шефът на ЕП Давид Сасоли. Новината бе потвърдена пред БЛИЦ от високопоставени източници от държавното обвинение. Медията ни научи, че главният прокурор Сотир Цацаров е изпратил искането за снемането на специалната защита на Йончева в Европейския парламент още преди 15 дни.      Вероятно забавянето на отговора от страна на ЕП е станало заради тромавата бюрократична процедура, която е намалила скоростта на придвижване на папките с документи. Давид Сасоли е информирал евродепутатите, че е разпоредил искането на българската прокуратура да бъде изпратено в комисията по \"Правосъдие и правни въпроси\". Запознати с европейската процедура твърдят, че подобни искания се разглеждат и уважават незабавно от европарламента, а до сега е нямало случай да е отказано свалянето на имунитет на европейски депутат. Искането на българското обвинение е във връзка с образуваното наказателно производство срещу нея за пране на пари по аферата КТБ.", "date": "2019.11.25", "title": "Искат имунитета на Елена Йончева!"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/402557-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B2%D1%81%D0%B8%D1%87%D0%BA%D0%B8,-%D0%BA%D0%BE%D0%B8%D1%82%D0%BE-%D0%B8%D1%81%D0%BA%D0%B0%D1%82-%D0%B4%D0%B0-%D1%82%D0%B5%D0%B3%D0%BB%D1%8F%D1%82-%D0%BA%D1%80%D0%B5%D0%B4%D0%B8%D1%82-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5", "text": "Коледните и новогодишните празници са едни от най-натоварените периоди за банковите и друг вид кредитни институции. Декември – месецът на кредитите. Това явление вече се е превърнало в норма за родината ни, тъй като в народопсихологията на българите е залегнало по празниците да харчим повече от колкото получаваме, имаме или сме спестили, пише \"Трафик\". Единствената възможност да похарчиш повече от това, с което разполагаш като регулярен доход и депозит, е да кредитираме покупките си. Не случайно големите магазини за техника, мебели и други по-обемисти покупки, от години са се превърнали в обетована земя за банкови търговци, които предлагат директно финансиране. Огромни пера в бюджета са трапезите, подаръците и евентуални пътувания, които хората планират. Статистиката показва, че около 30% от кредитите се теглят през последните 3 месеца на годината, а предходната година хората са иразходили над 2 милиона лева за празниците. Какви са условията за кредитиране, които ще финансират Коледа 2019, ако примерно искате 1000 лева и ще ги връщате в срок от 6 месеца или 1 година? Най-изгодно излиза теглене на потребителски кредит от банкови и друг вид финансови институции. От извършената справка в специализиран сайт за банкови кредити \"Моите пари\", той се явява далеч по-евтин от бързия кредит, но при него има изисквания за осигурителен доход, а по-добри условия получават клиенти на конкретната банка, където се превеждат заплатите им. Анализът показва, че ако се осигурявате на 1000 лева и искате да вземете 1000 кредит за същия срок от 6 месеца, то топ 4 банкови институции с най-ниска лихва са Уникредит Булбанк, Таксим банк и Райфайзен банк, и Централна кооперативна банка, където спрямо различните ставки за лихва и ГПР ще връщате между 1050-1063 лева. Ако срокът за изплащане е 12 месеца на чело застава специализирано дружество за потребителски кредити и отново Уникредит Булбанк и ЦКБ, а стойността на кредита ще се покачи от 1052 лева до 1075 лв. 1000 лева за 6 месеца 1000 лева за 12 месеца        Все още обаче най-разпространени за целите на изплащане на техника са бързите кредити. Обикновено с бърз кредит можете да финансирате покупки между 100 и 6000 лева, като по-често таванът за безпрепятствено теглене е 1000-2000 лева. Такива стойности са възприети като допустими за отпускане на средства с мигновено одобрение без да има сериозна тежест какъв ще бъде осигурителния ви доход. По правило бързите кредити се отпускат от небанкови институции, отнемат почти никакво време, могат да бъдат отпуснати дори онлайн или при онлайн покупка, но и са характеризират с кратки срокове за погасяване. По правило обаче бързите кредити вървят и с далеч по-високи лихви. Заради огромни злоупотреби, в края на 2014 беше въведен таван на годишния процент на разходите (лиxви + тaĸcи и ĸoмиcиoнни). Според промените в закона лихвените ставки не могат да надвишават 5 пъти зaĸoнoвaтa лиxвa зa зaбaвa, като това формира максимум от 50%. Справката, направена в специализиран сайт за банков анализ, показва, че минималният годишен процент на разход е близо 39%, а максималният 49%. В най-благоприятният вариант потребителите ще върнат реално 1100 лева, като сумата може да набъбне до 1120, разбира се ако плащате вноските си в определения размер всеки месец. Ако същият кредит обаче бъде разсрочен з 12 месеца минимумът за връщане ще бъде 1190 лева. Бърз кредит 1000 лева за 6 месеца Бърз кредит 1000 лева за 12 месеца      При лоялни клиенти на банки все по-често се прибягва до овърдрафт за малки суми, които не достигат на бюджета. Освен това трябва да се има предвид, че тепърва банките могат да предложат преференциални оферти, които по традиция се анонсират през декември и предвиждат около 20% намаления в лихвите и дори безлихвени кредити за клиенти с изрядно кредитно досие.", "date": "2019.11.25", "title": "Важна информация за всички, които искат да теглят кредит за празниците"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D1%82%D0%B5%D0%BC%D0%B8%D0%B4%D0%B0/item/402558-%D0%B4%D0%B5%D1%82%D0%B5%D0%BA%D1%82%D0%B8%D0%B2%D0%B8-%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%BD%D0%B5%D1%83%D0%BB%D0%BE%D0%B2%D0%B8%D0%BC%D0%B0%D1%82%D0%B0-%D1%84%D0%B0%D1%80%D0%B0%D0%BE%D0%BD%D0%BA%D0%B0-%D1%80%D1%83%D0%B6%D0%B0-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%B7%D0%B0%D1%81%D0%B8%D1%87%D0%B0%D0%BD%D0%B0-%D0%B5-%D0%B2", "text": "Ранният юни 2016 година. Доктор Ружа Игнатова излиза на сцената на \"Уембли Арена\" пред хиляди крещящи фенове и обещава - нейната криптовалута OneCoin ще измести BitCoin и всеки ще може  да плаща с нея навсякъде.      \"OneCoin ще е убиецът на BitCoin! След две години никой няма да говори за BitCoin!\", заявява тя от сцената. По целият свят хората вече инвестират спестяванията си в OneCoin, надявайки се да са част от новата криптореволюция, пише dnes.bg. Според документи, изпратени на BBC, само във Великобритания инвеститорите са дали 30 милиона паунда за последните 6 месеца на 2010 година. 2 милиона от тях – в една единствена седмица. Между 2014 и 2017 г., близо 4 милиарда долара са вложени от десетки държави от Пакистан до Бразилия, от Хонконг до Норвегия, от Канада до Йемен и дори... Палестина.    Но имало нещо много важно, което тези инвеститори не знаели.    Ноември 2018 г. OneCoin вече не съществува. Близо две години Ружа Игнатова е безследно изчезнала. Джейми Бартлет от BBC прекарва месеци, за да разкрие как самопровъзгласилата се Криптокралица успява да измами толкова много хора и къде може би се укрива. Но първо – как работи криптовалутата? Първият принцип е следният – парите са важни, само защото хората си мислят, че са важни. Дори и да са бележки от банката на Англия, монети, черупки от миди или камъни – те работят, само защото хората вярват в тях. В продължение на десетилетия хората се опитват да създадат онлайн валута, независима от държавните средства. Но в повечето случаи опитите са обречени на провал, защото никой не им врява. Най-големият проблем е, че винаги трябва да има някой, който да манипулира приходите, а фалшификацията е прекалено лесна. BitCoin успява да реши тези трудности – той не може да бъде фалшифициран, хакнат или похарчен два пъти. Криптовалутата вече има потенциал да измести дори банките и държавните валути, а тези, които се усетят навреме, могат да натрупат солидно богатство. Това, което Ружа Игнатова иска, е да вземе цялата тази идея и да я продаде на масите. Но имало нещо гнило. През октомври 2016 година блокчейн експертът Бьорн Биерке е потърсен от агент за набиране на персонал. Нова компания в България търси главен технически директор. Той ще получи 250 хил. евро заплата, апартамент и кола. \"Чудех се каква ще е работата ми там? Попитах какво се изисква от мен, а те ми отговориха, че имат нужда от блокчейн. Компанията нямала активен блокчейн. \"Но вие ми казахте, че това е компания за криптовалута, възкликнах аз\", спомня си Биерке. Агентът му обяснил, че компанията работи от няколко месеца, но все още няма блокчейн.  \"Коя е компанията\", попитал експертът. \"OneCoin\", отговорил агентът.    Бьорн Биерке не приел предложението за работа.     През пролетта, няколко месеца по-рано, Джен МакАдамс получава съобщение от своя приятел за възможност за инвестиция, която тя не може да пропусне. Тя кликва на линка и в следващия един час слуша хора, които ентусиазирано разказват как това ще бъде краят на Bitcoin и началото на нещо ново. След това се появява и бляскавата биография на доктор Ружа Игнатова. За Джен това е повратната точка: \"Помислих си колко силна е тази жена. Почувствах се горда от нея\", спомня си тя. Още преди цялото видео да е приключило, тя решава да инвестира 1000 евро. Ентусиазираните гласове и обяснявали, че съвсем скоро тази сума може да се удвои. Може би 1000 евро не били достатъчни? Минималният пакет на OneCoin бил 140 евро, но имало и такива от 118 хил. евро. Седмица по-късно МакАдамс поръчала още един пакет от 5000 евро. Още няколко дни по-късно тя вече била дала 10 хил. евро от семейните спестявания за OneCoin, убедила свои приятели и познати да вложат още 250 хил. евро. През цялото време тя следяла за поскъпването на притежаваните от нея OneCoin. Когато сумата стигнала 100 хил. евро, тя започнала да планува няколко семейни ваканции напред. Но към края на годината всичко се променило – BitCoin ентусиастът и добър самарянин Тимъти Къри се свързал с нея и по Skype и обяснил, че OneCoin е най-голямата измама в историята на измамите\". \"Мога да ти докажа\", зарекъл се той. В следващите няколко седмици, той изпращал на Джен статии, видеа в YouTube и линкове за това, как блокчейн веригите и BitCoin работят. Запознал я и с Бьорн Биерке. Отнело й три месеца да разбере цялата информация, но накрая въпросите започнали да се заформят в главата й. Когато попитала няколко пъти екипа на OneCoin дали компанията има блокчейн, той винаги й отговарял, че \"няма нужда да знае това\", но когато тя продължила да настоява, те и дали следния отговор: \"ОК, Джен, те не искат да издават много информация, за да не се случи нещо с мястото, където държат блокчейн веригата. Плюс това, като приложение то не се нуждае от сървър зад него. Така че нашата блокчейн техонология е SQL сървър с база данни.\" Младата жена изтръпнала. Тя вече знаела достатъчно за да осъзнае, че SQL сървър означава, че покачващата се цена на OneCoin не зависи от продажбите, а от седнал зад бюрото си мениджър, който я променял ръчно. Но въпреки че Джен МакАдамс вижда истината, много други още са заслепени. Доктор Ружа продължава да пътува по света и да продава идеите си – от Макао до Дубай и Сингапур. Инвеститорите не спират да наливат пари, а доктор Ружа ги харчи – за скъпи апартаменти в София и Созопол, за огромна яхта, където певицата Биби Рекс прави частен концерт през 2017 година. Но проблемите чукали на вратата. Денят, в който инвестираните пари трябвало да се превърнат в печалба, бил отлаган. Всичко щяло да бъде обяснено на събиране в Лисабон през октомври 2017 година. Ружа обаче не се появила. Един от делегатите заявил, че тя била на път и нямат идея, защо не се появява. Офисът на OneCoin в България също нямали информация. Появили се съмненията, че е отвлечена или убита. Но всъщност потънала вдън земя. Документи, публикувани по-рано тази година, показват, че на 25 октомври 2017, две седмици след събитието в Лисабон, тя се е качила на борда на самолет на Ryanair от София до Атина. От тогава никой не е чувал нищо за нея. Трудно е да се каже колко пари са били инвестирани в OneCoin. Според документите изпратени на BBC, става дума за 4 милиарда евро. А според слуховете, може би става дума за повече от 15 милиарда евро. Хората казват \"следвай парите\", но парите на измамниците трудно могат да се проследят. Според експерта Оливър Булу те така структурират своите банкови акаунти, че сякаш активите им изчезват. \"Те все още съществуват. Можеш да видиш как измамниците си купуват политическо влияние, яхти, коли. Но когато някой тръгне да ги търси – дали журналист или полицай, те са невидими\", обяснява той. Не е изненада, че структурата на OneCoin е изключително сложна. Джейми Бартлет взима за пример имота на компанията в София, който е закупен от компания, наречена One Property. Тя е собственост на друга компания - Risk Ltd. А Risk Ltd е собственост на... Ружа Игнатова. После е прехвърлена на панамец и е управлявана от компания наречена Peragon, която пък е собственост на Artefix, а тя – собственост на майката на Ружа - Веска. През 2017 година Artefix е продадена на неизвестен 20-годишен мъж. В продължение на няколко месеца френският журналист Максим Гримбер се опитва да проследи корпоративната работа на OneCoin, като събра колкото се може повече имена на фирми и данни за банкови сметки. Сред тях има много компании със седалище във Великобритания. \"Британските компании са най-честият избор. Те лесно се основават и изглеждат напълно легитимни\", обяснява Оливър. След като веднъж основеш компания, никой не проверява каква информация предоставя тя. Те не попълват кой е ръководителят й, какви са приходите и разходите й. \"Това е незаконно. Това е анонимна компания, толкова анонимна, колкото всичко, което можеш да купиш на Сейшелите и Маршалските острови\", казва Оливър.    Дотук със \"следването на парите\".     Активите им просто изчезват и накрая преследваш единствено сенки. Според Бьорн Биерке Ружа Игнатова не е очаквала да стигне толкова далеч. Хората, замесени в това още от самото начало му казали, че никога не е трябвало OneCoin да се превърне в измама за милиарди долари. Тя се е опитала да закрие компанията, но \"тъмните сили\"\" не й позволили. \"След като OneCoin започнал да надминава 10 млн., 20 млн., 30 млн., нещо се случило. Тя не можела да го спре. Мисля, че е била толкова уплашена през пролетта на 2017 година, че е решила да се откаже\", казва Биерке. Много хора свидетелстват, че доктор Ружа и брат й Константин Игнатов, който управлява OneCoin след нейното изчезване, са били замесени с още по-влиятелни хора. Имената им обаче не се споменават, защото свидетелите се страхуват, че излагат живота си на риск. Департаментът по правосъдието на САЩ също потвърждава, че \"Игнатови са имали връзка със значими играчи на сцената на организираната престъпност в Източна Европа\". На 6 март 2019 година ФБР арестува Константин Игнатов. Обвинения за измама и пране на пари са повдигнати и срещу Ружа. Невероятно, но факт – дори и след това, OneCoin продължава да функционира, а хората продължават да инвестират в нея. И макар когато Бартлет посещава България, имението на Ружа да е заключено, офисът на компанията е потънал в работа. До преди седмица, той остава активен. На 21 ноември, нова доза мебили и техника са изнесени от него.    Защо толкова хора продължават да вярват, въпреки доказателствата?   Some action at the OneCoin HQ at last. Doors opened. A small beaten down van parked in front and was filled with various office equipment and supplies. Didn't seem to be the contents of the famous 3rd floor cash room :) Looked as if the company is moving out, but who knows...    Инвеститорите казват, че изпитват страх, че ще пропуснат следващото голямо нещо. Те са изпитвали завист към печелившите от BitCoin и са мислили, че OneCoin е техният шанс. Много са привлечени от самата Ружа Игнатова, от нейните дипломи, корицата й във Forbs. Дипломите й са истински. Корицата обаче не е истинска – тя е платена реклама във Forbs Bulgaria, но щом откъснеш истинската корица – списанието изглежда правдоподобно. Но не е само страхът нещото, което ги е мотивирало. Когато Джен инвестирала своите пари й било казано, че тя вече е част от едно семейство. Присъединява се и в група в Whatsapp, която си има собствен \"лидер\" и се ръководи от офисите в София. \"Лидерът\" подготвял всички добре за срещата им с \"хейтърите\". \"Така ги наричаха – хейтъри. Биткойнърите бяха хейтъри. Казваха ни да не вярваме на нищо от „външния свят\". Дори и на Google. Ако кажеш и едно негативно нещо – значи нямаш място в групата\", разказва Джен. Проф. Айлийн Баркър от Лондонското училище по икономика, която е прекарала години в проучвания на групи като сциентолозите, казва, че има прилики между OneCoin и месианските култове от последното хилядолетие, където хората вярват, че са част от нещо голямо, което ще промени света - и без значение какви са доказателствата, след като веднъж са станали част от това, им е много трудно да признаят, че грешат. \"Особено когато предсказанието не се сбъдне – тя вярват още по-силно. Най-вече, ако не са инвестирали само пари, но и вяра, репутация, интелектуален труд. Мислят си - нека изчакаме още малко\", обяснява Баркър. В един идеален свят властите биха спрели хората от това да инвестират в OneCoin. Но сега те не могат да направят нищо, тъй като криптовалутите са нещо прекалено ново. Единственото, което във Великобритания успяват да направят, е да пуснат предупреждение още през 2016 година. \"Гражданите да внимават с търгуването на OneCoin\", пишат те. Година по-късно премахват предупреждението от сайта си. Според тях, то е седяло прекалено дълго. Според онези, вярващи в култа OneCoin – това е доказателство, че Великобритания вече е приела криптовалутата за легитимна. Две години властите на Острова разследват компанията. Фактът, че оперира интернационално обаче не им помага. \"Компаниите и физическите лица, които стоят зад OneCoin, са базирани извън юрисдикцията на Обединеното кралство. Не успяхме да идентифицираме активи, базирани в Обединеното кралство, които биха могли да бъдат използвани за компенсиране на инвеститорите от страната\", заключват те.    OneCoin e и трагедия за бедните.     Освен омагьосаните хора с възможности, които искат още по-бързи приходи, в измамата се включват и отчаяни хора от страните от Третия свят. През 2016 тодина 22-годишният Даниел Лиенхард от Уганда събира последните си 250 долара, за да си купи стартов пакет от OneCoin. За да събере цялата сума, той взима последните три останали кози на семейството си и ги продава. \"Нямахме друг избор\", казва той. Инвеститорите в OneCoin с подобни истории като неговата не са малко. В Европа приходите започнали да намаляват с времето. Но в Африка, Близкия Изток и Индия тенденцията била друга. Хората продавали всичко, което могат – дори и къщите си, за да инвестират в OneCoin. Но парите от инвестициите им така и не се появили. \"Нямаме вече надежда\", казват те.  Но един от главните въпроси остава – къде е Ружа Игнатова?     Когато Джейми Бартлет започва разследването си, все още никой не знае накъде е поела Криптокралицата след като е кацнала в Атина. Някои твърдят, че тя притежава руски и украински паспорти, които й позволяват да пътува между Русия и Дубай. Не е изключено нейните \"съюзници с власт\", да я укриват някъде в България. А може и да се разхожда свободно след пластична операция, която прикрива идентичността й напълно. \"Някой ми каза, че тя е в Лондон. Други твърдят, че е умряла, което също е възможно\", пише Бартлет. Той се свързва с частния детектив Алън Маклийн, който е категоричен, че има нещо много важно, върху което трябва да се съсредоточим – начинът й на живот преди OneCoin. \"Кои са били приятелите й преди това? Какъв е бил начинът и на живот? Какво е било семейството й?\", казва Маклийн. Друг съвет, който дава е журналистите да разберат къде е била тя с яхтата си. \"Трябва да свалим GPS-а от нея\", насърчава той. Макар и да е нелегално, той не се шегува. След това ги съветва да проверят какви модели яхти са купувани в Атина малко след като Ружа е пристигнала там от София. \"Според мен тя се движи някъде около Средиземно море\", предполага детективът. Няколко седмици по-късно се появява и с истински доказателства. Негови колеги, също частни детективи, му пращат снимки на Ружа от скъпи ресторанти в Атина. Служителите в тези ресторанти потвърждават и пред тях, и пред Бартлет, че Криптокралицата е била техен клиент. Ружа е все още жива и се намира в гръцката столица, без да се страхува, че ще бъде арестувана. Малко по-късно се появява и друга следа. Бартлет посещава събитие на OneCoin в Букурещ, където се лее скъпо шампанско, а гостите го гледат подозрително. По-късно разбира, че доктор Ружа е била точно под носа му – в същата зала, но леко променена от лека пластична операция. А навярно, за да се движи толкова свободно из Европа, тя притежава и фалшив паспорт. След това журналистът подхваща друга следа – в миналото Ружа най-често се появява във Франкфурт. Дори дъщеря й живее там. Бартлет отива на място, за да разследва старите адреси на Ружа в германският град, но не открива нищо. Няколко дни по-късно получава обаждане от доверен източник, чието име не споменава. Оказва се, че е прав. \"Да, тя прекарва много време във Франкфурт. Просто трябва да откриете къщата и ще откриете нея\", казва му той. На 5 ноември 2019 година братът на Ружа, Константин, заявява пред съда, че тя го е омаяла със същите думи, с които и инвеститорите – че онези, които не й вярват са хейтъри. После изчезнала с \"голям паспорт\", тъй като се страхувала, че някой от приближените й ще я издаде на ФБР. OneCoin продължава да отрича обвиненията. \"Нашите клиенти, нашите партньори и нашите адвокати успешно се борят с тези клевети по целия свят и сме сигурни, че нашата визия за нова система, основана на базата на финансова революция, ще бъде установена\", казват от компанията. Още от самото начало, доктор Ружа знае, че ще има достатъчно отчаяни или алчни хора, които да заложат на OneCoin. Тя е наясно, че истините и лъжите трудно се различават, когато има толкова много информация онлайн. Знае и че властите, полицията и медиите трудно ще разберат какво се случва. И най-важното от всичко – тя правилно предвижда, че когато те най-накрая разберат какво се случва, тя ще е изчезнала... Заедно с всичките пари!  ", "date": "2019.11.25", "title": "Детективи по следите на неуловимата фараонка Ружа Игнатова. Засичана е в..."}
{"url": "http://www.classa.bg/%D1%81%D0%B2%D1%8F%D1%82/item/402539-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%BA%D0%BE%D0%BD%D1%81%D0%BE%D1%80%D1%86%D0%B8%D1%83%D0%BC-%D0%BA%D0%B8%D1%82%D0%B0%D0%B9-%D0%B4%D1%8A%D1%80%D0%B6%D0%B8-%D0%B2-%D0%BA%D0%BE%D0%BD%D1%86%D0%BB%D0%B0%D0%B3%D0%B5%D1%80%D0%B8-%D0%BD%D0%B0%D0%B4-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B4%D1%83%D1%88%D0%B8", "text": "  Властите в страната твърдят, че това са центрове за професионална подготовка, предназначени за борба срещу ислямската радикализация Консорциум от журналисти разпространи документи, които показват абсолютния контрол, който упражнява китайският режим върху огромните лагери за задържане в Синцзян, района с преобладаващо мюсюлманско население в страната, предадоха световните агенции. В тези лагери са интернирани над 1 милион души, посочи АФП.  Според някои правозащитни групи, независими изследователи и чужди правителства се смята, че в тези лагери има 1,5 милиона уйгури и представители на други малцинства в Синцзян, допълва ДПА. Документите са получени от Международния консорциум на разследващите журналисти и публикувани в 17 печатни органа по света. Те разкриват строгите разпоредби и правила в лагерите, разположени в Северозападен Китай. Пекин оспорва данните за броя на хората в лагерите и твърди, че това са центрове за професионална подготовка, предназначени за борба срещу ислямската радикализация.  Информациите бяха публикувани седмица, след като американският в. \"Ню Йорк таймс\" съобщи, че е успял да се сдобие с над 400 страници вътрешни документи на китайските управляващи, сред които и текстове на тайни речи на президента Си Цзинпин, в които той призовава още от 2014 г. за безпощадна борба срещу тероризма и сепаратизма в Сицзян. Последните разкрития касаят серия от ръководни директиви за управление на лагерите, одобрени през 2017 г. от шефа на силите за сигурност на Синцзян, а също и доклади на разузнавателните служби, показващи как полицията използва изкуствен интелект и събиране на данни, за да определи, които хора да интернира. В директивите задържаните са наричани \"ученици\", които трябва да получат \"диплома\". Директивите описват с голяма точност как пазачите в лагерите трябва да направляват ежедневието на задържаните - от забрана за влизане в контакт с външния свят до стъпките, които се предприемат в случай на заболяване. Директивите въвеждат и точкова система за оценка на \"идеологическата трансформация\" на задържаните, за тяхното \"спазване на дисциплина\" и за тяхното \"желанието за учене\".  В директивите се описва колко пъти трябва да се затварят вратите в спалните помещения, коридорите и етажите на лагерите, как трябва да бъде инсталирано пълно видеонаблюдение в спалните помещения, класните стаи и ъглите, така че надзирателите в реално време да наблюдават случващото се, да регистрират нещата детайлно и да подават сигнал за всяко подозрително събитие.  Директивите предвиждат \"учениците\" да стоят задържани месец и половина, въпреки че това правило не винаги е прилагано, според свидетелски разкази на бивши затворници, събрани от Международния консорциум.  В Лондон посолството на Китай отрече автентичността на публикуваните документи и ги определи като \"пълна измама\" и \"фалшиви новини\". \"Не съществува никакъв документ или заповеди за така наречените \"лагери за задържане\". \"Центрове за обучение и за професионална подготовка бяха установени с цел превенция на тероризма\", се казва още в изявление на китайското посолство в Лондон, адресирано до британския в. \"Гардиън\", който е част от медиите, публикували вчера документите.      ", "date": "2019.11.25", "title": "Международен журналистически консорциум: Китай държи в концлагери над един милион души!"}
{"url": "http://www.classa.bg/%D1%81%D0%B2%D1%8F%D1%82/item/402540-%D0%B1%D0%B8%D0%B2%D1%88-%D1%88%D0%B5%D1%84-%D0%BD%D0%B0-mi6-%D0%B2%D1%8A%D0%B7%D1%85%D0%BE%D0%B4%D1%8A%D1%82-%D0%BD%D0%B0-%D0%BA%D0%BE%D1%80%D0%B1%D0%B8%D0%BD-%D0%BD%D0%B0-%D0%B2%D0%BB%D0%B0%D1%81%D1%82-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F", "text": "Ако спечели предстоящите избори, Джеръми Корбин може да представлява „истинска опасност“ за Обединеното кралство. Това мнение в статия за Daily Mail изказва бившият ръководител на британското разузнаване MI-6 Ричард Диарлов. Според него в миналото ръководителят на Лейбъристката партия е подкрепял Германската демократична република и други \"противници\" на Лондон, така че той не бива да бъде допускан до седалището и държавните тайни на премиера. „   “, пише Ричард Дирлау, бивш ръководител на МИ-6, в своята колона в „Дейли мейл “. Според него по-късно в архивите на \"   \" са открити досиета на граждани от ГДР. Тези многобройни документи, чиято дължина беше седем мили, послужиха за доказателство за „   “. „   “, каза бившият шеф на британските разузнавателни служби. Според Дирлав днес Великобритания, „   “, е на кръстопът. Съществува възможност лидерът на лейбъристите Джеръми Корбин, „   “, да стане нов премиер. „   е   “, съветва авторът. Андрей Мъри е виден член на Комунистическата партия на Великобритания от много години. Дълго време съветският комунизъм остава за него идеален политически модел и източник на идеологическо вдъхновение, казва Дирлав. Според него вторият виден съветник на ръководителя на Лейбъристката партия Шеймас Милн „   “ с екстремистки политически движения. Включително и тези, които се застъпват за използването на терор за постигане на целите си.  Корбин, Мюррей и Милн \"са   . Няколко лейбъристи им се противопоставиха, но  \"  \" не бяха толкова толкова много, отбелязва Dirlav.  „   “, припомня авторът на статията. „   , продължава той. „   “, подчертава Дирлав. Според него нито самият лидер на лейбъристите, нито неговите съветници, като вземат предвид миналото им, не могат да намерят работа в разузнавателните агенции. И, разбира се, те никога не биха били допуснати до държавна тайна. Следователно избирателите не трябва да поемат рискове и да дават своите гласове на лидера на лейбъристите, особено когато са застрашени   . В крайна сметка, ако той ръководи британското правителство, тогава няма да е необходимо да се подлага на процедура за проверка за достъп до класифицирана информация, убеден е Диерлау. „   “, заключава авторът. Той предлага поддръжниците на лейбъристите да се въздържат от гласуване, за да изразят своето съжаление, че в партията не е останал нито един „   “ политик, който да я ръководи. „   “, смята бившият ръководител на МИ-6. „   “, заключава Ричард Диерлау.    ", "date": "2019.11.25", "title": "Бивш шеф на MI6: Възходът на Корбин на власт застрашава сигурността на Великобритания"}
{"url": "http://www.classa.bg/%D1%81%D0%B2%D1%8F%D1%82/item/402541-%D1%81%D0%B0%D1%89-%D1%81%D0%B5-%D0%BC%D1%8A%D1%87%D0%B0%D1%82-%D0%B4%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-%D0%BF%D1%80%D0%B5%D0%B7-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%B8-%D0%B1%D1%8E%D0%B4%D0%B6%D0%B5%D1%82", "text": "Конгресът на САЩ е включил санкции срещу руския газопровод \"Северен поток 2\" в законопроекта за бюджетните кредити и политики на Министерството на отбраната през 2020 г., предаде изданието Defense News.соm, цитирайки председателя на комисията по външните работи в Сената на САЩ Джим Риш. Според изданието това може да се окаже начинът за спиране на проекта на руския президент Владимир Путин на стойност 11 млрд. долара, който планира нови газови доставки до Германия по дъното на Балтийско море. Санкции срещу западни компании, ако се включат в проекта за газопровода, ще са силен сигнал, но все още не е постигнато крайно споразумение по законопроекта, пише Mediapool. \"Причината за тази стъпка е в това, че прозорецът (за предприемането ѝ) се затваря. По-голямата част от \"Северен поток 2\" вече е построена\", коментира Риш. Според него налагането на санкции ще струва скъпо на строителните компании, участващи в строежа на газопровода и ще бъдат принудени да спрат работа по него. Това ще принуди Русия да търси алтернативни начини за реализацията на проекта си. Добавките със санкциите срещу \"Северен поток 2\" обаче още не са публикувани, но според сенатора те ще отразяват общото виждане за ситуацията с руските газопроводи от двете камари на Конгреса, на администрацията на президента на САЩ и на банковите комитети. Очакванията са санкциите на САЩ да засегнат компаниите, които са специализирани в полагането на тръби по морското дъно и които работят по \"Северен поток 2\" и другия руски газопровод \"Турски поток\" по дъното на Черно море. В момента собственик на компанията, реализираща \"Северен поток 2\" е руската \"Газпром\", като плановете бяха половината от капитала после да бъде поделен по равно между пет западноевропейски компании. САЩ категорично се противопоставят на новия руски газопровод до Европа. Според редица руски, а дори и западни експерти, причината за това са опитите на Вашингтон да наложи своите доставки на втечнен газ на европейски пазар, коментира руската агенция ТАСС.  ", "date": "2019.11.25", "title": "САЩ се мъчат да блокират \"Северен поток 2\" през военния си бюджет"}
{"url": "http://www.classa.bg/%D1%81%D0%B2%D1%8F%D1%82/item/402542-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D0%B2%D0%BE%D0%B9%D0%BD%D0%B0%D1%82%D0%B0-%D1%81-%D0%BA%D0%B8%D1%82%D0%B0%D0%B9-%D1%83%D0%BF%D0%BB%D0%B0%D1%88%D0%B8%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "Бившият държавен секретар на САЩ Хенри Кисинджър призова за уреждане на търговския конфликт между Щатите и Китай. Освен това той призова за началото на голяма политическа дискусия между двете страни. Патриархът на американската външна политика направи тези изявления в навечерието на срещата си със Си Дзинпин в Пекин. Според него конфликтът между САЩ и Китай може да доведе до последствия, по-лоши от Първата световна война.         В последно време 96-годишният Кисинджър идва в Китай почти всяка година. Предишната му среща със Си Дзинпин се състоя миналия ноември. Тогава търговската война между двете страни само набираше скорост. И сега, когато бившият държавен секретар пристигна на Пекинския форум за иновационна икономика, имаше признаци, че търговско споразумение между двете страни може да бъде сключено през следващите седмици. Но Кисинджър, който винаги се е застъпвал за стратегически диалог между САЩ и Китай, не е преставал да бие тревога, защото търговските и икономическите противоречия всъщност са само част от общата конфронтация между двете сили. И това може да завърши с бедствие, предупреди Кисинджър в речта си на форума: „Обсъждането на нашите общи цели и опитът да ограничим въздействието на конфликта ми се струват от основно значение. Ако се остави конфликтът да се развива безконтролно, резултатите ще бъдат по-лоши, отколкото в Европа. Първата световна война се случи поради сравнително незначителна криза, с която светът не успя да се справи». Според Кисинджър теоретично конфликтът между Щатите и Китай наистина може да доведе до световна война. Друго нещо е, че в момента никоя от страните не се интересува дори от ограничен, неядрен конфликт, защото разходите за подобен са твърде големи. Кисинджър, разбира се, опростява причините за избухването на Първата световна война, твърдейки едва ли не за случайния й характер. Причите за Първата световна война се основават на нарастващия конфликт между Великобритания и Германия, същността на който бе това, че германците бързо набираха сила, а Великобритания, която по онова време беше най-голямата световна сила, търсеше начин да спре немския марш. И чрез всякакви възможни методи допринасяше за разпалването на страха от германската заплаха сред континенталните й съюзници — Франция и Русия. Фактът, че именно локалните балкански противоречия между Русия и Австро-Унгария (съюзник на германците и всъщност втората германска държава) стана повод за световната война, наистина беше случайност. Но самата война беше почти неизбежна с оглед на непреодолимите противоречия между тогавашния господар на света — Великобритания — и насочената към разширяване на жизненото й пространство (не в Европа — а в света) Германия. Паралелите с днешния ден са очевидни. На мястото на Великобритания застанаха Щатите, тясно свързани с нея, по същество след 30-годишна война (1914-1945), които се превърнаха в най-силната държава в света. А след разпадането на СССР и двете държави претендираха за световна хегемония. А на мястото на Германия набира сила Китай, който вече не крие своите глобални амбиции. Китай не претендира да става световен хегемон. Китайците искат само да възстановят справедливостта, т.е. да заемат полагащото им се място в света. Германия претендираше да бъде първа цигулка в континентална Европа и да изтласка Великобритания към други континенти — например в Африка. Т.е. Германия искаше да получи това, от което бе лишена — от единна държава. След почти век упадък, причинен до голяма степен от външната експанзия, Китай иска да стане това, което винаги е бил — най-мощната държава в света. Но в сегашния свят това е възможно само, ако предишният модел на китайските отношения със света бъде изоставен. Някога Китай беше толкова самодостатъчен, че нямаше нужда от външна търговия, тя всъщност беше оставена на „чуждите варвари“ (в резултат на това Китай тръгна към дъното, защото стана ясно, че варварите имат оръжие, което Поднебесната империя няма). Сега Китай иска да разпространи влиянието си върху целия свят. Не военно и идеологическо влияние, а търговско и икономическо. Той иска да направи така, че всички да се нуждаят от него и никой дори и да не си помисля да го подкопае отвътре. Си Дзинпин говори точно за това на срещата с участниците във форума (той се срещна с Кисинджър отделно): „Китай не възнамерява да замени нито една велика сила, целта му е просто да възстанови достойнството и статуса, които заслужава. Унизителната история на Китай като полуколониална и полуфеодална държава никога няма да се повтори“. Сходството в ситуацията с Великобритания — Германия и САЩ — Китай е, че хегемонът не иска да споделя властта с растящата държава, не иска да отстъпи позициите си. Но ако Великобритания успя да спре Германия с помощта на сложни комбинации и да насъска европейците един срещу друг, то САЩ не могат да спрат Китай. Нито със собствените си военни сили (ядрените оръжия изключват конфликт между двете страни), нито чрез насъскването на съседите срещу него (нито една от съседните държави не е сравнима по сила с Китай, а Русия като цяло премина към почти съюзни отношения с Пекин). Всичко, което могат да направят САЩ, е да сдържат Китай. Но това е възможно само за ограничено време. Скоро Поднебесната империя ще придобие такава сила, че това ще стане невъзможно. Ето защо умните американски стратези (а Кисинджър със сигурност е основният сред тях) считат за необходимо да постигнат споразумение с Китай на всяка цена. Тоест, ако не се раздели светът  на две (както се предлагаше през периода Обама-Байдън), тогава да се разработят общи правила на играта, правила за съперничество и закони, по които да се развива конфликтът. Тоест, да се поставят противоречията в определена рамка, за да не им се позволи да се развиват по безкрайна нарастваща спирала. Точно това има предвид Кисинджър, когато говори за необходимостта от предприемане на „опит за намаляване на отрицателното въздействие на конфликта“. Не за отстраняване и ликвидиране на конфликта, което, разбира се, е невъзможно, а той да се направи малко или повече по-управляем. Важно е, че Кисинджър подчертава, че търговската война е само част, но не най-важната, от общия конфликт. Защото често всичко се свежда до икономически, търговски и финансови противоречия между двете най-големи икономики в света. Но от геополитическа гледна точка икономиката е само оръжие на конфликта, което се основава на дълбоки цивилизационни противоречия. Налице е конфликт между Атлантика и Тихия океан, между Запада и Изтока, между англосаксонската и китайската цивилизации. Този конфликт има глобален характер и засяга целия свят.  В същото време е направилно да се приема, че Кисинджър е срещу Тръмп. Тръмп не започна търговска война с Китай просто така, а защото за него това е част от цялостната му стратегия за овладяване на Китай и запазване на американската хегемония. Тръмп иска да укрепи САЩ, но не като световен хегемон, а като национална държава, тоест по същество той прави това, което за китайците е доста удобно. Да, самата търговска война е неприятна за тях, но е в рамките на техния мироглед. Две държави се състезават за световните пазари и защитават своите собствени пазари — всичко това в рамките на борбата по правилата. Китайците (подобно на руснаците) не приемат другото: обграждат ги с военни бази, опитват се да ги скарат със съседите им, намесват се във вътрешните им работи и се опитват да разтърсят колкото е възможно повече вътрешната ситуация. Точно това е призива да не прави Америка. И това го прави не само Си Дзинпин, но по същество Кисинджър. Бившият държавен секретар иска втори път в живота си да постигне споразумение с Китай. Но при първи път през 1971 г. беше по-лесно да се направи горното, въпреки факта, че преди това имаше две десетилетия на враждебност между страните. Тогава самият Пекин имаше интерес да играе с американците, защото се страхуваше от конфликт със СССР. Сега Китай изгради стратегически отношения с Русия, а икономическата му взаимозависимост със САЩ позволява да бъде сигурен, че самите американци не се интересуват от прекъсване подобно общуване. Освен това Пекин вижда, че САЩ наистина губят позиция в света и точно поради това американците трябва да бързат, а не китайците. Времето работи за изтока. И ако Западът иска да постигне съгласие за „правилата на битката“ и за изковаване на „законите на конфликта“, той трябва да бъде подготвен за честен разговор, за отхвърляне на аргументите в стил „подкрепяме защитниците на свободата в Хонконг“ и „изпращаме оръжие в Тайван“. Точно такъв диалог предлага Кисинджър. Но в това няма смисъл да се убеждават китайците, а американците.  ", "date": "2019.11.25", "title": "Последиците от войната с Китай уплашиха Америка"}
{"url": "http://www.classa.bg/%D1%81%D0%B2%D1%8F%D1%82/item/402543-%D0%BF%D0%BE%D1%80%D0%B5%D0%B4%D0%B5%D0%BD-%D1%88%D0%B0%D0%BD%D1%82%D0%B0%D0%B6-%D0%B0%D0%BC%D0%B5%D1%80%D0%B8%D0%BA%D0%B0-%D0%B8%D1%81%D0%BA%D0%B0-%D0%BF%D0%B0%D1%80%D0%B8-%D0%B7%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%81%D0%B8-%D0%B1%D0%B0%D0%B7%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0", "text": "САЩ искат да осигурят приходи от военното си присъствие в други страни по света. Планът е прост и смел: да се принудят онези държави, на чиято територия се намират американските военни бази и военните континенти, да плащат на Вашингтон за защитаjd. За съюзниците обаче и в момента поддържането на американските войски е скъпо. Къде се намират американските военни бази? Днес САЩ водят сред всички страни по света по брой чуждестранни военни бази и военни части, разположени в други държави. Американските войници присъстват в Азия, Африка, Европа, Океания, Латинска Америка. Около 190 хиляди американски войници и офицери са разположени извън САЩ и служат в чужди държави. Общият брой на американските военни бази в чужди страни отдавна е надхвърлил седемстотин. ВМС, авиация, морски пехотинци и сухопътни сили — извън „американската родина“ са представители на всички видове въоръжени сили и бойни оръжия. Така съоръженията и базите на ВВС на САЩ се намират в Бахрейн, Катар, ОАЕ, Оман, Саудитска Арабия, Сингапур, Южна Корея, Япония, Турция, Нигер, Австралия, Гуам, Хондурас, Гренландия, Белгия, България, Великобритания, Германия , Испания, Италия, Холандия, Португалия. Военноморските сили на САЩ са базирани в Бахрейн, Куба, Италия, Испания, Гърция, Южна Корея, Япония, да не говорим за възможността за използване на пристанищата и военноморските бази на множество американски съюзници от Северноатлантическия алианс. Американските военни кораби използват и пристанищата на трети страни, включително същата тази Украйна, където ВМС на САЩ вече зачестиха с посещенията на корабите си. Зад граница са базирани и американските сухопътни войски. Базите им са разположени в Германия, Италия, Косово, Япония, Южна Корея, Кувейт, Израел и Афганистан. Освен това американските сухопъти войски са разположени в Сирия и Ирак. В Джибути, Бразилия и Куба, както и в ОАЕ, Япония, Германия и Афганистан се разполага Корпусът на американската пехота. В Източна Европа американските военни обекти са разположени в Полша, Румъния, а в балтийските републики американските войски са разположени в базите на НАТО. Освен това американските военни са чест гост в Грузия и Украйна, в републиките на Централна Азия. Корейците и японците плащат за американските военни бази Естествено, че такъв значителен списък от военни бази извън страната изисква много съществено финансиране от американския бюджет. За Вашингтон една от основните задачи винаги е била да постигне максимално намаляване на разходите за чуждестранна военна инфраструктура. Но след избирането на Доналд Тръмп за президент на страната, тази задача стана идея фикс. Американското ръководство изисква страните, на чиято територия се намират американските военни бази, не само да плащат определени суми, но и да увеличават финансирането. В същото време на чуждестранните държави са възложени задължения не само да финансират осигуряването на военните бази и контингенти, но и просто да „плащат за покрива“. Вашингтон смята, че вече трябва да се заплаща присъствието на американските войски, защото чуждите държави чрез американските войници защитават собствената си територия и националните си интереси. В Южна Корея в момента са дислоцирани около 25 хиляди американски войски — тук е разположен един от най-големите контингенти на американските въоръжени сили в чужбина. В съседна Япония са базирани още 40 000 американски военни, които присъстват в Страната на изгряващото слънце от края на 40-те години. От 1976 г., когато Вашингтон и Токио сключиха договор за разполагане на американски войски на японска територия, разходите за такси за военното присъствие редовно нарастваха. Спорна ситуация в Европа Вторият по големина и най-силен американски военен контингент след Япония и Южна Корея е базиран на територията на европейски държави — съюзници на САЩ в НАТО. Американските военни бази и военни части са разположени в почти всички европейски страни от Португалия и Испания до Латвия и Полша, от Дания до Гърция. В редица европейски държави са разположени американския ядрени оръжия. Общият брой на американските войски, разположени в Европа, варира между 65-70 хиляди военнослужещи. Повече от половината от тях — около 35 хиляди души — се намират в Германия. Американците са тук от победата над Третия райх. Освен това, ако Русия отдавна изтегли войските си от Германия, то американците никога не са освобождавали германските земи от своето присъствие. Освен Германия, 12 хиляди американски войници са в Италия, 8 хиляди във Великобритания, 3 хиляди в Испания, а останалите в Португалия, Белгия, Холандия, Гърция и няколко други държави. От тези европейски страни САЩ получават общо около 1,5 милиарда долара за поддръжката на военните си обекти. Във Вашингтон смятат тази сума за доста малка и затова изискват Европа да увеличи военните си разходи. Само Полша е съгласна с американската позиция. Патологичните русофоби, които са на власт в тази страна, са готови да платят на Вашингтон дори 2 милиарда долара, само и само американската администрация да увеличи военното си присъствие в Полша. Варшава смята, че Русия застрашава националната сигурност на полската държава и вижда в американските войски застъпници пред евентуална руска агресия. Всъщност, шантажът на Тръмп, че уж ще изтегли американските войски и бази от другите държави не трябва да се приема сериозно. САЩ никога няма доброволно да изтеглят войските си от Европа и Азия. В този случай те ще загубят способността да контролират ситуацията в почти всички най-важни региони на света, а цената за изтеглянето на войските и инфраструктурата няма да бъде толкова ниска.", "date": "2019.11.25", "title": "Пореден шантаж: Америка иска пари за военните си бази в чужбина"}
{"url": "http://www.classa.bg/%D1%81%D0%B2%D1%8F%D1%82/item/402544-%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%B4%D0%BD%D0%B5%D1%81-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0", "text": "Ключовите въпроси са дали да се дадат избирателни права на гръцките граждани в чужбина, депутатския имунитет и изборът на президент Гръцките депутати ще гласуват промени в някои членове на Конституцията, включително за даване на избирателни права на гърците в чужбина и промени в изборната система, пише вестник Kathimerini, цитиран от Агенция \"Фокус\".  Започналият миналата седмица дебат в парламента ще продължи в понеделник с речи на премиера Кириакос Мицотакис и лидерите на опозиционните партии, като всичко ще завърши с гласуване вечерта.  Ключовите въпроси са дали да се дадат пълни избирателни права на гръцките граждани в диаспората, дали да се раздели избора на президент от разпускане на парламента и поправка в закона за депутатския имунитет.  Промените, които първоначално бяха предложени от предишното правителство на СИРИЗА, трябва да получат одобрение от квалифицирано мнозинство от 180 народни представители в 300-местния парламент.   \r\n  ", "date": "2019.11.25", "title": "Гръцкият парламент ще гласува днес промени в Конституцията"}
{"url": "http://www.classa.bg/%D1%81%D0%B2%D1%8F%D1%82/item/402545-%D0%BA%D0%BB%D0%B0%D1%83%D1%81-%D0%B9%D0%BE%D1%85%D0%B0%D0%BD%D0%B8%D1%81-%D0%BF%D0%B5%D1%87%D0%B5%D0%BB%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F", "text": "Два екзитпола дават между 64 и 67% за Йоханис срещу 33 до 36% за бившия премиер Виорика Дънчила Клаус Йоханис печели категорично президентските избори в Румъния и получава втори мандат начело на страната. Два екзитпола дават между 64 и 67% за Йоханис срещу 33 до 36% за бившия премиер Виорика Дънчила. Йоханис, който през последните години се противопоставяше на управляващите социалдемократи, обеща да се бори за укрепване на върховенството на закона и срещу масовата корупция.       ", "date": "2019.11.25", "title": "Клаус Йоханис печели категорично президентските избори в Румъния"}
{"url": "http://www.classa.bg/%D1%81%D0%B2%D1%8F%D1%82/item/402546-%D0%B8%D1%82%D0%B0%D0%BB%D0%B8%D1%8F-%D0%B5-%D0%B3%D0%BE%D1%82%D0%BE%D0%B2%D0%B0-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%B1%D0%B0%D0%BD%D0%BA%D0%BE%D0%B2-%D1%81%D1%8A%D1%8E%D0%B7", "text": "Италия изглежда склонна да постигне компромис по отношение на съпротивата си срещу германските планове за по-нататъшно интегриране на европейската банкова система, които включват и поставяне на таван на притежавания суверенен дълг. Винченцо Амендола, италианският министър на европейските въпроси, заяви в интервю, че вярва в постигането на „добър компромис“ през следващия месец. Той също така заяви, че Рим няма да бави дълго реформата за европейския спасителен фонд.  В рамките на предложението, разгледано по-рано този месец, Германия предложи повече сътрудничество по отношение на опазване на депозитите на банките, но при определени условия, сред които и по-стриктни правила за притежанията на суверенен дълг. Италианският министър на финансите Роберто Гуалтиери заяви по-рано, че условията не са подходящи за  завършването на банковия съюз.     „В преговорите червените линии са отправните точки, след това в рамките на дискусиите се надявате да намерите по-добър компромис“, посочи Амендола. „Имаме някои трудности, но аз съм оптимист“, допълни той. Европейският банков съюз се нужда е от „спешно“ задълбочаване и Германия очаква да види първите признаци за постигането на напредък до декември, посочва заместник-финансовият министър в Берлин Йорг Кукис. Досега работата по създаването на обща система за застраховане на депозити – третият етап от банковото обединение, беше помрачена от политическите несъгласия между държавите членки. Финансовите министри на страните от еврозоната подписаха текст, формулиращ промените в Европейския стабилизационен механизъм – спасителният фонд на блока, през юни, като реформите дават по-големи правомощия на фонда. Въпреки оказването на натиск от страна на антисистемното движение „Пет звезди“ – водеща политическа сила в парламента, правителството няма да забави плановете за напредък по време на срещата на европейските лидери на 12-13 декември, посочи Амендола. „Преценката на правителството е тази, че този договор има нови и положителни елементи като фискален предпазен механизъм в размер на 70 млрд. евро за решаването на възможни проблеми, свързани с банките“, посочи още той.  ", "date": "2019.11.25", "title": "Италия е готова на примирие в битката за европейския банков съюз"}
{"url": "http://www.classa.bg/%D1%81%D0%B2%D1%8F%D1%82/item/402547-%D0%BC%D0%BE%D0%B3%D0%B0%D1%82-%D0%BB%D0%B8-%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D1%84%D0%B8%D1%81%D0%BA%D0%B0%D0%BB%D0%BD%D0%B8-%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B0%D1%82%D0%BE%D1%80%D0%B8-%D0%B4%D0%B0-%D0%B7%D0%B0%D0%BC%D0%B5%D0%BD%D1%8F%D1%82-%D0%BC%D0%BE%D0%BD%D0%B5%D1%82%D0%B0%D1%80%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0", "text": "Вече няма съмнение, че паричната политика, независимо дали е конвенционална, или не, ще бъде в недостиг при следващата глобална рецесия, пише Гавин Дейвис за Financial Times. За справяне с голям спад в икономиката ще е необходимо намаляване на лихвите с няколко процентни пункта, но понастоящем те са твърде близко до тяхната ефективна долна граница, за да позволят това. Сега централните банкери признават, че при такива обстоятелства ще им е нужна помощ от фискалната политика. В миналото обаче дискреционните бюджетни инжекции обикновено бяха осъществявани с големи закъснения, а политическите спорове доведоха до промени в данъците и разходите, които не успяха да стабилизират търсенето в икономиката. Един пример за тези проблеми дойде след финансовата криза през 2008 г. Въпреки че имаше бюджетни действия в много икономики, включително законът за възстановяване и реинвестиране (ЗВР) на президента на САЩ Барак Обама от 2009 г., твърдата политическа съпротива ограничи ефективността на фискалните стимули. Реалният стимул на ЗВР не бе достатъчно голям, за да стабилизира икономиката на САЩ, като мерките бяха отменени твърде бързо по време на възстановяването. Законът предотврати финансов срив, но не избегна високата и устойчива безработица. Дори контролът на демократите върху Белия дом и Конгреса не попречи на политическите препятствия, поради които фискалните стимули не съкратиха рецесията. Междувременно, в еврозоната смисленият фискален отговор беше възпрепятстван от липсата на механизъм, който да позволи значително споделяне на риска между държавите членки. И в САЩ, и в Европа паричните стимули останаха жизненоважни. Доказаните недостатъци на дискреционните промени в бюджета за смекчаване на рецесията обясняват защо нараства интересът към засилване на така наречените автоматични фискални стабилизатори. Макроикономистите твърдят от десетилетия, че мащабът и ефективността на вградените методи за повишаване на разходите или намаляване на данъчните приходи трябва да бъдат увеличени, за да стане фискалната политика по-успешна. В условията на рецесия данъчните постъпления обикновено намаляват повече от доходите на домакинствата и корпорациите, така че правителственият бюджет предпазва частния сектор от загуба на разполагаем доход. В допълнение, по-високите социални плащания за безработни им помагат да поддържат разходите си в лоши времена. Всичко това се случва бързо, като автоматичен резултат от структурата на данъчната и разходната система в развитите икономики.       Изследване от 2016 г. на Алисдеър Маккей и Рикардо Рейс показва, че автоматичните стабилизатори могат да бъдат много ефективни за ограничаване на дълбочината на рецесиите, когато паричната политика е ограничена от долната граница на лихвите. Те също така заключават, че социалните плащания са по-успешни от данъчните корекции за стабилизиране на търсенето, като увеличават разполагаемия доход на най-бедните домакинства.При рецесията от 2007-09 г. в САЩ автоматичните стабилизатори добавиха около 2% към реалния брутен вътрешен продукт в най-ниската точка за икономиката, малко повече от въздействието на дискреционния фискален тласък от ЗВР. Освен това влиянието на стабилизаторите продължи няколко години по-дълго от това на дискреционните стимули, което ги прави по-важни като цяло за изглаждането на цикъла. Това сочи, че подходящите фискални стабилизатори биха могли да работят автоматично, заменяйки липсващия монетарен стимул при следващата рецесия. Има два основни начина, по които този ефект може да бъде засилен. Първият е промяна на цялата структура на публичните финанси чрез повишаване на дела на данъците и разходите в БВП. Изключително малко вероятно е обаче правителствата да са склонни да направят такива фундаментални промени преди да почувстват спешна необходимост от това. Този подход ще включва по-високи и по-прогресивни данъчни системи и по-големи социални плащания, които ще представляват политическа бомба със закъснител. Вторият начин е да се създаде нова система от автоматично допълнително харчене, която се задейства само когато икономиката се насочи към рецесия. Неотдавнашна публикация на Проекта Хамилтън към Института Брукингс и нестопанския Вашингтонски център за справедлив растеж предлага няколко практически идеи за това. Сред тях Клаудия Сам, икономист от управителния съвет на Федералния резерв, предлага програма, която да се задейства, когато статистиката за безработицата сигнализира за рецесия. Тя ще насочва директни плащания към определени домакинства, за да увеличи потребителските разходи по време на рецесията. Това „правило на Сам“ би предложило фискална алтернатива на правилото на Тейлър, което се използва от монетарната политика, и би заобиколило много от политическите проблеми, които преследват дискреционната фискална политика. То би могло да изиграе много полезна роля. Централните банкери ще твърдят, че подобен тип усилване на фискалните стабилизатори трябва да бъде незабавно прокарано. Въпреки това изглежда доста малко вероятно днешните политици да имат прозорливостта да разработят и въведат ефективен фискален стимул, така че да е готов, когато настъпи рецесията. Изглежда далеч по-вероятно те да направят твърде малко и твърде късно, както обикновено.  ", "date": "2019.11.25", "title": "Могат ли автоматичните фискални стабилизатори да заменят монетарната политика"}
{"url": "http://www.classa.bg/%D1%81%D0%B2%D1%8F%D1%82/item/402548-%D0%BC%D0%B0%D0%B9%D0%BA%D1%8A%D0%BB-%D0%B1%D0%BB%D1%83%D0%BC%D0%B1%D1%8A%D1%80%D0%B3-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0%D0%BC-%D1%81%D0%B5,-%D0%B7%D0%B0-%D0%B4%D0%B0-%D0%BF%D0%BE%D0%B1%D0%B5%D0%B4%D1%8F-%D1%82%D1%80%D1%8A%D0%BC%D0%BF-%D0%B8-%D0%B4%D0%B0-%D1%81%D0%BF%D0%B0%D1%81%D1%8F-%D0%B0%D0%BC%D0%B5%D1%80%D0%B8%D0%BA%D0%B0", "text": "Според бившия кмет на Ню Йорк ако Тръмп спечели друг мандат, страната никога няма да се възстанови от щетите   Бившият кмет на Ню Йорк Майкъл Блумбърг се включва в надпреварата за кандидатпрезидентската номинация на Демократическата партия на САЩ, съобщава Bloomberg. Той се очаква да предложи умерена политическа позиция на фона на опит в бизнеса и държавното управление, както и ангажираност с множество благотворителни проекти като начин да победи президента Доналд Тръмп. Блумбърг, който е на 77 години, нарече Тръмп „екзистенциална заплаха за нашата страна и нашите ценности“. Закъснялото му влизане в кампанията ще създаде допълнителни трудности за останалите кандидати, тъй като Майкъл Блумбърг ще направи всичко възможно да си осигури подкрепа от ключови щати.     „Аз се кандидатирам за президент, за да победя Доналд Тръмп и да възстановя Америка. Не можем да си позволим още четири години безразсъдни и неетични действия на президента Тръмп“, каза Блумбърг в изявление, в което обявява кандидатурата си. Според Блумбърг ако Тръмп спечели друг мандат, страната никога няма да се възстанови от щетите. Майкъл Блумбърг преразгледа по-ранното си решение да не се кандидатира през 2020 г. Той е основател и мажоритарен собственик на Bloomberg LP, компанията майка на Bloomberg News. Той е бил три мандата кмет на Ню Йорк, а в момента се занимава основно с филантропска дейност. В съобщението за обявяването на кандидатурата си Блумбърг се определя като лидер, който създава работни места, както и като човек, работил за възстановяването на Ню Йорк след атаките от 11 септември. Освен това Блумбърг е ангажиран и с каузи, свързани с изменението на климата и контрола върху оръжията. До момента той е осигурил около 10 млрд. долара за благотворителни каузи, а фондацията му Bloomberg Philanthropies работи в 129 държави. В същото време Блумбърг ще трябва да се справи с редица предизвикателства – като късното му включване в президентската кампания и неизбежните въпроси защо милиардер и бивш републиканец с кариера на Уолстрийт ще успее да привлече избирателите, сред които и много млади хора, скептични към големия бизнес. Блумбърг, освен всичко, не е съгласен и с много от идеите на Демократическата партия, противопоставяйки се например на предложението за данък върху богатството, подкрепено от сенаторите Елизабет Уорън и Бърни Сандърс. Уорън и Сандърс са укрепили позициите си и са с най-висок рейтинг сред кандидатите, но в партията има опасения, че придвижването им твърде вляво ще гарантира преизбирането на Тръмп. Блумбърг изразходва 100 млн.долара, за да подкрепи демократите на междинните избори през 2018 г. Той планира да финансира сам и собствената си кампания. Вече е обявена рекордна покупка на реклами за кампанията на Блумбърг на стойност над 34 млн.долара. В допълнение Блумбърг вече е планирал да похарчи 100 млн. долара за дигитална рекламна кампания срещу Тръмп.      ", "date": "2019.11.25", "title": "Майкъл Блумбърг: Кандидатирам се, за да победя Тръмп и да спася Америка"}
{"url": "http://www.classa.bg/%D1%81%D0%B2%D1%8F%D1%82/item/402529-%D0%B5%D1%81-%D0%BE%D1%82%D0%B4%D0%B5%D0%BB%D1%8F-3,5-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%B7%D0%B0-%D1%81%D1%82%D0%B0%D1%80%D1%82%D1%8A%D0%BF%D0%B8-%D0%B2-%D0%B8%D0%BD%D0%BE%D0%B2%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%B4%D0%BE%D0%BB%D0%B8%D0%BD%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0", "text": "Европейският съюз планира да създаде фонд в размер на 3,5 млрд. евро, с който ще инвестира в технологии в начален етап на развитие в опит да даде тласък на иновациите в блока и да се противопостави на доминацията на САЩ и Китай. Традиционните компании за рисков капитал често избягват скъпоструващия и рискован сектор, където са необходими много проучвания, за да се превърне научното откритие в приложим продукт, посочва Жан-Ерик Паке, генералният директор на Европейския съюз за изследванията и иновациите, цитиран от Bloomberg. Това е „популярната иновационна Долина на смъртта“, заяви той в интервю по време на технологична конференция в Хелзинки. Основна цел на фонда е да затвори тази пропаст във финансирането, осигурявайки финансиране на стартъпи предимно в т. нар. „дълбоки“ технологични отрасли – промишленост, биотехнологии, технологии в здравеопазването и изкуствен интелект, допълни още той. Официално фондът ще започне да действа през 2021 г. и ще се управлява от Европейския съвет за иновации. Все още има възможност окончателният му размер да се промени, като той ще зависи от споразуменията за бъдещия бюджет на блока между страните членки. В момента ЕС предоставя средства на технологични компании чрез грантове от Европейската комисия и чрез Европейския инвестиционен фонд, който обаче не може да поема по-значителни инвестиционни рискове. Рисковият капитал в Европейския съюз отбеляза ръст на фона на ставащите все по-големи технологични компании на континента, както и заради търговската война между САЩ и Китай, която накара инвеститорите да потърсят алтернативи на двата технологични центъра. Капиталът, инвестиран в европейски компании през тази година, нарасна до 34,3 млрд. долара от 15,3 млрд. долара през 2015 г., показва доклад, публикуван тази седмица от компанията за рисков капитал Atomico. Пилотната фаза на фонда стартира това лято със сумата от 600 млн. евро, за да провери апетита на инвеститорите. Тепърва предстои да бъде решено в какво ще инвестира до края на годината, като възможният избор е между 50 и 100 проекта.  ", "date": "2019.11.25", "title": "ЕС отделя 3,5 млрд. евро за стартъпи в иновационната Долина на смъртта"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/402530-%D0%B5%D0%B2%D1%80%D0%BE%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%81%D0%BF%D0%B0%D1%81%D0%B5%D0%BD%D0%BE-%D1%87%D1%80%D0%B5%D0%B7-%D0%BF%D1%80%D0%B5%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BC%D1%83-%D0%B2-%D1%86%D0%B8%D1%84%D1%80%D0%BE%D0%B2-%D1%81%D1%82%D0%B5%D0%B9%D0%B1%D1%8A%D0%BB%D0%BA%D0%BE%D0%B9%D0%BD", "text": "Когато икономическата слабост се превърне в рецесия, наблюдението на Лев Толстой, че „всяко нещастно семейство е нещастно по свой начин“ ще влезе в сила за страните от еврозоната. Увеличаването на икономическите различия ще внесе напрежение в еврозоната, което може да доведе до нейния крах. Проектът за Европейския валутен съюз (ЕВС) остана незавършен. Докато банкнотите, емитирани от Европейската централна банка (ЕЦБ), са с еднакво кредитно качество, стойността на еврото, депозирано в банките, варира между отделните страни в зависимост от финансовата мощ на националните правителства да гарнатират депозитите при фалит на банки, пише за Financial Times Томас Майер, бивш главен икономист на Deutsche Bank. Най-критичният компонент на банковия съюз - общото застраховане на депозитите, все още липсва поради политическата съпротива срещу споделянето на риска. Макар наскоро германският финансов министър  , критиците твърдят, че еврото е обречено. Според Майер има решение: създаването на истинско дигитално евро. Първата стъпка към такова цифрово евро би била въвеждането на банков депозит, изцяло гарантиран с пари от централната банка на еврозоната. ЕЦБ би могла ефективно да създаде средства, необходими за покриване на депозита, чрез закупуване на непогасени държавни облигации в еврозоната. Като втора стъпка сигурният депозит може да бъде създаден като дигитални пари от централната банка, които могат да се прехвърлят от човек на човек или от компания на компания с помощта на блокчейн технологията. След това еврото ще се превърне в \"стейбълкойн\", подкрепен единствено от държавни облигации. Само ЕЦБ (а не търговските банки) ще бъде отговорна за издаването му. За да защити този нов актив от злоупотреби от страна на правителства и фалшифициране, електронното евро може да разполага с цифров воден знак. Това би означавало вграждане на правилата за първоначалното установяване и бъдещото увеличение на паричното предлагане като „интелигентен договор“ в кодирането му. Паричното предлагане ще бъде увеличено чрез по-нататъшни покупки на държавни облигации, но такива покупки ще трябва да бъдат съгласувани независимо от политическото влияние и използвайки дългосрочна перспектива. Например, растежът на паричното предлагане на дигиталното евро може да бъде обвързан с очаквания потенциал за растеж на икономиката на еврозоната. Вместо да разчита на банковото кредитиране, паричното предлагане ще бъде разширено чрез увеличаване на притежаваните от ЕЦБ държавни облигации. За да се избегне печатането на пари за финансиране на дефицитите в държавния бюджет (както предлага модерната парична теория), правителствата могат да се ангажират да разпределят парите, които получат от продажбата на облигации,    като „паричен дивидент“. В свят на дигитално евро основната роля на търговските банки ще бъде да приемат депозити и да отпускат кредити на предприемачи. Те биха могли да продължат да създават пари чрез кредитиране, но няма да има държавна гаранция за конвертиране по паритет в цифрово евро. Банките ще започнат да приличат на инвестиционни фондове, чиито активи са защитени от загуба чрез капиталов буфер. Спестителите ще могат да избират банката, която е подходяща за тях според предпочитанията им за възвръщаемост и защита срещу загуба. Централната банка би загубила възможността да използва лихвените проценти, за да управлява създаването на кредитни пари от банките за целите на монетарната политика. Като се има предвид сегашното безсилие на паричната политика в свят с отрицателни проценти, това едва ли би имало значение. Дигитализацията предлага начин за намаляване на дълга на държавите от еврозоната и за защита на еврото. Фискално консервативните северни страни биха се съгласили на еднократна монетизация на стар дълг в баланса на ЕЦБ, за да се гарантира създаването на сигурни пари. В замяна на това силно задлъжнелите южни страни ще трябва да приемат, че след финансирането на старите дългове по-нататъшното им спасяване чрез нова монетизация на техния дълг ще бъде невъзможно. Процесът ще премахне от пазара държавни облигации на стойност 7 трлн. евро. Публичният дълг на всички страни от еврозоната може да бъде намален до по-малко от 25 на сто от брутния вътрешен продукт, като им даде нова възможност за разумна фискална политика. Парите, създадени чрез банков кредит, се нуждаят от силна държавна гаранция, която еврозоната не успя да изгради. От друга страна, цифровите пари могат да съществуват без такава гаранция. Дигиталното евро, емитирано от ЕЦБ, не само ще бъде по-силно, но ще може да се конкурира с долара, както и с други цифрови пари, за да се превърне в глобална резервна валута. Централните банкери са консервативни по природа и не са склонни към експерименти. Но опряни до стената, те скоро няма да има друг избор, освен да обмислят експериментално лекарство, за да спасят еврото от разпадане по време на следваща рецесия.", "date": "2019.11.25", "title": "Еврото може да бъде спасено чрез превръщането му в цифров стейбълкойн"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402531-%D1%85%D0%B5%D1%80%D0%BE-%D0%BC%D1%83%D1%81%D1%82%D0%B0%D1%84%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D0%B2%D0%B8%D0%B5-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%B0-%D1%81%D0%B8-%D1%81-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B8-%D0%BC%D0%B5%D0%B4%D0%B8%D0%B8-%D0%B8-%D0%B2%D1%8A%D1%80%D1%85%D0%BE%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0", "text": "България може да развие пълният си потенциал само с независими медии и върховенство на закона, каза пред Би Ти Ви новият американския посланик в София Херо Мустафа. Тя допълва, че България е млада демокрация и има много работа, за да постигне върховенството на закона. \"Не трябва да отклоняваме вниманието от него, оптимист съм за бъдещото\", каза още американският посланик. Като акцент в своята работа, Херо Мустафа посочи трите \"С-та\" - сътрудничество, свързаност и справяне с корупцията. Коментирайки темите на разговорите на предстоящата утре среща между българския премиер Бойко Борисов и американския президент Доналд Тръмп, тя посочи, че във фокуса, ще е военното сътрудничество, и диверсифицирането на енергийните източници.     Херо Мустафа посочи, че САЩ ще изпратят експертен екип, който да провери безопасността на българската ядрена енергетика. По време на разговора между Борисов и Тръмп ще се обсъди и възможността за отмяна на визите за българи за САЩ. \"Сега е точният момент да засилим двустранните отношения. Да погледнем къде сме и къде можем да направим повече\", поясни американският посланик. Херо Мустафа призова фокусът да е върху двустранната среща, а не върху политическата среда в двете страни. Вчера бившият посланик на САЩ в София Джеймс Пардю отбелязва в свой коментар за вестник The Hill, че свободата на медиите едва ли ще е във фокуса на разговорите между Борисов и Тръмп, тъй като и двамата имат склонност да задушават истината. В началото на разговора, започнат на български, Херо Мустафа обясни, че за нея е важно да научи езика, за да покаже уважение към една велика нация.", "date": "2019.11.25", "title": "Херо Мустафа: България може да развие потенциала си с независими медии и върховенство на закона"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402532-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%81%D0%B5-%D0%B1%D0%B8%D0%BE%D0%B3%D1%80%D0%B0%D1%84%D0%B8%D1%87%D0%B5%D0%BD-%D1%84%D0%B8%D0%BB%D0%BC-%D0%B7%D0%B0-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD", "text": "Продуцентът на филма \"Бохемска рапсодия\" Греъм Кинг работи над нова биографична лента за Майкъл Джексън, съобщи Контактмюзик. Кинг е получил разрешение от наследниците на починалия крал на поп музиката да бъде заснет филм за живота му. За целта продуцентът е получил достъп до музиката на Джако. Джон Лоугън се е заел с написването на сценария за компанията \"Джи Кей филмс\" на Греъм Кинг. Засега обаче нито едно филмово студио не се е ангажирало с проекта.     Филмът ще проследи живота на Майкъл Джексън, от периода, предхождащ прославянето му като член на групата \"Джексън файв\", до смъртта му през юни 2009 г. на 50-годишна възраст. Очаква се новият филм да фокусира вниманието и върху отправените срещу Майкъл Джексън обвинения в педофилия, макар че семейството му ги отхвърли.", "date": "2019.11.25", "title": "Подготвя се биографичен филм за Майкъл Джексън"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402533-%D1%84%D0%B8%D1%80%D0%BC%D0%B0-%D1%81-%D0%BA%D0%B0%D0%BF%D0%B8%D1%82%D0%B0%D0%BB-10-%D0%BB%D0%B5%D0%B2%D0%B0,-%D1%82%D1%8A%D1%80%D0%B3%D1%83%D0%B2%D0%B0%D1%89%D0%B0-%D1%81-%D1%86%D0%B8%D0%B3%D0%B0%D1%80%D0%B8,-%D1%89%D0%B5-%D1%81%D0%BD%D0%B5%D0%B3%D0%BE%D0%BF%D0%BE%D1%87%D0%B8%D1%81%D1%82%D0%B2%D0%B0-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE", "text": "Фирма без никаква дейност и капитал колкото за две кутии цигари е спечелила обществената поръчка за зимното поддържане на републиканските пътища в Смолянска област, съобщава Смолян бг вести.   Дружеството „Роуг 1“ ЕООД е собственост на футболиста /известен предимно в отбори от Б група/ Филип Воденичаров, а заедно с „Грома Холд“ ЕООД /бившата „Агромакс“, строител на пътища за милиони левове, регистрирана в благоевградското село Бело поле/ ще чисти снеговете и ще се грижи за зимното поддържане на пътищата в цялата Смолянска област. Едноличното дружество на футболиста Воденичаров е регистрирано през 2017 г. с капитал от 10 лева, а при вписването в Търговския регистър липсват данни за извършвана дейност. В предмета на дейност обаче фигурират търговия с алкохол и цигари, ресторантьорство и хотелиерство, консултантски услуги, строителство и т.н. Фирмата на футболиста ще получава 2% от превантивните дейности по зимната пътна поддръжка – за възстановителни и ремонтни работи при бедствия и аварии, а 98% ще прибира „Грома Холд“.     В сайта на АПИ е публикуван доклад, според който ДЗЗД „Пътно поддържане област Смолян“, включващо двете фирми, е класирано на първо място след процедура по ЗОП и в следващите 5 години ще извършва въпросните дейности. Прогнозната стойност на зимната пътна грижа е 18, 1 млн.лева без ДДС. За поръчката не е успял да се пребори утвърденият строителен предприемач Юлиян Инджов с фирмата си „ИСА-2000“. Обединението на двете фирми ще поддържа пътищата и в Благоевград, където „Грома Холд“ работи от години, но пък за пръв път стъпва в Смолян. Подготвянето и подписването на договорите предстои, уточнява изданието.", "date": "2019.11.25", "title": "Фирма с капитал 10 лева, търгуваща с цигари, ще снегопочиства в Смолянско"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402534-%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D0%BA%D0%BE%D0%BD%D1%82%D1%80%D0%BE%D0%BB%D1%8C%D0%BE%D1%80%D0%B8-%D0%B8-%D0%BF%D1%8A%D1%82%D0%BD%D0%B8%D1%87%D0%BA%D0%B0-%D0%B2-%D1%81%D0%BE%D1%84%D0%B8%D1%8F-%D0%B6%D0%B5%D0%BD%D0%B0-%D1%85%D0%B0%D0%BF%D0%B5,-%D1%80%D0%B8%D1%82%D0%B0,-%D1%87%D1%83%D0%BF%D0%B8", "text": "ой между нередовен пътник и контрольор предизви бурни реакции в социалните мрежи. На кадрите се вижда как служителка на Центъра за градска мобилност дърпа за якето пътничка, която вика и моли за помощ, предаде  . „Пътувах в автобуса. Чух викане. На спирката видях как явно нередовна пътничка иска да избяга, а две контрольорки се опитват да я спрат. Проблемът е, че се е стигнало да физическа разправа”, разказа очевидецът Руси Тодоров. Той е бил на спирката, когато видял какво става.      „Жената  пътуваше гратис. Отказа да плати съответната глоба. Помолихме я да слезе на спирката, за да й съставим акт за нарушение. Тя беше спокойна, съгласи се. След като слязохме, се опита да избяга. Колежката искаше да я спре. В този момент нередовната пътничка стана агресивна. Скъса ми чантата. Засили се към мен, счупи ми апарата. Хвана ме за косата и започна да ме бие и дори ме ухапа. Всичко това се случи преди да я дръпна за якето. Обадихме се на 112 и пътничката се опита да избяга. В този момент аз я хванах, но все пак тя не беше глобена”, разказа Анита Антониева, служител на Центъра за градска мобилност.  В крайна сметка жената е избягала и служителката не е подала жалба.  „Чрез мобилни екипи на органите на реда се опитваме да намалим броя на нападенията в градския транспорт”, поясни ръководителят на „Контрол по редовността на пътниците” Алексей Фикинчев.", "date": "2019.11.25", "title": "Бой между контрольори и пътничка в София - жена хапе, рита, чупи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402535-%D0%BA%D0%BE%D0%B8-%D1%81%D0%B0-%D0%BA%D1%83%D0%BF%D1%83%D0%B2%D0%B0%D1%87%D0%B8%D1%82%D0%B5-%D0%BD%D0%B0-%D0%B2%D0%B8%D0%BB%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE", "text": "Българите изпреварват руските граждани по брой запитвания и осъществени продажби през изминалия сезон.    В Созопол делът на българските купувачи е най-голям – 37%. На второ място с 28% са руските граждани.  Следващите два пазара с еднакъв дял по 12% са съответно Германия и Израел, показва годишният доклад на Green Life. Кои са българските купувачи  Сред купувачите на ваканционни имоти се обособява нов тип клиенти. Това са  хора, които търсят отделни вили в затворен комплекс. Профилът им е сходен - семейства с деца, които разполагат с по-високи доходи . Поддържат висок стандарт на живот и искат да го пренесат и в морския си дом. Много често основното им жилище е къща.Затова предпочитат да бъдат отделени и  държат на собственото пространство около имота.   istock „През изминалия сезон наблюдавахме  засилен интерес към вили от страна на българските купувачи.  Близо 60% от покупките са осъществени именно от наши сънародници. Още повече, сравнени с 2018, запитванията за този тип имоти, в пъти се увеличават“, казва Екатерина Желяпова, търговски директор.  „Тези жилища представляват премиум продукт, който няма аналог на пазара - редови къщи с просторна архитектура и малък процент общи части, подходящи за семейни ваканции.“, допълва тя. Сънародниците ни, живеещи в чужбина, заемат съществен дял от българските купувачи . Те разполагат с по-малки бюджети, като голяма част от тях купуват с цел съхранение на спестените средства и избират недвижимите имоти като най-сигурен вариант. Този тип клиенти се насочват към Поморие, където изборът позволява по-бюджетни решения. Септември е бил най-силният месец  по брой проведени огледи и сключени сделки.  Клиентите, закупили в този период, са туристи, почивали в комплекса през лятото, които вече са обмислили добре покупката и са взели решение. В края на сезона се връщат като купувачи, готови са сключване на сделка.   istock   „Прави впечатление, че бюджетите им са по-високи спрямо тези, закупили през юни. В началото на лятото клиентите търсят по-бюджетни възможности и готови имоти, в които да могат да отсядат веднага.  Към края на сезона се активизират купувачите, които имат повече изисквания към имотите и са отделили повече време за размисъл, за да вземат най-доброто решение за себе си“, допълва Желяпова.  В сила е тенденцията, наблюдавана и изминалата година,  все повече клиенти да използват външно финансиране  за покупките си.  Особено валидно е това при купувачите, търсещи класически ваканционни имоти – в затворен комплекс, с осигурени удобства и допълнителни услуги.  „Използването на кредит за финансиране на сделката не винаги означава, че купувачът не разполага с необходимите средства.  Напротив, голяма част от тези клиенти  имат добри доходи и нямат притеснения да пристъпят към дългосрочна покупка на втори имот с банков заем.  Повлияни са от изгодните кредитни условия и желанието за подобряване на качеството на живот.   istock   Повечето от тях вече разполагат със собствено градско жилище  и покупката на ваканционен имот надгражда досегашния им социален статус“, допълва Желяпова.  Макар българските граждани да изпреварват рускоговорящите купувачи в Созопол,  в Поморие руснаците заемат първо място по реализирани продажби с дял от 22,5%.  Следващите две групи с еднакви проценти - 20%, са от Украйна и България, следвани от клиентите от Германия - 17,5% и Израел - 10%. Увеличават се покупките с граждани от Германия и Израел, и в Созопол, и в Поморие.  Извън основните типове купувачи, на пазара присъстват граждани от Великобритания, Белгия, Унгария, Латвия, Полша, САЩ, Естония. Единични сделки има и с клиенти от Молдова, Испания, Казахстан.", "date": "2019.11.25", "title": "Кои са купувачите на вили по морето"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402536-%D0%B5%D1%82%D0%BE-%D0%BA%D0%B0%D0%BA-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2%D0%B0%D1%82%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-2019-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BA%D1%80%D0%B8%D1%82%D0%B8%D0%BA%D0%B8%D1%82%D0%B5,-%D1%87%D0%B5-%D0%B5-%D0%BC%D0%BD%D0%BE%D0%B3%D0%BE-%D0%B3%D1%80%D0%BE%D0%B7%D0%BD%D0%B0", "text": "23-годишната софиянка Радинела Чушева е ''Мис България'' за 2019 година. След избора ѝ обаче се надигна вълна от негативни коментари, най-вече заради пластичните корекции, които тя има по лицето и тялото. \"Емоциите тепърва започват. Очакват ни много позитивни и негативни емоции. Старая се да не чета, журито е критерият, по който трябва да се водя. Хората не знаят колко много критерии има, за да станеш \"Мис България\" - репетиции, дисциплина, походка, как се изразяваш...      Хората не знаят, че имаше тур с въпроси\", сподели Радинела Чушева пред Bulgaria ON AIR. Новата ''Мис България'' подчерта, че в регламента на този конкурс не е забранено да имаш корекции, татуировки, белези... И призна, че ако е имало подобни забрани в конкурса, нямаше да се включи в кастинга. \"Младите постоянно гледаме от тези социални мрежи нови тенденции. Не знам дали е трябвало да го правя, може би съм сбъркала\", призна тя, запитана за корекциите за разкрасяване по себе си. Но отбеляза, че всеки трябва да реши как се чувства добре в собствената си кожа. Според Радинела Чушева критиките към нея може да накарат младите момичета да не прибягват към пластичните корекции. \"Конкурсът имаше една кауза, която е свързана с екология. Ще се насочим към това. Стъпка по стъпка, ако всеки човек направи по нещо мъничко, всичко ще бъде по-различно. Трябва да се направят много пречиствателни станции\", каза още красавицата в студиото на \"България сутрин\". Радинела е бакалавър по журналистика, в момента учи магистратура и не крие голямото си желание да се занимава с именно с медии. \"Бих искала да бъда успял журналист, да създам прекрасно семейство. Обичам кариерата, но искам да имам време за близките - баланс в живота\", сподели тя. \"Авантюрист съм, много обичам да пътувам. Обожавам да откривам нови места. Много харесвам екзотиката и топлите места. Обичам с приятели или с майка ми да пътуваме - някъде по бански, с мокра коса, без дрехи, без грим...\", откровена е Радинела.  ", "date": "2019.11.25", "title": "Ето как силиконовата ''Мис България'' 2019 отговори на критиките, че е много грозна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402537-%D0%B4%D1%8A%D0%BB%D0%B6%D0%B8%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D1%8A%D1%81%D1%82%D0%B8%D1%82%D0%B5-%D0%B8%D0%B7%D0%B4%D0%B0%D0%B2%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%81%D1%82%D1%82%D0%B0", "text": "Едва ли има човек, които да не признава, че обича секса. Но първият път с нов партньор може да бъде леко притеснителен. Всеки се чуди какво да очаква в леглото.     Затова сега  ще ви издадем една тайна, свързана със сексуалността и на двата пола. Ако искате да знаете какво да очаквате от човека отсреща, то преди това погледнете ръцете му. По-специално пръстите и в частност показалеца и дължината на пръстите. Именно те ще издадат каква е сексуалността на човека, към който предявявате секс мераци. Изследването е проведено от учени от университета в Есекс.Скорошното им проучване, публикувано в Journal of Sexual Behavior, е подписано от четирима експерти, всички от които работят в катедрата по психология. Именно те са открили връзката между дължината на пръсти и сексуалната ориентация (в частност на жените). За своето изследване учените проучили 18 двойки близначки и 14 двойки близнаци, но мъже.  Те открили, че част от жените имат хетеросексуална ориентация, а сестрите им хомосексуална.     Много бързо учените открили причината. Тя била \"заложена\" в дължината на показалеца, че и на останалите пръсти. Оказа се, че онези близнаци с по-дълги пръсти спазват бисексуален и хомосексуален начин на живот. Но тези с по-къси пръсти, измежду които няма голяма разлика в размера на показалеца и останалите пръсти, имат хетеросексуална ориентация. Сериозна разлика в дължината на показалеца и останалите пръстени е различна при жените с хомосексуална ориентация, докато техните идентични близнаци с хетеросексуална ориентация имат една и съща дължина на пръстите. Оказва се, че близнаците не са толкова идентични! Учените смятат, че процесът на формиране на дължината на пръстите, както и сексуалната ориентация, се крие в развитието на плода в майчината утроба. И тъй като при идентичните ДНК близнаци се очаква те да са еднакви, нещата не са в наследствеността, а в хормоните. Женската близначка, чийто дял по време на формирането в утробата е имал повече тестостерон, дължината на пръстите ще варира повече. И следователно сексуалната ориентация ще гравитира към еднополовите мераци. Затова обърнете внимание на разликата между показалеца и пръстена на момичето преди да поискате да спите с нея, за да знаете дали изобщо ще ви се отвори парашута.", "date": "2019.11.25", "title": "Дължината на пръстите издава сексуалността"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402538-%D1%82%D1%83%D1%80%D1%81%D0%BA%D0%B8-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B8-%D0%BF%D0%BB%D0%B5%D0%BD%D0%B8%D1%85%D0%B0-%D0%B2%D1%81%D0%B8%D1%87%D0%BA%D0%B8-%D1%81-%D0%BA%D1%80%D0%B0%D1%81%D0%BE%D1%82%D0%B0%D1%82%D0%B0-%D1%81%D0%B8", "text": "Казват, че българските жени са най-красиви на света. И това е така!   Но все пак и останалите представителки на нежни пол, които имат различни корени от българските, имат своите невероятни черти. Сега ще си поговорим за едни други горещи красавици, а именно туркините. Турция е страна, известна не само със своите курорти, но и с горещите си и красиви жени. В тази статия ще се фокусираме върху най-известните красиви момичета в Турция.   Туба Бююкюстюн       Изтънчената й красота наподобява на тази на Моника Белучи. Туба е класически модел на женствеността. Тя е търсена актриса не само в Турция, но и в страните от Близкия изток.   Беррак Тюзюнатач       Тя е типична турска красавица с дълги коси, изненадваща с естествената си красота. Момичето участва в сериали и перфектно се справя с най-различни драматични роли, заради което зрителите се влюбиха в нея.   Бесте Кьокдемир       26-годишната красавица направи своя филмов дебют преди 7 години, но тя стана истински известна след участието й в най-популярния турски сериал „Великолепният век“, който успешно се излъчваше в няколко страни. Припомняме, че наскоро ви показахме  .   Неслихан Атагюл       Красивата жена с нестандартна външност печели любовта на зрителите още откакто навърши 14 години (тогава тя изгря в шоу средите в Турция). Освен това тя работи и като модел, съчетавайки дефилирането по подиума със снимачните сцени.    Мелиса Аслъ Памук       В момента Мелиса е на 28 години. Тя участва в някои от най-известните турски сериали. Момичето е много умно, а доказателство за това е, че владее няколко езика като английски, немски, турски, холандски и френски.   Нургюл Йешилчай       Тъмнокосата красавица с очарователни форми активно играе в редица турски филми. Нургюл е талантлива актриса, която перфектно се справя както с роли в комедийния жанр, така и с дълбоко драматичните й въплъщения.   Айча Айшин       Тя е типична турска актриса, която е притежателка на красив външен вид. Има висше образование. Първата й поява на малкия екран е през 2010 година, а от тогава участва в близо 250 серийни адаптации.    Фахрие Евджен   Преди време отпоказахме  .Освен това споделихме  .      Турската красавица е на 33 години. Успешно завършва университета в Босфор със специалност „История“. Но славата й се дължи на филмовата индустрия, която в Турция процъфтява значително през последните години.", "date": "2019.11.25", "title": "Турски красавици плениха всички с красотата си!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402519-%D0%BA%D0%BE%D0%B2%D0%B0%D1%87%D0%B5%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-%D1%81%D0%B5%D1%8F%D1%82-%D0%BE%D0%BC%D1%80%D0%B0%D0%B7%D0%B0-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Сред македонците, получили българско гражданство, има такива, които се нареждат в челните редици на тези, които сеят омраза срещу България. Това мнение изрази евродепутатът   (ЕНП/ГЕРБ). В официалния си профил във фейсбук той призова институциите да вземат отношение към такива случаи. Ковачев разкри, че оше през март е изпратил до българското Народно събрание и до Министерство на правосъдието с предложение да се оповестят публично лицата, които имат български паспорти и \"които се ангажират в сеене на омраза спрямо България или в действия на партии и организации, насочени срещу българската история и национална идентичност\".     \"Трябва да се сложи край на тази шизофрения!\", категоричев е българският евродепутатът. Той обяснява, че в момента има над 150 000 граждани на Република Северна Македония, които имат българско гражданство или са в процедура на придобиване на такова. Според Ковачев това е станало чрез доказване на български произход. Обаче въпреки това, че се чувстват уж българи, сред тях има хора, които дори не са подкрепи Договора за добросъседство между България и Македония. \"Сред тези наши сънародници има много бивши и настоящи политици, бивши премиери, бивши и настоящи министри, кметове, народни представители от предишни и настоящия парламенти (някои от които са гласували срещу Договора за приятелство с България!), членове на ръководството на двете големи партии, дипломати, бизнесмени, водещи журналисти, университетски преподаватели, техните семейства и много др. Далеч съм от илюзията, че всички тези хора са искрени в своята българска принадлежност\", пише още  .", "date": "2019.11.25", "title": "Ковачев: Македонци с български паспорти сеят омраза срещу България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402520-%D0%BE%D1%82%D0%B2%D0%B0%D1%80%D0%B0%D1%87%D0%BA%D0%B0%D1%82%D0%B0-%D1%81%D0%B8-%D0%BC%D0%B5%D1%80%D0%B8-%D0%B4%D0%B6%D1%83%D0%BA%D0%B8%D1%82%D0%B5-%D1%81-%D1%82%D0%B8%D1%82%D0%B0", "text": "Мара Отварачката намери приказка с една от най-актуалните си колежки в поп музиката, а именно Тита.  В общ техен кадър се вижда как двете певици дуят джуки, сякаш мерят на коя устата е по-голяма.       Почитатели побързаха да спретнат новата клюка, че двете подготвят дует, а    ще е автор на парчето. Както знаем Мария има няколко песни от рапъра, за които е платила доста високи хонорари на габровеца, пише в. \"Телеграф\". През уикенда протежето на   купонясва до зори с фолкпевицата Мария и техни общи познати - фризьори и гримьори.", "date": "2019.11.25", "title": "Отварачката си мери джуките с Тита"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402521-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D1%82%D0%BE%D1%80%D0%B0%D1%80%D0%BE-%D0%B8-%D1%81%D0%BE%D1%84%D0%BA%D0%B0-%D1%81%D0%B2%D0%B0%D0%BB%D1%8F%D1%82-%D0%BC%D0%B0%D1%86%D0%BA%D0%B8-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8", "text": "Наследниците на Тони Стораро и Софи Маринова – Емрах и Лоренцо свалят заедно мацки по дискотеките. Наш репортер забеляза младоците да се забавляват заедно в столичен клуб.    В компанията на известните наследници бе и младата тийнсензация Денис Теофиков, който за кратко време се превърна в най-търсеният и харесван изпълнител. Тримата тийнейджъри често може да бъдат забелязани заедно, тъй като освен еднаквата възраст ги свързва и любовта им към музиката.     Младите фолк звезди бяха забелязани да се забавляват на участие на колежката им Джена, която не пропусна възможност да ги поздрави и да им пожелае бляскава кариера с много хитове и верни почитатели.       Лоренцо пръв се насочи към музиката и зад гърба си има вече няколко песни. Публиката обаче прие много топло Емрах и Денис и техните първи проекти. Денис проби на музикалната сцена с убийствен дует с Цветелина Янева, след което гръмна с два дуета с Емилия, които се превърнаха в най-големите хитове за тази година.    Емрах пък представи своя първи хит, който е в дует с баща му Тони Стораро. Специалисти в областта предричат голямо бъдеще пред двамата младоци, които правят впечатление и с перфектен външен вид. Вече ги разпознават по улиците и всеки иска да се снима с тях, а фенките им са повече от напористи и често скачат директно на целувки, особено ако са ударили едно-две за отскок.", "date": "2019.11.25", "title": "Синовете на Стораро и Софка свалят мацки в Студентски"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402522-%D0%BA%D0%BE%D0%B5-%D0%BA%D0%B0%D1%84%D0%B5-%D0%B5-%D0%BD%D0%B0%D0%B9-%D0%B2%D1%80%D0%B5%D0%B4%D0%BD%D0%BE", "text": "Едва ли някой остава равнодушен при мириса на прясно смляно и ароматно кафе. Но верни ли са твърденията, че прекалената му употреба вреди на здравето ни? Безспорно кафето е силно киселинна храна, която буквално изсмуква водата от клетките ни, нарушавайки по този начин алкално-киселинния баланс на тялото ни.За да компенсира неговото действие организмът ни издърпва от запасите ни алкални елементи, най-вече калций.От друга страна една чаша кафе дневно е чудесна профилактика против старческа склероза и диабет. Съвсем наскоро испански учени откриха, че в кафето се съдържат и голямо количество баластни вещества, които не се преработват от организма. Все пак кое кафе е най-вредно? Мнозина смятат, че най-вредно е разтворимото кафе. Те отдават това на обработката, която то преминава преди да стигне до трапезата ни, както и на факта, че ефектът му е в пъти по-голямо от този на обикновеното кафе.Това от своя страна означава, че заедно с това се увеличават и страничните ефекти от консумацията на кафе, като нервност, безсъние и др. Не бива също да консумирате кафе на гладно или твърде горещо кафе, за да не дразните стомаха си.", "date": "2019.11.25", "title": "Кое кафе е най-вредно?"}
{"url": "http://www.classa.bg/%D1%81%D0%B2%D1%8F%D1%82/item/402523-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BE%D0%B1%D0%B5%D1%89%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0", "text": "Британският премиер Борис Джонсън обеща днес, че ще има Брекзит без повече отсрочки. В предизборния манифест на Консервативната си партия той заяви, че ще внесе споразумението за излизане на Обединеното кралство от ЕС в парламента преди Коледа. По-малко от три седмици преди британците да бъдат призовани да гласуват на парламентарните избори, насрочени за 12 декември, управляващите консерватори и опозиционната Лейбъристка партия се опитват да спечелят гласоподавателите с различни виждания за бъдещето на страната, но и едните, и другите обещават да увеличат разходите, отбелязва Ройтерс. Манифестът на Борис Джонсън цели да открои разликата с програмата на лейбъристите, които искат да вдигнат данъците за богатите и бизнеса. Сегашният премиер обеща да не увеличава налозите, ако консерваторите спечелят вота. Ще съгласуваме ново търговско споразумение през идната година и то ще бъде такова, че да засили позициите на страната ни, и няма да удължаваме преходния период след декември 2020 година, каза Джонсън днес в Телфорд, графство Шропшър. При пристигането си в Телфорд Джонсън бе приветстван от привърженици, които скандираха: \"Борис\", но малко по-встрани протестиращи викаха: \"Лъжец, лъжец\". Единствената възможност да има Брекзит е Консервативната партия да бъде в парламента, се посочва още в предизборната програма, представена от Джонсън.    ", "date": "2019.11.25", "title": "Британският премиер обеща Брекзит за Коледа"}
{"url": "http://www.classa.bg/%D1%81%D0%B2%D1%8F%D1%82/item/402524-welt-%D0%B5%D0%B2%D1%80%D0%BE%D0%BF%D0%B0-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D1%85%D0%B0%D1%80%D1%87%D0%B8-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0,-%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%81%D0%B5-%D0%B2%D1%8A%D0%B7%D0%BF%D0%BE%D0%BB%D0%B7%D0%B2%D0%B0%D1%82", "text": "Военните разходи на европейските страни нарастват, но основната полза от това получават американските военни компании, пише Die Welt. Според консултантската компания AlixPartners причината е, че европейските военни продукти са твърде скъпи. Освен това европейските производители не са достатъчно консолидирани и обръщат твърде много внимание на специални поръчки. Европа харчи все повече пари за отбрана, а американските корпорации получават най-голяма печалба от това, пише Die Welt, като се позовава на проучване на консултантската компания AlixPartners. В момента европейците купуват повече оръжия от чужбина, отколкото произвеждат сами. „   цитира изданието експертът на AlixPartners Стефан Ол. През 2018 г. общият бюджет за отбрана на европейските държави възлиза на около 256 милиарда евро: от които 38,5 милиарда евро се пада на Германия, една от десетте държави с най-големи военни разходи в света. Освен това миналата година 7 от 26 европейски страни, които са членки на НАТО, изразходваха за отбрана 2% от БВП, което е целта, поставена в рамките на съюза. През 2017 г. имаше само 3 такива държави. Според експертите на AlixPartners, за да увеличат пазарния си дял, европейските компании трябва на първо място да намалят разходите си. По-специално, проблемите на отбраната трябва да се съсредоточават по-малко върху специални поръчки на отделни държави. Пример е многофункционалният транспортен самолет Airbus A400m. Освен това отраслите могат да помогнат за консолидиране и укрепване на предприятията. Експертите демонстрират необходимостта от консолидация в следните цифри, пише Die Welt: например европейските армии използват 37 различни типа танкове и бойни превозни средства на пехотата, докато американската армия е само с 3 вида. Във флота европейците използват 29 вида разрушители и фрегати, а американците 4. „   заяви Стефан Ол.", "date": "2019.11.25", "title": "Welt: Европа все повече харчи за отбрана, а Съединените щати се възползват"}
{"url": "http://www.classa.bg/%D1%81%D0%B2%D1%8F%D1%82/item/402525-%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8%D1%82%D0%B5-%D1%81%D0%BE%D1%86%D0%B8%D0%B0%D0%BB%D0%BD%D0%BE%D1%82%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D0%B7%D0%B0%D0%BF%D0%B0%D0%B4-%D1%81%D0%B5-%D0%B7%D0%B0%D0%B1%D0%B0%D0%B2%D1%8F", "text": "През 1995 година социологът Ралф Дарендорф твърди, че „основната задача“ на развитите страни през следващото десетилетие ще бъде „създаването на материални блага, социална сплотеност и политическа свобода“. Повече от две десетилетия по-късно в повечето страни от Запада няма никакъв напредък в това отношение. След три десетилетия задълбочаване на икономическото неравенство населението на развитите страни е ядосано и разкрива своето  недоволство на избирателните урни и по улиците.  Да обърнем внимание на проблемите на неравенството по отношение на по-малко обсъждания аспект на тази тенденция:  снижаването на социалната мобилност между поколенията .     Неравенството и отсъствието на социална мобилност са тясно свързани с географията, при това градските райони като правило работят много по-добре от селските. В САЩ Институтът „Брукингс“ съобщава, че  градовете с население повече от един милион души осигуряват 72% от общия ръст на заетостта след финансовата криза от 2008 година в сравнение с 6% за градовете с население от 50 до 250 хил. души. През 1970 година работната заплата в горните 2% от мегаполисите на САЩ се е увеличила почти със 70% в сравнение с 45% в останалата част на страната. По аналогичен начин във френския регион Ил де Франс, в който влиза Париж, БВП на глава от населението се е увеличил със 148% от средното в страната през 1975 г до 165% през 2010 година, докато в по-неразвитата Лотарингия този показател се е снижил от 95% до 76% за същия период. Това разделение може да се види и в Германия, макар един голям град, Берлин, да изостава от останалите. През 2016 година БВП на глава от населението в най-бедната провинция на Германия, Мекленбург-Предна Померания, е едва 29 133 долара., което е с 60% по-ниско отколкото в Хамбург с 69 719 долара. Средният показател в страната е 43 110 долара. Изследването, проведено от комисията UK2070, показва, че от 1971 до 2013 година съвкупният ръст на производството в Северна Англия е паднал със 17%, а в Лондон с 12. Тези тенденции могат да се проследят от 80-те години на ХХ век, когато президентът на САЩ Роналд Рейгън и министър-председателят на Великобритания Маргарет Тачър започнаха да провеждат структурни реформи, целящи повишаването на конкурентоспособността чрез балансиране на техните икономики и ограничение на влиянието на профсъюзите. Но, макар и тези реформи да са донякъде оправдани – спомнете си „стагфлацията“ от предишното десетилетие – малко е направено за смекчение на социалните им последици. Това е провал на политиката, задълбочаван от последствията на техническия прогрес, който  води до това, което икономистът Денис Сноуър нарича „разединение“ на икономическите и социалните траектории: дори при ръст на БВП реалната работна заплата и перспективите за ръст остават на предишното равнище или се влошават за широките слоеве на населението. Например, Институтът за икономическа политика съобщава, че между 1979 и 2018 година чистата производителност на труда в САЩ  се е увеличила със 70%,  а реалната почасова работна заплата се е увеличила едва с 12%. Днес 14% от американците, повече от половината от които са цветнокожи, са „работещи бедни“  (работници, работещи на пълен работен ден с доходи, които са по-малко от 200% от чертата на бедността“. С нископлатена работа и малка надежда за придвижване напред,  нарастващ дял хора е заседнал в някакво висящо състояние, припечелващ твърде малко, за да свърже двата края, но твърде много, за да претендира за държавна поддържка.   С времето те стават икономически, социално и културно изолирани, все по-обидени на процъфтяващия елит и уязвими  за обръщане към неонацистките популисти и авторитарни дейци. Тази динамика е най-силно изразена в САЩ, където тя помогна за избирането на президента Доналд Тръмп, а във Великобритания за Брекзит.  Но понеже по-голямата част от западния свят последва примера на Тачър и Рейгън, сега тя  поразява всички развити икономики, разделя обществата и сдържа развитието им. Нищо от изброеното не трябва да ни изненадва.  През 1995 година социологът Ралф Дарендорф описа „порочния избор, предизвикван от глобализацията. Той отбеляза, че за да станат и останат конкурентоспособни на международните пазари, страните са принудени да използват ресурсите така, че да заплашат социалната сплотеност и политическата свобода. Този избор доведе, например, до нова форма на неравенство, която Дарендорф нарича „разцепление“, при което за едни има път към висините, а за другите остава да „копаят“ дъното. Той предсказва, че появата на „низш клас“ е изключително опасно, както в икономически, така и в социален план и ще породи съблазън към авторитаризма. Вместо това, следвайки логиката на неолиберализма, страните са се съсредоточили върху икономическия ръст. Настъпило е време да се вслушаме в призива на Дарендорф. Това не означава протекционистка политика, която не само би подкопала икономическия ръст, но и потенциално би засилила авторитарните съблазни, предвид връзката на такава политика с политиката на национална и расова идентичност. Вместо това е нужно комплексна програма, включваща проверени мерки за повишаване на икономическата сигурност и социалната и политическа активност. На първо място страните трябва да реформират данъчните си системи  с цел намаляване на различията в благосъстоянието и поощряване на предприемачеството и създаването на работни места. Междувременно, следвайки примера на Калифорния, където инвестициите в държавните университети след Втората световна война имат решаващо значение за последвалия икономически успех, трябва  да спомагат социалната мобилност чрез инвестиции в образованието и професионалната подготовка.  Също така е необходима социална защита, ориентирана към тези, които са най-уязвими пред глобализацията, а също така политика на компенсация на регионалните различия, включително управляема миграция  (както вътре в страните, така и на международно равнище). През 30-те години на ХХ век новият курс на президента на САЩ Франклин Рузвелт, който изведе САЩ от Голямата депресия, включва такива мерки, както и аналогичните програми в Европа. Накрая, за противодействие на социалната изолация и фрагментация е необходимо  да се положат усилия за засилване на гражданското общество и поощряване на постоянните, заслужаващи доверие и уважение обществени дебати.  За преодоляването на социалните и културните различия може да са необходими десетилетия. Въпросът е дали лидерите ще направят това, което е нужно.  ", "date": "2019.11.25", "title": "Социолозите: Социалното развитие на Запад се забавя"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402526-%E2%80%9D%D0%B2%D0%B8%D0%BA%D1%82%D0%BE%D1%80%D0%B8%D0%B0%D1%81-%D1%81%D0%B8%D0%BA%D1%80%D0%B5%D1%82%E2%80%9D-%D0%BE%D1%82%D0%BC%D0%B5%D0%BD%D0%B8-%D0%B5%D0%B6%D0%B5%D0%B3%D0%BE%D0%B4%D0%BD%D0%BE%D1%82%D0%BE-%D1%81%D0%B8-%D1%88%D0%BE%D1%83", "text": "Фирмата за бельо ”Викториас Сикре”т отмени традиционното си годишно шоу на фона на спадащи телевизионни рейтинги и критики за сексизъм, демодираност и липса на разнообразие.     Компанията-майка \"Ел Брандс\" посочи необходимостта от развитие на пазарната си стратегия. Годишното шоу се провежда от 1995 година, оттам започна кариерата на супермодели като Тайра Банкс, Хайди Клум и Миранда Кер. \"Ел Брандс\" тази седмица обяви нетна загуба от 252 милиона долара за третото тримесечие на годината. Лоша реклама се оказаха и връзките на основателя на компанията \"Лес Уекснър\" с американския финансист Джефри Епстайн, който почина в затвора в очакване на процес за организиране на секстрафик.", "date": "2019.11.25", "title": "”Викториас Сикрет” отмени ежегодното си шоу"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402527-%D0%B3%D0%B5%D1%80%D0%B1-%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0-%D0%BA%D0%B0%D0%B4%D1%80%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2", "text": "Бойко Борисов започна обещаната чистка в партията си в структурите, които на последните местни избори се провалиха. Припомняме, че управляващите изгубиха балотажите за кмет в Благоевград, Русе, Ямбол и Видин, които освен това се смятаха за бастиони на бившия втори в ГЕРБ Цветан Цветанов.   Борисов е решил да започне чистката от Благоевград, стана ясно от решението на Изпълнителната комисия на партията. Новият областен координатор на ГЕРБ там е евродепутатът Андрей Новаков на мястото на близката на Цветанов депутатка Даниела Савеклиева, която ще е областен административен секретар. Рокади има и в структурата в Сандански, което също не е изненада. Досегашният общински ръководител и бивш кмет Кирил Котев е заменен със Стоян Стоев, както подсказа в нощта след изборите самият Борисов. В края на седмицата новото партийно ръководство в Благоевград ще бъде официално представено, съобщиха от пресцентъра на ГЕРБ.", "date": "2019.11.25", "title": "ГЕРБ разчиства кадрите на Цветанов"}
{"url": "http://www.classa.bg/%D1%81%D0%B2%D1%8F%D1%82/item/402528-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82-%D1%80%D0%B0%D0%B7%D1%82%D1%80%D0%B5%D1%81%D0%B5-%D1%82%D1%83%D1%80%D1%86%D0%B8%D1%8F", "text": "Компромат, който бе поднесен на обществеността чрез известен журналист коментатор от най-опозиционната на Реджеп Ердоган медия - в.”Сьозджу”, разтърси турската вътрешна политика, предаде БТА. Какво точно сe случи? Известният дългогодишен журналист Рахми Туран, водещ коментатор от опозиционния и в известна степен подкрепящ основната опозиционна Народнорепубликанска партия /НРП/ в. \"Сьозджу\" /но различен от органа на НРП \"Джумхуриет\"/ в авторски материал твърди, позовавайки се на анонимен, но \"много сигурен източник\", че \"виден функционер на НРП тайно се е срещнал /разбирай без знанието на ръководството на НРП-б.м/ с президента Ердоган в сарая Бештепе. Двамата обсъдили тактиката във връзка с предстоящия конгрес на НРП за избор на лидер на партията. Ердоган обещал подкрепа на Мухаррем Индже, ако се яви като кандидат за поста председател срещу настоящия лидер Кемал Кълъчдароглу\", писа Сьозджу. Твърдението произведе ефекта на бомба във вътрешната политика. Подозренията веднага се насочиха към Мухаррем Индже, че той е човекът, срещнал се с Ердоган. Индже бе кандидат на НРП срещу Ердоган на президентския вот, но се провали. Тогава той обвини ръководството на НРП и главно нейния председател Кемал Кълъчдароглу, че не са го подкрепили. Според близки до НРП източници Индже е неформалният лидер на вътрешната опозиция в НРП, която иска смяна на Кълъчдароглу. Журналистът Рахми Туран отначало отказа да посочи името на човека от НРП, който според източника му се е срещнал тайно с Ердоган, мотивирайки се, че няма право да издава източника си. Но под натиска на обществото обяви, че наистина \"Мухаррем Индже е човекът\". Ердоган обаче с категоричен тон публично посочи, че никога и по никакъв начин не се е срещал с никого от НРП, заявявайки, че е готов да се откаже от президентството, ако се докаже подобно твърдение. Последва изявление на Мухаррем Индже, който пък заяви: \"Клевета е твърдението, че съм се срещал с Ердоган, и ще се самозапаля на Таксим, ако се докаже, че е вярно.\" Индже заплаши,че ще даде под съд онези, които му приписват подобна клевета. Журналистът Рахми Туран бе принуден /твърди се, че от ръководството на в. \"Сьозджу\"/ да разкрие източника си. \"Информацията ми бе подадена от Талат Атилла, колега, с когото ме свързва 20-годишно приятелство, поради което му имам абсолютно доверие. От друга страна, той е близък със среди от президентството, затова не се усъмних\", каза Рахми Туран, който е в доста напреднала възраст. Талат Атилла също е известен журналист, основател е на сайта Turk Time .Той обаче в отговор на твърденията посочи, че въпросната информация му била предоставена не от президентството, а от функционер от НРП, но не посочи конкретно име. По думите му, \"този анонимен функционер бил сто на сто сигурен в истинността на състоялата се среща на Ердоган с Индже\". Междувременно журналистът Рахми Туран от \"Сьозджу\", от когото тръгна скандалът, се извини по телевизията, заявявайки , че е допуснал грешка, като се е доверил на източника си. Стана известно, че същата информация е била поднесена и на други двама журналисти, известни с опозиционните си материали срещу Ердоган, но те преценили, че е манипулативна, и не я публикували. Може би скандалът щеше да си остане в рамките на \"журналистически гаф\", ако не последва изявление на лидера на НРП Кемал Кълъчдароглу, който посочи по телевизията: \"Известно ми е, че се е провела тайна среща на Ердоган с човек от НРП, зная името му, но няма да го оглася.\" Твърдението на Кълъчдароглу разтърси и политическите, и медийните среди. Мухаррем Индже днес даде пресконференция. В нея той обвини ръководството на партията и основно лидера Кемал Кълъчдароглу в прикриване на истината за тиражираните в \"Сьозджу\" твърдения и на човека или хората, които стоят зад тях, като ги нарече \"скалъпена манипулация\". По думите му в ход е заговор на група в НРП за компромати срещу неудобни за централното ръководство личности и на тази база отстраняването им от партията. Скандалът така се разрасна, че е на път да стане \"компроматът на годината\". Сигнал, че в средите на НРП, най-старата политическа партия на Турция, основана от Ататюрк, ври и кипи от ежби. Медийната посока на скандала също породи сериозна тревога за морала и журналистическата етика.", "date": "2019.11.25", "title": "Компромат разтресе Турция"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402518-%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D1%81%D0%BA%D0%B0-%D0%B1%D0%B0%D0%B7%D0%B0-%D0%BD%D0%B0-%D0%BD%D0%B0%D1%82%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Организацията излезе със специално обръщение на фона на започващото посещение на премиера Борисов в САЩ Атлантическият съвет на България иска база на НАТО в България. Организацията излезе със специално обръщение на фона на започващото посещение на премиера Бойко Борисов в САЩ. Москва продължава да нанася удари по нас, се казва в документа.        ", "date": "2019.11.25", "title": "Атлантическият съвет на България иска база на НАТО в България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402509-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-25-%D0%BD%D0%BE%D0%B5%D0%BC%D0%B2%D1%80%D0%B8", "text": "Очаква ви, един, натоварен и забързан ден. Основното е, че навсякъде ще успеете и ще имате време да направите всичко, дори да помолите шефа за увеличение на заплатата. Ако и в любовта сте толкова бързи, тогава може да се готвите за сватба. Смело направите предложение на любимият. Очаква ви доста натоварен ден. Ще бъдете в някакво медитативно-странно състояние, но няма да пропуснете нито едно ярко събитие. Както във вашият живот, така и в този на близките приятели. В любовта, ще се нуждаете от морална устойчивост, за да приемете спокойно думите на избраникът си. Опитайте, да се въздържате от коментари. Очаква ви невероятен ден, когато за каквато и работа да се захванете, ще ви спори. Това може да е ентусиазъм или просто насъбрана енергия, която търси път навън. Основното е, че всичко ще върви в правилната посока и за добри дела. Единственото което може да ви натъжи, са думите на роднина, които ще засегнат вашата гордост.   Станете, още с първите лъчи на слънцето, за да свършите всичко и да не закъснявате. Романтичните моменти оставете за вечерта, особено ако сте планирали излизане в компанията на любим човек. В работата ще ви върви, особено ако сте преизпълнили задачите, за два дни напред. Е, очаквайте бонус, със сигурност знаете за какво да го похарчите. Днес определено ще ви липсва, лекота и спонтанност, особено в личния живот. Време е да организирате весело събитие, да излезете навън и да се срещнете с тези, с които не сте се виждали от дълго време. Така че, вземете телефона и се обадете на всичките си приятели. Само бъдете внимателни, ако консумирате нови или екзотични ястия. Очаква ви един доста натоварен ден, в който ще трябва да търчите на всички страни. Но затова пък, ще свършите много работа, както и ще получите пари. Прибързаността в личния живот, ще доведе до неприятности, следователно е по-добре днес, да не вземате важни решения. Неочаквано щастие чака тези, които мечтаят за дете в продължение на много години. Трябва да разчитате само на себе си, ако искате положителни емоции и да видите удовлетвореното лице на любимия човек. Направете някаква благородна и щедра постъпка. Само се въздържайте от участия в лотарии или залагане в хазартни игри. В противен случай, с натрупаните финанси, ще трябва да се сбогувате. Не е изключена простуда. Очаква ви добър ден, когато ще може да се издигнете духовно и да заразите другите с вашата енергичност. Изненадващо е, но до всичко което се докосвате днес, ще се превръща в „злато“. Уви, само не и в любовта. Любимият е загубил доверие във вас по някакъв начин и причината за това, ще трябва да изясните.   Лесно може да си изпуснете късмета, ако гледате на всички прекалено надменно. Сега е необходимо да усмирите гордостта си, дори ако сте голям шеф. Освен това има шанс, да срещнете втората си половинка. Възможно е също, спешно пътуване, в което ще се отправите с колега. Е, това ще е много забавно и полезно. Очаква ви един доста объркан ден, когато сладкото, ще се редува с горчиво. Това означава, че вашите вкусове и настроение ще се променят бързо. Упоритостта ще ви помогне да постигнете добри резултати в работата, но в любовта е по-добре да сте по-отстъпчиви. Но ако продължавате да се инатите, тогава вечерта ще прекарате в тъжна самота. Може да поискате драматично да промените стила си на поведение, дрехите и дори походката. Това е добър знак, така че е време да обиколите магазините. С роднините е по-добре да не спорите, дори и за дребни неща, за да не предизвикате ужасен скандал. Ако имате някакво неразположение свързано със стомаха или главоболие, е добре да отидете на преглед. Очаква ви прекрасен ден, но и с изпитанията е необходимо да се справите отлично. Ако се обградите с надеждни и честни хора, всичко ще бъде чудесно. За да получите повече пари, трябва да работите упорито. Идеално разбирате това, но по някаква причина, днес ще сте лениви. Е, тогава разчитайте на това, което имате. А за пазаруване, забравете.", "date": "2019.11.25", "title": "Дневен хороскоп 25 ноември"}
{"url": "http://www.classa.bg/%D1%81%D0%B2%D1%8F%D1%82/item/402510-%D0%B8%D0%B7%D0%BC%D0%B0%D0%BC%D0%B0-%D0%BE%D1%82-%D0%B8%D1%80%D0%B0%D0%BA%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2-%D1%88%D0%B2%D0%B5%D1%86%D0%B8%D1%8F,-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BB-%D0%BE%D1%82-%D0%B3%D0%BE%D0%B4%D0%B8%D0%BD%D0%B8-%D0%B4%D0%B5%D1%82%D1%81%D0%BA%D0%B8-%D0%B8-%D0%B1%D0%BE%D0%BB%D0%BD%D0%B8%D1%87%D0%BD%D0%B8", "text": "Много високопоставени служители са обвинени в корупция, но все пак малцина (ако има такива) някога са били обвинявани в измами с осигуряването в друга държава. Но ако се вярва на шведските медии, сега заподозрян е служебният министър на отбраната на Ирак. Скандалната история превзе заглавията в Швеция този уикенд, след като няколко новинарски сайта съобщиха, че министърът на отбраната на Ирак, Наджа ал Шамари, е известен също като шведски гражданин на име Наджа ал Адели. Твърди се, че мъжът е емигрирал в Швеция през 2011 г., като станал гражданин през 2015 г. и все още е регистриран като живеещ в едно от предградията на Стокхолм. Както Ал-Адели, така и съпругата му, години наред са получавали издръжка за деца и жилища, докато преди две седмици се получи сигнал за измама с обезщетения. Предварително проучване на схемата е започнато както от полицията на страната, така и от страна на социалните грижи. Освен това в докладите се твърди, че заподозреният известно време е получавал и обезщетения за болест, тъй като той твърди, че има „проблеми с паметта, които му пречат да работи\" - в Швеция, очевидно. Освен това мъжът вече бе обвинен в неуточнени „тежки престъпления\" през 2016 г. Делото срещу него обаче беше прекратено по неизвестни причини само ден преди процеса. Твърди се, че министърът пътува до Швеция от време на време - уж, за да поддържа илюзията, че всъщност живее там, докато децата му са регистрирани в частно училище в Стокхолм. Ал-Шамари нееднократно се е сблъсквал с обвиненията за притежаване на двойно гражданство, откакто встъпи в длъжност, но иракската управляваща коалиция категорично ги отрече. Макар че в Ирак е законно да притежаваш двойно гражданство, в съответствие с конституцията на страната, висшите държавни служители трябва да се откажат от гражданството на чужди държави след встъпване в длъжност. По-рано тази година изплува онлайн снимка на паспорт, за който се твърди, че е държан от на ал Адели, и мъжът на снимката наистина поразително прилича на Ал Шамари. В петък експлозивната история доби известна достоверност чрез Тони Ериксон, прес-секретар на министъра на отбраната на Швеция Петер Хултквист, който каза за телевизионния оператор SVT, че иракският колега на шефа му всъщност е шведски гражданин. Все още обаче не е ясно дали министърът ще се сблъска с разследване в Ирак след разкритието, предвид дългогодишната му позиция на отричане на фактите.", "date": "2019.11.25", "title": "Измама от иракски министър в Швеция, получавал от години детски и болнични"}
{"url": "http://www.classa.bg/%D1%81%D0%B2%D1%8F%D1%82/item/402511-%D1%82%D1%80%D1%8A%D0%BC%D0%BF-%D0%BD%D0%B0%D0%B4%D0%BF%D0%B8%D1%81%D0%B0%D0%BB-%D0%BF%D1%80%D0%B5%D0%B7-1987-%D0%BA%D0%BD%D0%B8%D0%B3%D0%B0-%D1%81-%D0%BF%D1%80%D0%BE%D1%80%D0%BE%D1%87%D0%B5%D1%81%D1%82%D0%B2%D0%BE-,-%D0%BA%D0%BE%D0%B5%D1%82%D0%BE-%D1%81%D0%B5-%D0%B8%D0%B7%D0%BF%D1%8A%D0%BB%D0%BD%D0%B8", "text": "Екземпляр на книгата \"Изкуството на преговорите\" с автограф на американския президент Доналд Тръмп, беше продаден тази седмица на търг за 1500 долара. Екземплярът е подписан през 1987 г. от настоящия президент с думите „Доналд Тръмп, бъдещ президент\" по внушение на първоначалния му собственик. Той присъствал на събитие за промоция на книги, проведено преди повече от 30 години в казино Атлантик Сити (Ню Джърси), публикува The Washington Examiner. Търгът описа обекта по следния начин: „Тръмп подписва на първата страница със синьо мастило, добавяйки пророческия надпис:„ Бъдещ президент \"\". Тази сума надхвърля цената на всички книги, продавани на търг с автогр афи на предшествениците на Тръмп в Белия дом, включително Франклин Рузвелт, Хари Труман и Бил Клинтън.   Президентът на аукционната къща Alexander Historical Auctions, Бил Панагопулос, беше изненадан от успеха на книгата, тъй като очакваше тя да достигне максимална стойност от 1200 долара.", "date": "2019.11.25", "title": "Тръмп надписал през 1987 книга с \"пророчество\", което се изпълни"}
{"url": "http://www.classa.bg/%D1%81%D0%B2%D1%8F%D1%82/item/402512-deutsche-bank-%D1%89%D0%B5-%D0%B7%D0%B0%D0%BC%D0%B5%D0%BD%D0%B8-18-000-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D1%81-%D0%B0%D1%80%D0%BC%D0%B8%D1%8F-%D0%BE%D1%82-%D1%80%D0%BE%D0%B1%D0%BE%D1%82%D0%B8", "text": "Като част от радикалния план за преструктуриране в размер на 8,3 милиарда долара, мултинационалната банка Дойчебанк досега е съкратила над 4000 работни места, като до 2022 година ще се извършат още около 18 000 нови съкращения на персонала. Използването на изкуствен интелект е \"повишило масово производителността\" в определени сектори на бизнеса, според Марк Матюс, ръководител на операциите в Дойче корпоративна и инвестиционна банка. Той каза пред Financial News \"Досега вече са спестени 680 000 часа ръчна работа. Банката е използвала ботове за обработка на 5 милиона транзакции в своята корпоративна банка и за извършване на 3,4 милиона проверки в своята инвестиционна банка.\" Матюс каза още „Броят на хората ще продължи да намалява; няма съмнения в това. Нашият модел е да намалим разходите и в същото време да подобрим контролната си среда и клиентското изживяване. \" Дойчебанк настоява да „автоматизира големи части от своя бек-офис\" чрез нова стратегия, наречена „Операции 4.0\", като част от инициативата си за спестяване от 6,6 милиарда долара през следващите три години.", "date": "2019.11.25", "title": "Deutsche Bank ще замени 18 000 работници с армия от роботи"}
{"url": "http://www.classa.bg/%D1%81%D0%B2%D1%8F%D1%82/item/402513-%D0%BF%D0%BE%D1%81%D0%B5%D0%B3%D0%BD%D0%B0%D1%85%D0%B0-%D0%B8-%D0%BD%D0%B0-%D0%BD%D0%B0%D0%B9-%D0%BC%D0%B8%D0%BB%D0%BE%D1%82%D0%BE", "text": "Годишното шоу на Victoria's Secret обикновено се провежда в Ню Йорк. Но тази година то е в оловно ковчеже в гробището на #MeToo, до бикини сегмента на Мис Свят. То бе внезапно отменено, което доказва, че дори фантазиите ни за бельо трябва да отговарят на новите джендър-стандарти. Според изявление, публикувано в петък, решението е част от ход за „развитие на съобщенията на компанията\". Тя изтърпя тежък PR удар през последните месеци и това се отрази на продажбите, а оплакванията идват от хора, които нито гледат, нито участват в шоуто на Victoria's Secret, а още по-малко носят продуктите им. Актрисата Джамеела Джамил беше първа. Тя вдигна шум за марката в Twitter, като я обвини, че се ръководи от \"транс-фобична, дебело-фобична компания, която цели да изключи повечето жени.\" Нейните доказателства? Шефът на маркетинга, Ед Разек, веднъж казал, че няма да пуска на шоуто на подиума голямо-размерни или транс-сексуални модели, защото това е \"фантазия, а не партийно политическо предаване \". За повечето здрави хора това е достатъчно справедливо - всяка компания трябва да има свободата да прави каквото си поиска в рамките на закона. В бизнеса това буквално се обозначава като свобода на дискриминация - дума, която е анатема в днешната ера на все по-голямото събуждане. Според тяхната мания на възпиращи хора, дори фантазиите, проектирани от марките за бельо, сега трябва да бъдат „приобщаващи и политически коректни\". Ако не са, единственият отговор е да ги съборите по-бързо от статуите на бели мъже. Първо, проблемът беше расата. След това, размера на тялото. Сега, половата идентичност. Ако „1984 г.\" на Джордж Оруел се бе загрижила за „грешното мислене\", компанията е обвинена в „грешен кастинг\". Това е така, защото гигантската компания-майка за бельо L Brands отдавна разчита на традиционно атрактивни модели като Джиджи Хадид, Наоми Кембъл и Кендъл Дженър, за да продава акциите си. И това 24 години работеше. Те направиха милионни продажби за две впечатляващи десетилетия. Но въпреки този успех, сега са принудени да игнорират изискванията на свободния пазар и да пре-изградят цялостната представа за красота. Забравете това, което винаги сме знаели за човешкото желание, стандартите за красота и естетиката. Сега трябва да се убеждаваме, че всички са еднакво привлекателни през цялото време - дори когато знаем, че за абсолютното мнозинство зрители това е невярно. Преди близо 20 години, през 2000 г., L Brands направи телевизия, специална за модели „с размер XL\", която безцеремонно потъна. Зрителите си изключваха телевизорите и никой не купуваше стоките. Това беше критичен и комерсиален фал, който причини огромна загуба и няма смисъл да се повтаря. В епоха, в която повечето от нашите големи дискурси (религия, политическа идеология) са заменени от суетата и личното право - много хора биха предпочели да подкопаят истината, отколкото да се възползват от нея. В крайна сметка е много по-лесно да се унищожава, отколкото да се създава.", "date": "2019.11.25", "title": "Посегнаха и на най-милото!"}
{"url": "http://www.classa.bg/%D1%81%D0%B2%D1%8F%D1%82/item/402514-%D0%BF%D0%B5%D0%BD%D1%81-%D0%BA%D0%B0%D0%B7%D0%B0-%D0%BD%D0%B0-%D0%B8%D1%80%D0%B0%D0%BA%D1%81%D0%BA%D0%B8%D1%8F-%D0%BA%D1%8E%D1%80%D0%B4%D1%81%D0%BA%D0%B8-%D0%BB%D0%B8%D0%B4%D0%B5%D1%80-%E2%80%9E%D1%82%D1%80%D1%8A%D0%BC%D0%BF-%D0%B2%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F%E2%80%9C", "text": "Иракските кюрди трябва да са сигурни, че Вашингтон твърдо ги подкрепя - заяви вицепрезидент Майк Пенс, който направи изненадващо посещение в Ирак, седмици след като шефът му беше силно критикуван у дома за изоставянето на сирийските кюрди. Американският вицепрезидент и съпругата му Карън се появиха в авиобаза Ал Асад на около 185 км западно от Багдад, за Деня на благодарността. След това внезапното посещение ги доведе в Ербил, столицата на северния автономен иракски Кюрдистан, за повече контакти с войниците - и с кюрдите. Пенс имаше телефонно разговор с премиера на Ирак Адел Абдул Махди, но за разлика от президента на региона на Кюрдистан, Нехирван Барзани, премиерът не го прие на лична среща. Барзани беше уверен от Пенс от името на президента Доналд Тръмп за „силните връзки, изковани в пожара на войната, между хората на САЩ и кюрдския народ в този регион.\" В замяна кюрдският лидер благодари на САЩ за военната подкрепа, добавяйки, че „посещението на вицепрезидента в този конкретен момент е важен показател за постоянната ви подкрепа за Кюрдистан и Ирак\". Това става в неудобно за Вашингтон време. Само преди седмици Тръмп бе разнасян от приятели и врагове, че „САЩ са изоставили кюрдите\" в североизточна Сирия преди началото на подчертано антикюрдската операция на Турция там. След това избухна още възмущение, когато Тръмп оправдаваше изтеглянето и пре-разполагането на някои войски в сирийските нефтени находища. „Кюрдите не са ангели и са им плащани много пари, за да се бият като сухопътна сила от името на САЩ\", каза Тръмп. В един момент той дори заяви, че кюрдите може да освободят затворници от Ислямска държава в граничната зона - повтаряйки една от опорните точки на Анкара. Но докато Турция има дългогодишна вражда с кюрдите, считайки техните милиции само за продължаване на вътрешната бунтовническа дейност, да получат студен душ от някой, който ги нарича „стратегически съюзник в региона\", едва ли е било добре прието. Макар висшите кюрдски служители продължиха внимателно да подчертават важността на приятелските отношения с Вашингтон, техните собствени командири бушуваха в негодувание от американското предателство в неофициални публикации в Twitter. Турция осъществи въздушни удари срещу онова, което тя нарече терористични лагери или конвои на границата между Сирия и Ирак през октомври, така че доколко сигурно могат да се чувстват кюрдите, дори след уверенията на Пенс, остава открит въпрос.", "date": "2019.11.25", "title": "Пенс каза на иракския кюрдски лидер „Тръмп ви подкрепя“"}
{"url": "http://www.classa.bg/%D1%81%D0%B2%D1%8F%D1%82/item/402515-%D0%B4%D0%B6%D1%83%D0%BB%D0%B8%D0%B0%D0%BD%D0%B8-%D0%BA%D0%B0%D0%B7%D0%B2%D0%B0,-%D1%87%D0%B5-%E2%80%9E%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%BA%D0%B0%D1%82%D0%B0%E2%80%9C-%D0%BC%D1%83-%D0%BD%D0%B5-%D0%B5-%D0%B7%D0%B0-%D1%82%D1%80%D1%8A%D0%BC%D0%BF,-%D0%B0-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D0%B0%D0%B9%D0%B4%D1%8A%D0%BD", "text": "Адвокатът на президента Доналд Тръмп, Руди Джулиани, твърди, че държи в сейф компрометиращите досиета за Байдън, които ще станат публично достояние, ако той изчезне. Той отхвърли слуховете, че неговата \"застрахователна полица\" е свързана с Тръмп. Тези слухове произтичат от разгорещеното интервю на личния адвокат на Тръмп с Ед Хенри от Fox News в събота. На въпрос дали е разговарял с Тръмп наскоро, Джулиани отказа да отговори, като се позова на поверителността на отношенията адвокат-клиент, но подчерта, че отношенията му с Тръмп не могат да бъдат по-добри. „Имам много добри отношения с него и всички тези коментари, които се появиха, са напълно обидни. Нелепо е! Ние сме много добри приятели\", каза Джулиани. Мейнстрийм медиите веднага се нахвърлиха върху забележката му, като изтъкнаха, че това не е първият път, когато бившият кмет на Ню Йорк споменава за подобна застраховка. Джулиани, който се превърна в ключов елемент в продължаващата сага за импийчмънт, шеговито каза по-рано този месец, че не се страхува, че Тръмп ще го направи изкупителна жертва, добавяйки, че има „много, много добра застраховка, така че ако го направи, всичките ми болнични сметки ще бъдат платени. \" Тъй като тази забележка бе широко цитирана с намеците, че Тръмп има още скрити скелети в гардероба си, които демократите да изкопават в техните неуморни и засега безплодни разследвания за импийчмънт, Джулиани се опита да спре спекулациите. „Изявлението, което съм правил няколко пъти, че имам застрахователна полица, ако бъде хвърлен под автобус, е саркастично и се свързва с досиетата в моя сейф за приходите на семейството на Байдън от 4 десетилетия\", туитира той. \"Ако аз изчезна, тя ще се появи незабавно.\" Джулиани каза на Хенри, че се страхувал за живота си, когато за пръв път чул името на демократичния кандидат-президент във връзка с корупционното разследване. \"Очаквах го, в момента, когато чух името на Байдън, казах на колегите си, че ще се опитат да ме убият\", каза той, като отбеляза: \" тъй като мафията не е в състояние да ме събори, медиите също няма да могат \". Името на Джулиани се споменава многократно по време на изслушванията за импийчмънт, като Джулиани многократно отрече обвиненията, казвайки пред Fox News „Тръмп знае, че това, което е направил, е за да го защити, а не да копае мръсотия за Байдън\". Тръмп също приветства своя адвокат, наричайки Джулиани в собственото си интервю за „Фокс и приятели\" „голям борец с престъпленията\".", "date": "2019.11.25", "title": "Джулиани казва, че „застраховката“ му не е за Тръмп, а за корупцията на Байдън"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/402516-3-%D0%BC%D0%BB%D1%80%D0%B4-%D0%BB%D0%B2-%D0%B7%D0%B0%D0%B3%D1%83%D0%B1%D0%B8%D0%BB%D0%B0-%D1%85%D0%B0%D0%B7%D0%BD%D0%B0%D1%82%D0%B0-%D0%BE%D1%82-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D0%BD%D0%B8-%D0%BA%D0%B0%D1%81%D0%BE%D0%B2%D0%B8-%D0%B0%D0%BF%D0%B0%D1%80%D0%B0%D1%82%D0%B8", "text": "Милиарди са загубите за бюджета през последните 10 години от манипулиране на софтуера за управление на продажбите в търговските обекти.  Това обяви във Варна говорителят на Националната агенция по приходите Росен Бъчваров, цитиран от БНР.  Експерти на НАП са разяснили на производители и ползватели на софтуер привеждането на дейността на търговците в съответствие с новата наредба за касовите апарати. \"Проблемът е, че софтуерът е използван както за улеснение на бизнеса, така и за неплащане на данъци. Това води до средногодишни загуби от порядъка на 300 млн. лв. за година в продължение на 10 години, което в общи линии е една сума от три милиарда за последните 10 години, която всъщност не е била получена от българското общество. Това, което НАП казва, е: време е софтуерът да спре да може да прави подобни манипулации и идеята е с възможно най-малка административна намеса това да се случи\", обясни Росен Бъчваров.  ", "date": "2019.11.25", "title": "3 млрд. лв. загубила хазната от манипулирани касови апарати"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402517-%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2", "text": "Майки на деца с увреждания ще протестират в късния следобед пред Народното събрание. Те настояват Валери Симеонов да подаде оставка като зам. -председател на парламента. “Ние не искаме само неговата оставка. Искаме оставката на всеки един поименно депутат, който е натиснал бутона “за““, коментира една от майките. Красимир Каракачанов, лидер на коалиционния партньор в парламентарната група \"Обединени патриоти\", както и председателят на Народното събрание Цвета Караянчева застанаха зад избора на Симеонов. Самият той каза: “Това, че някой протестира си е негово право. Но това според мен пак повтарям е намеса в правилата и реда в парламента“. Предвижда се протестиращите да шестват до Орлов мост.", "date": "2019.11.25", "title": "Майките на деца с увреждания на протест срещу избора на Валери Симеонов"}
{"url": "http://www.classa.bg/%D1%81%D0%B2%D1%8F%D1%82/item/402499-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D1%81%D0%B5-%D0%BE%D0%B1%D1%8F%D0%B2%D0%B8-%D1%81%D1%80%D0%B5%D1%89%D1%83-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0", "text": "Папа Франциск изрази днес безпокойство от използването на атомна енергия и призова да се помогне на жертвите на земетресението, цунамито и ядрената авария от 2011 г. в Япония, предадоха световните медии. На третия ден от посещението си в Япония Франциск слуша разказите на оцелели при земетресението с магнитуд 9 и последвалото цунами, които поразиха страната на 11 март 2011 г. и отнеха живота на 18 500 души. Вълната достигна атомната електроцентрала във Фукушима и предизвика най-голямата ядрена катастрофа от тази в Чернобил в Съветския съюз през 1986 г.   Папата благодари на всички, \"мобилизирали се веднага\" след катастрофата и припомни, че \"50 000 евакуирани хора още живеят във временни жилища, без да могат да се върнат у дома си\". Франциск заяви, че здравните и социални последици от ядрената катастрофа пораждат \"безпокойство, защото продължава да се използва атомна енергия\". Той добави, че японските епископи са отправили призив за затваряне на атомните електроцентрали. Папа Франциск се вози в Нагасаки на \"папомобил\" с водородно гориво Оцелели при бедствието японци и евакуирани от района на Фукушима изплакаха болката си и изказаха тревогите си за бъдещето пред Светия отец.", "date": "2019.11.25", "title": "Папа Франциск се обяви срещу ядрената енергетика"}
{"url": "http://www.classa.bg/%D1%81%D0%B2%D1%8F%D1%82/item/402500-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D1%81-2-%D1%82%D0%BE%D0%BD%D0%B0-%D0%BA%D0%BE%D0%BA%D0%B0%D0%B8%D0%BD", "text": "Испанските сили на реда са заловили днес подводница, на която са били открити над 2 тона кокаин, съобщи БТА, цитирайки електронното си издание в. ”Паис”. Служителите на реда са задържали най-малко двама души. Подводницата е била открита във водите на Галисия. Предполага се, че тя е пристигнала от Колумбия. Засега няма други подробности. Според в. \"Вос де Галисия\" в подводницата е имало още повече кокаин - над 3 тона.", "date": "2019.11.25", "title": "Задържаха подводница с 2 тона кокаин"}
{"url": "http://www.classa.bg/%D1%81%D0%B2%D1%8F%D1%82/item/402501-%D0%BA%D1%80%D0%B0%D1%8F%D1%82-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-%D1%82%D0%B0%D0%BA%D0%B0%D0%B2%D0%B0,-%D0%BA%D0%B0%D0%BA%D0%B2%D0%B0%D1%82%D0%BE-%D1%8F-%D0%BF%D0%BE%D0%B7%D0%BD%D0%B0%D0%B2%D0%B0%D0%BC%D0%B5", "text": "Светът най-вероятно няма да свърши на 10 декември тази година, но за мнозина, които прекарват кариерата си в системата за регулации на глобалната търговия, тази дата ще има апокалиптични последици. Това е моментът, в който върховният орган за разрешаване на спорове на Световната търговска организация (СТО) ще прекрати работата си, след като администрацията на Доналд Тръмп блокира нови назначения в състава му. Без работеща апелативна система международните търговски спорове могат никога да не намерят решението си и бързо да еволюират в тарифни войни, които излизат извън контрол. САЩ не изглеждат склонни да избегнат кризата, докато други държави не признаят, че СТО, която е донякъде форум за преговори и донякъде - полицай на международната търговия, се е провалила по многобройни начини. Не смятам, че до този момент администрацията е удовлетворена от типа отговори, които получава от другите членове, коментира Стивън Вон, който се оттегли миналата пролет като съветник на американския търговски представител Робърт Лайтхайзър. Назряващата криза разкрива и по-дълбоки проблеми в СТО. Базираната на колективен консенсус, организацията, която включва 164 държави в крайно различни етапи на икономическо развитие, като цяло не успя да създаде нови правила за по-свободна търговия след сформирането си през 1995 г. Преговорите, които започнаха в Доха през 2001 г., бяха окончателно обявени за замразени от САЩ през 2015 г., след като не дадоха особен резултат. САЩ биха могли да използват дневния си ред, за да направят още по-безпомощна базираната в Женева СТО, след като Bloomberg съобщи по-рано този месец, че американската администрация дава идеята да блокира одобрението на двугодишния бюджет на организацията. Без пари, глобалната търговска организация на практика ще спре работа догодина. \"Титаник\" вече се е ударил в айсберга, няма да потъне в следващите 13 минути, но потъва и не знаем как да го поправим, казва Дебора Елмс, изпълнителен директор на Азиатския търговски център. \"Всички разпъват шезлонги на палубата и бендът никога не е звучал по-добре. Но междувременно корабът потъва, и как да решим този проблем, когато хората дори не искат да признаят, че корабът се е ударил в айсберга?\", продължава тя. Как се стигна до това? САЩ имат дълъг списък от оплаквания от апелативния орган на СТО, последната инстанция в това, което някои приемат като прекалено съвещателен и ненужно дълъг процес на уреждане на спорове. Годишният доклад на органа за 2018 г. показва, че средно търговските спорове имат 859 дни на фаза на ниво обсъждане и после 395 дни в апелация, което означава 1267 дни или общо три и половина години, цяла вечност в информационната епоха. Органът обикновено се състои от седем души, но са нужни поне трима съдии, за да изслушват случаите и да издават решения. Мандатът на двама от трите сегашни членове ще изтече на 10 декември, като остава само един съдия - китайският професор Хон Жао. Най-големите възражения на САЩ са срещу начина, по който членовете на органа създават собствени правила при липса на ясни инструкции от многобройните споразумения, постигнати при основаването на СТО през 1995 г. Мисля, че е очевидно от доста време, че апелативният орган е взел в свои ръце задачата да запълва празнотите и да създава регулации в области, в които членовете не са се произнесли, коментира Вон. САЩ са много загрижени от много време, а други членове, включително Европейският съюз, са по-слабо загрижени, и това е нещо, което според мен администрацията заявява, че трябва да се приема по-сериозно. Недоволството на САЩ от апелативния орган не започва с Тръмп. През 2016 г. администрацията на Барак Обама блокира избирането на Сюн Уа Чан от Южна Корея за втори мандат. Той беше обвинен, че е надвишил законовите си правомощия при многобройни решения. Администрацията на Обама също така предотврати преизбирането на американката Дженифър Хилман, бивш висш представител на страната в СТО, заради опасения, че тя не е достатъчно настоятелна в изказването на мнение в решения, атакуващи американското търговско законодателство.     САЩ съзнателно се стараят да предизвикат криза в СТО около апелативния орган, защото смятаме, че с годините са се отклонили от правомощията си, и че кризата е необходима, за да се опитаме да постигнем промяна на ролята на този орган, коментира Робърт Холиман, зам. търговски представител на САЩ в администрацията на Обама. САЩ възприемат ролята на апелативния орган като институция, която строго налага спазването на \"договор\", по който членките на СТО са постигнали споразумение. Европейският съюз и много други държави обаче възприемат органа по-скоро като съд, който може да създава нови регулации за организацията, каза наскоро зам.-генералният директор на СТО Алън Улф. Лайтхайзър отстоява същата теза в рядка публична изява през 2017 г., когато казва, че ЕС възприема СТО и неговите правила за уреждане на спорове като \"вид еволюираща регулация\". Има много различни идеи между тези две неща, заяви Лайтхайзър. Смятам, че изясняването на този въпрос е нещо, което ние трябва да сторим, допълни той. Разминаването между американската и европейската перспектива се задълбочи миналата година, когато Брюксел застана на страната на Индия и Китай по предложение, което според Вашингтон би направило апелативния орган дори още по-малко отговорен пред страните-членки на СТО. Близък до Лайтхайзър източник казва, че той е бил особено ядосан, след като ЕС настояват на тази позиция, възприемана като напълно противоположна на тази на САЩ. Въпреки че Китай и Индия неизбежно ще се противопоставят на оплакванията на САЩ, подкрепата от най-големия търговски блок в света се смята за необходима за дългосрочни промени, заявява източникът. Пратеникът на Тръмп в СТО Денис Шиа коментира по време на среща на високо равнище през октомври, че \"е трудно да видим как ще намерим решения на ‘проблем', за който не сме съгласни, че съществува.\" Дори твърдите защитници на системата казват, че ЕС и други членки трябва да признаят проблема. Ще е нужно да чуем от Европейския съюз и други, които биват възприемани като скептично настроени, че те са съгласни с фундаменталните принципи, възприети от САЩ, че апелативният орган се е отклонил от задачите си, казва Хилман, чийто мандат в апелативният орган е продължил от 2007 до 2011 г. Поддръжниците на тактиката на Тръмп казват, че негативните последици от спирането на работа на апелативния орган са силно преувеличени. Дори и ако държавите не могат да обжалват, търговските спорове все пак могат да бъдат внасяни и потенциално решавани формално или неформално на по-ниско ниво. Безпокойството от перспективата за липса на последна инстанция по споровете накара Канада и ЕС да започнат работа върху \"апелативен орган в сянка\", който до голяма степен да повтаря модела на този в СТО. Съдиите в него ще са бивши членове на апелативния орган. Но дори и ако САЩ успеят да прокарат промените си в системата на спорове, американските представители искат да видят още куп други промени в СТО. Сред тях са затрудняване на държави като Китай да обявяват сами статут на \"развиваща се държава\", което им позволява известни преференциални търговски условия. САЩ също така искат по-голяма прозрачност от всички държави, особено от Китай, за субсидиите, отпускани на национални компании, които се занимават с износ. Отслабена Световна търговска организация би ни върнала обратно към ера, която позволяваше на икономически силните държави да прегазват другите. Преди СТО да утвърди строг процес за разрешаване на спорове, търговията се регулираше от Общото споразумение за митата и търговията (ГАТТ), при което търговските спорове се решаваха чрез дипломатически средства, вместо по съвещателен, законово уреден начин. Това не се приема непременно като нещо лошо за Тръмп и неговата група висши търговски представители, които отдавна възприемат СТО като подозрителна институция, целяща да подкопае американския икономически суверенитет. На този етап всичко излиза извън контрол, коментира Стюарт Харбинсън, бивш представител на Хонконг в СТО, сега консултант по международна търговия в Hume Brophy. Мисля, че това ще е апокалиптичният сценарий, уточнява той. Недоволството на Лайтхайзър от апелативния процес в СТО само се засили, след като Китай се присъедини към глобалната търговска група през 2001 г. Системата на СТО за уреждане на спорове просто не е замислена да се справя с правна и политическа система, толкова противоречаща на базовите принципи, върху които е основана СТО, каза Лайтхайзър за Китай, докато свидетелстваше през 2010 г. пред Американско-китайската комисия по въпросите на икономиката и сигурността. Бившият търговски юрист прекарва по-голямата част от кариерата си в защита на интересите на американските стоманени компании, като подава искове за защитни мита, предпазващи от несправедливо ценообразуване и субсидии, станали възможни заради гигантските мащаби на държавната китайска икономика. Неудовлетворението му от апелативния орган се засилва, след като решенията на органа са продължили да подкопават американските търговски закони, използвани за защита на икономиката от Китай и нечестни играчи. \"Имаше много случаи в областта на дъмпинга и изравнителните мита, законите за търговска защита, в които по мое мнение решенията на практика са неоправдани\", каза Лайтхайзър през 2017 г. Администрацията на Тръмп, профсъюзите и групи избиратели смятат членството на Китай в СТО за смъртна присъда за американското производство. Членството в СТО изисква САЩ допълнително да отвори пазара си за индустриалната машина на Пекин, въпреки че Китай редовно бива обвиняван, че пренебрегва правилата на организацията. Провалът на СТО в справянето с проблеми като кражбата на интелектуална собственост и принудителният трансфер на технологии накара администрацията на Тръмп да действа самостоятелно и агресивно като част от сегашната търговска война на Вашингтон. Висши търговски представители застават зад решението да се поведе тежка търговска война с Китай извън официалния процес на СТО за уреждане на спорове, с аргумента, че глобалните търговски регулации не се справят с нарушенията от страна на Пекин. В това отношение проблемите на СТО надали ще бъдат разрешени, докато двете най-големи икономики в света не приключат преговорите по тарифните си спорове - процес, който може да продължи години. Лон Йонгту, главен преговарящ от страна на Пекин по време на двустранните преговори за присъединяването на Китай към СТО през 2001 г., описва апелативния орган като \"перлата в короната\" на институцията. И той не оставя съмнения кого ще държи отговорен за прекратяването на съществуването му. \"САЩ подхождат безотговорно, като допускат организацията да стане неефективна\", заяви Лон в интервю в Шенжен в началото на ноември. Действията на САЩ за налагане на по-високи тарифи на стойност десетки милиони долари върху китайските продукти са в тотално нарушение на обещанията и регулациите на СТО. Ако правилата на СТО се игнорират, всичко изпада в състояние на хаос. Мисля, че това ще нанесе най-големите щети на глобалната търговия, казва още той. Ю Йондин, виден китайски икономист и бивш член на Комисията по парични политики към Китайската народна банка, допълва, че САЩ би трябвало да бъдат \"категорично заклеймени\", че \"блокират назначението на съдии в апелативния орган на СТО.\" \"Ако няма окончателно решение, върховна инстанция и съдии, механизмът за разрешаване на спорове не може да работи нормално. Трябва да се решават тези проблеми, така че Китай категорично трябва да заклейми действията на САЩ\", заявява той. Това е обща теза сред наблюдателите на СТО в Китай. Китай е отворен за реформи, заявяват те, но САЩ са безкомпромисни в поведението си. Такива взаимни обвинения показват очевидно, че нито една от страните не е склонна да отстъпи особено много. Нещо повече, китайските експерти рядко казват какъв тип промени би подкрепил Пекин. Хуяо Уан, основател на пекинския мозъчен тръст \"Център за Китай и глобализацията\", коментира, че Китай \"твърдо подкрепя реформа на СТО\", но не описва какви промени би приела страната. Един от многобройните китайски юристи, отговорни за подготовката на страната за присъединяването й към СТО през 2001 г., пожелал да остане анонимен, допълва: \"Китай определено желае отворен глобален пазар и подкрепя глобализацията, но не смятам, че китайските лидери са готови да се променят. Китай заявява, че поддържа глобализацията. Но какви са детайлите?\"  ", "date": "2019.11.25", "title": "Краят на световната търговия такава, каквато я познаваме"}
{"url": "http://www.classa.bg/%D1%81%D0%B2%D1%8F%D1%82/item/402502-%D1%86%D0%B5%D0%BB%D1%82%D0%B0-%D0%B5-%D0%BF%D0%B5%D1%82%D1%80%D0%BE%D0%BB%D1%8A%D1%82-%D1%81%D0%B0%D1%89-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D1%8F%D1%82-%D0%BE%D1%82-%D1%81%D0%B8%D1%80%D0%B8%D1%8F", "text": "Въпреки гръмките изявления на Доналд Тръмп за изтеглянето на американските войски от Сирия, всъщност въоръжените сили на САЩ няма да напуснат тази страна доброволно. В крайна сметка Вашингтон доста ясно се е насочил към завземането на сирийските петролни находища и съответно поддържането на контрол над тях, а присъствието на войски в Сирия е просто необходимо. Сирийският петрол и САЩ Сирия не е сред страните - световни лидери в производството на петрол. За разлика от съседен Ирак, в страната няма колосални запаси от „черно злато“, но въпреки това обемът на доказаните запаси от газ се оценява на 241 милиона кубически метра, а на петрола - на 2,5 милиарда барела. Максималното ниво на производство на нефт в Сирия достигна началото на века, след което започна да намалява. Но истинският спад в производството на петрол дойде след избухването на гражданската война в страната, когато на сирийците просто не им беше до петрол. Ако говорим за териториалното разположение на основните находища на петрол, те се намират в източната част на страната, близо до границата с Ирак, в провинция Дейр ез-Зор. Този регион винаги е бил считан за най-бедния и изостанал в социално-икономическо отношение, като се има предвид, че значителна част от провинцията е пустиня.     По време на гражданската война районите с петролни находища първо бяха контролирани от терористичните групировки, а след това кюрдските сили започнаха да изтласкват терористите. За „Ислямска държава“ незаконният добив и продажба на петрол и газ беше един от основните източници на пари и осигуряваше постоянен поток от оръжия и „доброволци“ от азиатските и африкански страни. Дори петролните рафинерии и газовите заводи бяха под контрола на терористите, което позволяваше непрекъснатата продажба на нефт и газ. Въпреки това, с подкрепата на САЩ, в рамките на няколко години кюрдските формирования успяха да изтласкат бойците на „Ислямска държава“ от районите за производство на петрол и да поемат контрола върху ключовите полета и заводи. Това обстоятелство значително промени разпределението на силите в региона, тъй като сега кюрдските структури започнаха да получават средства от производството и продажбите на нефт, като изпращаха получените средствата за финансиране на Отрядите за народна самоотбрана, обучени и въоръжени с прякото участие на американската армия. Естествено, американското ръководство веднага се заинтересува от сирийския петрол - в страна, засегната от война и хаос, е много лесно да се установи контрол върху находищата и, криейки се под добри цели, да започне баналното разграбване на природните ресурси на Сирия. Официално американците изразяват безпокойство, че газът и петролът в Сирия може да попаднат обратно под контрола на терористите, а в действителност те целят да подкопаят икономическите основи на режима на Башар Асад. Къде ще бъдат разположени американските военни? След силното си изявление за изтеглянето на американските войски от Сирия, Доналд Тръмп заяви, че въпреки това Съединените щати ще оставят военните си контингенти в провинция Деир ез Зор – официално петролните находища отново да не попаднат под контрола на терористите. Следователно, в Източна Сирия се създават две нови военни бази на въоръжените сили на САЩ - и това е в допълнение към 800-те американски войници и офицери, разположени между Ал-Хасака и Деир ез Зор. Около 300 американски войници, бронирани превозни средства и тежко оръжие бяха изпратени до новите бази. На американските войски е възложена задача да патрулират находищата, които понастоящем се контролират от кюрдските сили за самоотбрана. Вашингтон не планира да изтегли американския контингент от петролния регион. Наскоро генерал Марк Майли заяви, че американското командване не обмисля възможността за пълно изтегляне на войски от Сирия: около 600 американски войници и офицери все пак ще останат в провинция Дейр ез-Зор, за да наблюдават ситуацията в петролните находища. Тоест, ако преди Пентагонът обявяваше изтеглянето на американските части в съседен Ирак, сега се отказва от това решение. Вероятно влиятелните „ястреби“ в обкръжението на държавния секретар Майк Помпео се противопоставят на окончателното изтегляне на войските от Сирия. Тръмп, който първоначално настоя за пълното изтегляне на войските, беше принуден да отстъпи пред държавния секретар и неговия антураж, защото това засяга финансовите интереси на САЩ - контрола върху нефтените находища. Освен това Майк Помпео многократно обръща внимание на факта, че Вашингтон изразходва огромни средства за подпомагане на кюрдското национално движение и на сирийските демократични сили като цяло, което означава, че изразходваните пари трябва да бъдат възстановени.. Положението на ястребите в администрацията на САЩ се дължи на отрицателното им отношение към Иран и опасенията Техеран да получи контрол над петролните находища в Дейр ез-Зор чрез Дамаск. Именно стремежът да се противодейства на Иран, а в никакъв случай не на терористичните групировки, е движило всъщност американското ръководство, когато взема решението за разполагане на свои войски в Деир ез Зор. Преди няколко години едно от основните главоболия на американските лидери беше да убедят кюрдската съпротива при никакви обстоятелства да не сключва споразумение с Асад. Американците наистина се нуждаят от това кюрдите да не се примиряват с официалния Дамаск и да не допускат сирийските правителствени войски в петролните райони. В действителност, ако Дамаск получи достъп до петрола, тогава, както смята Държавният департамент на САЩ, Иран неизбежно ще се появи в региона. Американският експерт Николас Херас в интервюто си за Vice News изрази мнение, че американското ръководство, за да се противопостави на претенциите на Дамаск и Техеран в Деир ез Зор, може да продължи да формира нова военно-политическа структура като съюз на арабски племена в тази провинция, което може да се превърне в противовес на сирийците правителствени войски. Тази племенна формация, която ще се основава на араби-сунити, живеещи в Дейр ез-Зор, не трябва да позволява на Иран и Сирия да образуват сухопътен коридор, който да свързва Иран и Ирак с Ливан. Този коридор минава точно през Деир ез Зор. От друга страна, за да се противопостави на сирийските правителствени сили и особено на иранския Корпус на стражите на Ислямската революция, арабско-сунитската племенна милиция е много слаб съюзник. Следователно американското ръководство се страхува от пълното изтегляне на войските от източната сирийска провинция, без да създава надеждни структури, способни да защитават петрола и газа и като цяло да действат в този регион в американските интереси. Вярно е, че рано или късно Тръмп ще трябва да „отговори за думите си“ и да върне американските войници у дома. Но в този случай Вашингтон може да се измъкне. Например, в провинция Дейр ез Зор те могат да поставят бойци от американските частни военни компании, които също се контролират от Пентагона, но формално да бъдат напълно независими от американското ръководство. Финансирането на подобни формирования се планира да се извърши от постъпленията от продажбата на същия този сирийски петрол в Дейр ез Зор. Напоследък Съединените щати започнаха много да се опасяват от навлизането на Турция на Сирия, а тя уж е военно-политически съюзник в НАТО. Разбира се, отношението към Турция е много по-добро, отколкото към Иран, но американските власти все пак искат да защитят петролните райони на Сирия и от Анкара. Тъй като сирийските кюрди в момента са финансово зависими от САЩ, американското ръководство може да се опита да използва кюрдски формации, за да дестабилизира общата политическа ситуация в региона и да окаже натиск върху своите противници - Сирия, Турция, Иран и, разбира се, Русия. Как ще изглежда такава схема, човек може доста лесно да си представи. Американските войски ще установят контрол върху ключовите петролни находища, след което Вашингтон ще постави ултиматум на кюрдите: или вие правите това, което казваме, или ние ви лишаваме от достъп до парите, получени от продажбата на сирийски петрол. И командирите на Силите за самоотбрана и Сирийските демократични сили като цяло в този случай ще трябва да действат в интерес на САЩ, изпълнявайки задачите, които американското военно командване ще им постави. Петролопровод до Хайфа Друго правдоподобно обяснение за продължаващото военно присъствие на САЩ в региона е възможното начало на изграждането на петролопровод, който би свързвал находищата в Деир ез Зор с израелския Хайфа. По този тръбопровод петролът от иракския Киркук и сирийската провинция Дейр ез-Зор ще бъде доставен до терминала в Хайфа и след това изнесен през пристанището на този израелски град. Ако проектът стане успешен, около 5 милиона барела петрол на ден ще бъдат изнасяни. Тоест можете да си представите за какъв доход говорим. Освен това, чрез прилагането на този план, иракският петрол от Киркук и сирийския от Деир еез Зор ще могат да се продават по целия свят. Следователно американското ръководство е толкова загрижено да поддържа контрола над сирийските находища, както и над сирийско-иракската граница. Вашингтон няма да жертва своите политически и икономически интереси, особено в случаите, когато враждебен Иран може да се окаже бенефициент. Изграждането на петролопровода от Ирак до Израел през Сирия е напълно в съответствие с икономическите интереси както на САЩ, така и на Израел, както и на арабските и кюрдските сили в Сирия, които те покровителстват. Но такъв амбициозен проект трудно може да бъде осъществим без съгласието, макар и мълчаливо, на други важни играчи - Сирия и Русия. Досега руските служители открито заявиха, че американските войски, оставайки в Дейр ез-Зор, грабят сирийските нефтени находища. Дори руският външен министър Сергей Лавров в изказванията си подчерта, че е извършен откровен грабеж на Сирия от американците. Но пропагандата, макар и под формата на официални изявления, е едно, а реалната ситуация е малко по-различна. Контролният пункт на границата на Сирия и Ирак, който беше открит като част от изпълнението на този проект, се контролира от правителствените сили, което показва определено участие в проекта на официален Дамаск и, следователно, за съгласието за това от Москва. Неслучайно турските медии, за които е трудно да се подозират за съчувствие към сирийските кюрди, обърнаха внимание на този нюанс, говорейки за планове за изграждане на петролопровод от Киркук до Хайфа. Във всеки случай едно е ясно: американските войски, независимо от изявленията на Доналд Тръмп, няма да напуснат източните райони на Сирия. А това означава, че е преждевременно да се говори за някаква стабилизация на ситуацията в Близкия изток. Докато военното присъствие на САЩ в региона продължава, цялостната политическа ситуация в Близкия изток, не само в Сирия, но и в други страни, ще остане напрегната.  ", "date": "2019.11.25", "title": "Целта е петролът. САЩ няма да се изтеглят от Сирия"}
{"url": "http://www.classa.bg/%D1%81%D0%B2%D1%8F%D1%82/item/402503-24-horas-%D0%BD%D0%BE%D0%B2%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B5%D0%B2%D0%BE-%D0%BC%D0%BE%D1%80%D0%B0%D0%BB%D0%B5%D1%81-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC", "text": "Временното правителство на Боливия се обърна към прокуратурата в Ла Пас с жалба срещу бившия държавен глава Ево Моралес, съобщава Canal 24 Horas. Новите власти обвиняват бившия президент в тероризъм и призив към метеж, се казва в статията. За кризата в Боливия. Конгресът може да одобри закон, позволяващ провеждането на парламентарни избори в следващите няколко дни. Временното правителство и опозиционните сили, подкрепящи Ево Моралес, ще се срещнат днес, за да започнат диалог и да се опитат да сложат край на кризата, в резултата на която вече загинаха 32 души. Очаква се тази събота Конгресът на Боливия да гласува закон, който ще даде възможност за нови избори, след като трите основни партии постигнаха споразумение. ЖАНИН АНЕС , изпълняващ а  длъжността президент на Боливия: Текстът съдържа три основни точки: окончателното анулиране на резултатите от изборите, проведени на 20 октомври, формирането в рамките на не повече от 15 дни на нов Върховен избирателен съд, който - и това е третата точка - ще отговаря за организирането и контрола на новите избори.     Анес предупреди, че ако правителството не получи подкрепата на долната камара на парламента, то ще организира изборите с указ. Един от лидерите на партия „Движение към социализъм“ увери, че Ево Моралес няма да се номинира като кандидат на следващите избори. Временното правителство на Анес се обърна към прокуратурата в Ла Пас с жалба срещу бившия президент Ево Моралес, който намери убежище в Мексико, обвинявайки последния в тероризъм и призив към метеж. Обвинението се основава на предполагаемия призив на индианския лидер да се обсади Ла Пас чрез блокади. От друга страна, бившият испански премиер Хосе Луис Родригес Сапатеро обяви, че въпреки поканата на Ево Моралес, той няма да действа като посредник в обществено-политическия конфликт, който Боливия преживява в момента.", "date": "2019.11.25", "title": "24 Horas: Новите власти в Боливия обвиниха Ево Моралес в тероризъм"}
{"url": "http://www.classa.bg/%D1%81%D0%B2%D1%8F%D1%82/item/402504-%D0%BF%D0%B5%D0%BA%D0%B8%D0%BD-%D1%81%D0%B0%D1%89-%D1%81%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B8%D0%B7%D1%82%D0%BE%D1%87%D0%BD%D0%B8%D0%BA-%D0%BD%D0%B0-%D0%BD%D0%B5%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82-%D0%B2-%D1%81%D0%B2%D0%B5%D1%82%D0%B0", "text": "САЩ са най-големият източник на нестабилност в света и техните политици неоснователно петнят Китай, заяви в събота министърът на външните работи на втората по големина икономика в света Уан И по време на срещата на страните от Г-20 в Япония, съобщава CNBC. Приятелските отношения между САЩ и Китай бяха сериозно разклатени заради търговската война, която беше стартирана от американския президент Доналд Тръмп през 2018 г.     По време на срещата в японския град Нагоя министрите на най-големите икономики в света обсъдиха ситуацията в световната търговия, изпълнението на целите за устойчиво развитие, както и развитието на страните в Африка. Сред важните теми в дневния ред бяха реформирането на Световната търговска организация (СТО) и данъчното облагане на големите компании в сферата на цифровите технологии.  По думите на Уан И САЩ са се ангажирали с унилатерализма и протекционизма  и по този начин вредят на милтулатерализма и многостранната система за търговия. „Те се превърнаха в най-големия дестабилизиращ фактор в света“, подчерта китайският дипломат. САЩ използват своята машина за натиск върху законния китайски бизнес и без основание повдигат обвинения срещу азиатската страна, което според Уан И се разглежда като „акт на тормоз“. „Определени американски политици опетняват Китай навсякъде, където отидат по света, без да представят конкретни доказателства“, допълва китайският политик. САЩ също така използват своето вътрешно законодателство, за да се намесват „грубо“ във вътрешните работи на Китай, опитвайки се да навредят както на нея, така и стабилността и просперитета на Хонконг, подчерта Уан И. Властите в Пекин бяха разгневени, след като Камарата на представителите на САЩ прие два законопроекта, с които подкрепи антиправителствените протести в Хонконг и изпрати предупреждение до Китай относно правата на човека. Според китайският външен министър развитието и растежът на Китай представляват неизбежна тенденция за историята, която никоя сила не може да спре. „Единствено съвместното сътрудничество между Китай и САЩ може да бъде верният път.“, заключи той. Освен министрите от Г-20 в срещата в Нагоя бяха поканени да участват колегите им от Виетнам, Египет, Испания, Холандия, Нова Зеландия, Сенегал, Сингапур, Тайланд и Чили.    ", "date": "2019.11.25", "title": "Пекин: САЩ са най-големият източник на нестабилност в света"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402505-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D1%83%D0%B6%D0%B0%D1%81-%D0%B2%D1%8A%D0%B2-%D0%B2%D0%BB%D0%B0%D0%BA%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B0%D1%80%D0%BD%D0%B0", "text": "Виктория все още е в университетска болница, днес се очаква да й се направят още операции. Това заяви в ефира на Нова телевизия д-р Георги Арабаджиев във връзка с намушканото 21-годишно момиче Виктория. \"Има 4 наранявания - едното е на главата, но не прониква до мозъка, другото е в гръдния кош - острието е проникнало между ребрата, има наранявания на дясно бедро и порезна рана на дланта и увредени сухожилия. Всички удари са нанесени с остър предмет\", каза още доктор Арабаджиев. Случаят коментира и старши комисар Стоян Стоянов - директор на полицията в Стара Загора: \"Задържали сме извършителят. Гражданин, който е бил в същия вагон е видял какво се случва, намесил се е и е задържал виновника\", каза той. \"В купето са били само извършителят и потърпевшата. Тепърва се извършват действия за разследване на всички обстоятелства за случая\", заяви още Стоянов. Окръжният прокурор Дичо Атанасов пък заяви, че виновникът е освидетелсван и настанен в психиатрично заведение: \"С оглед на неговото моментно психично състояние е освидетестван и настанен в психиатрично заведение. Той към този момент не е привлечен към наказателна отговорност\", заяви той. \"По случая е образувано досъдебно производство. Ако лицето се окаже вменяемо, ще бъде привлечено към наказателна отговорност. Към момента е образувано досъдебно производство за опит за убийство срещу неизвестен извършител\", завърши Атанасов.", "date": "2019.11.25", "title": "Кървавия ужас във влака Пловдив-Варна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402506-%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Нaй-гoрeщaтa cлужитeлкa нa рeдa у нac вдигнa cвaтбa. 26-гoдишнaтa Йoaнa Пeтрoвa, кoятo бoреше прecтъпнocттa във Врaцa, ce oмъжи зa дългoгoдишния cи приятeл Мaртин.  Тържecтвoтo ce cъcтoя прeди дни в Coфия, a рoклятa нa булкaтa e cимпaтичнa и cкрoмнa.     Йоана стана национално известна през април 2018 г. след публикация, в която беше представена като най-секси полицайката в България.      Двoйкaтa ce cгoди в крaя нa лятoтo и oргaнизирa бързo cвaтбaтa бeз излишнa пoмпoзнocт.          Двaмaтa oбичaт дa oбикaлят рaзлични eкзoтични дecтинaции, oткъдeтo cпoдeлят крacиви кaдри. Зaрaди чecтитe cи пътувaния Йoaнa пoддържa и блoг зa пътeшecтвия, къдeтo cпoдeля прeживявaниятa cи извън грaницaтa, уточнява BulNews. Прeз cвoбoднoтo врeмe крacaвицaтa ce зaбaвлявa, кaрaйки AТВ. Cпoрeд нeйни близки eкcтрeмнитe cпoртoвe ca любимo зaнимaниe нa ceкcи пoлицaйкaтa, кoгaтo нe ce бoри c прecтъпнocттa. Ocвeн тoвa Йoaнa мoжe дa ce види нa мecтнитe тeниc кoртoвe и бoкc зaли, къдeтo уcърднo cпoртувa. Пeтрoвa нe oбичa дa aфиширa в coциaлнитe мрeжи cтaтутa cи нa пaзитeл нa рeдa.", "date": "2019.11.25", "title": "Най-сексапилната полицайка в България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402507-%D0%BC%D0%BE%D0%BC%D0%B8%D1%87%D0%B5-%D0%B7%D0%B0%D1%81%D0%BD%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%B8-%D1%81%D0%B5%D0%BA%D1%83%D0%BD%D0%B4%D0%B8", "text": "Момиче записа на видео последните си мигове живот. На записа нейният интимен приятел я заплашва да я застреля, съобщава clickondetroit.com. Също така в клипа може да се види как 18-годишният Кевин Диксън насочва към момичето зареден пистолет. Според предварителната версия, малко след края на записа младежът пуска куршума на своята приятелка. След това Диксън тръгва с колата, но малко по-късно е спрян от полицията за нарушение на правилата за движение по пътищата. Сега Диксън може да лежи доживот за убийството на своята приятелка. \r\n      ", "date": "2019.11.25", "title": "Момиче засне последните си секунди"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402508-%D0%BC%D0%B8%D0%BD%D0%B0%D1%85%D0%B0-%D0%BF%D1%80%D0%B5%D0%B7-%D1%80%D0%B5%D0%B4%D0%B8%D1%86%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8,-%D0%B0-%D1%81%D0%B5%D0%B3%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B3%D0%BE%D0%BB%D0%B8%D1%82%D0%B5-%D1%81%D0%B8-%D1%81%D0%BD%D0%B8%D0%BC%D0%BA%D0%B8-18", "text": "Даниеле Лойд и Кати Прайс са две от най-известните мъжемелачки в Англия. През леглата им са минали десетки футболисти, а връзките им с някои от тях бяха най-голямата тема в британските таблоиди.     Тези времена обаче отминаха и двете вече са женени и имат деца. Явно обаче някои навици не се променят.     Оказа се, че Даниеле Лойд се е регистрирала в сайт, в който популярни личности публикуват свои снимки. Част от фотосите са чисто голи, пълни с извращения и всякакви други неща, които биха грабнали вниманието на английските мъже. За да ги види обаче всеки трябва да плати месечен абонамент от около 20 паунда.     Даниеле разкри, че съветва своята приятелка Прайс, която е майка на пет деца, да направи същото.     \"Защо да се срамувам? Хубаво е хората да ви правят комплименти. Това ви дава стимул и ви кара да се чувствате добре. Говорихме с Кейти по тази тема и аз я посъветвах да направи същото\", разказа пред британските медии Лойд, която бе женена за Теди Шерингам.     \"Това е мястото за истински фенове\", споделя още тя.               ", "date": "2019.11.25", "title": "Минаха през редица футболисти, а сега продават голите си СНИМКИ 18+"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402489-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Златка Бенш е от Пловдив. Заминава за Германия преди повече от 20 години. Там става учителка - по четири предмета. А в момента преподава в България. Какви са разликите между българските  и германските учители и ученици?       Учителката Златка Бенш е културен посланик на Германия в чужбина - програма, която включва и преподаването на немски език в местна езикова гимназия. От пет години насам тя работи в гимназия \"Бертолт Брехт\" в Пазарджик.  Пътят към мечтаната професия Златка е от Пловдив. Тя заминава за Германия през 1998 година. Очакванията ѝ да види една чиста и подредена държава се оправдават. Изненадват я хората - представяла си ги по-резервирани и студени. Тя бързо намира приятели там. Омъжва се за германец. Признава, че това ѝ помогнало да доразвие познанията си по езика.  Златка завършва география в университета в Пасау. След дипломирането си започва да работи като организатор на мероприятия. През 2007 едно политическо събитие променя живота ѝ. \"В този момент България влезе в Европейския съюз. И аз разбрах, че мога да следвам за учител\", разказва тя. В Германия голяма част от учителите са държавни служители. А в повечето случаи само германци и граждани на страни от ЕС могат да бъдат назначавани на държавна служба, уточнява тя.     И така Златка отново става студентка. \"В Германия по време на следването бъдещите учители имат поне четири задължителни практики. Те се провеждат в училища. Всичко се документира и се обсъжда на отделен семинар в университета. Назначава се и учител, който отговаря за теб.\" Задачата на въпросния учител е да помага и да те критикува, когато се налага, добавя Златка. \"В Германия хората умеят да критикуват и да понасят критика. В България на критиката се гледа малко негативно\", смята тя. Сблъсъкът с българската бюрокрация Златка се дипломира като учителка по география, биология, математика и изобразително изкуство за средни училища. Бързо си намира работа. Днес тя открива и други разлики между двете системи, макар да казва, че не обича да прави съпоставки и да обобщава. \"В България учениците имат по-голяма склонност към това да препишат, да поизлъжат. Германските ученици имат сякаш повече дисциплина и са по-съвестни. За сметка на това обаче българските ученици са много емоционални, имат стремежи за развитие и себедоказване.\" Тя попада в езиковата гимназия в Пазарджик след като кандидатства за културен посланик на Германия в чужбина. Първоначално ѝ предлагат да отиде в Узбекистан, но по това време детето ѝ е едва на 2 години. Тя отказва. Малко след това ѝ предлагат да замине за България и то близо до родния Пловдив. Първоначалната радост бързо е изместена от културния шок. \"Имаше дни в началото, в които просто плачех. Бюрокрацията ме шокира. В Германия знаеш много добре какъв документ ти трябва и когато го имаш, всичко приключва за 10-15 минути. В България изникваха все някакви нови проблеми. Неуредицата и хаосът ме измориха. В тях има преимущества, но и недостатъци - животът ти винаги е интересен, но понякога е инфарктен\". Златка успява да открие и разлики между българския и германския учител. \"В България системата за съжаление е такава, че учителят е малко или много подчинен на директора. В Германия е малко по-различно, защото учителят е пряко подчинен на културното министерство, не на директора. Там можеш да изразиш мнение и да кажеш честно какво мислиш, а в България понякога се налага да замълчиш, защото е въпрос на прехрана. Българските колеги искат да се развиват, но за съжаление понякога нямат тази възможност. Съжалявам ги за това с каква бумащина и бюрокрация трябва да се занимават. В България е налице голям проблем с дневниците и отсъствията. В Германия ги нямаме. Моралът и дисциплината са различни.\" Въпреки трудностите в България, Златка не съжалява, че се е решила на тази крачка. Последните пет години в България я променят. \"Станах по-спонтанна. Започнах да се интересувам от много неща, които преди не са ме вълнували. Промених дори външния си вид. Човекът е животно, което се напасва спрямо средата, в която живее. Дори цветовете и начинът, по който се обличам, се промениха и съм сигурна, че когато се върна в Германия, пак ще си сменя гардероба\", разказва тя. Подкрепа за българските ученици Остават ѝ само още няколко месеца в България, след което ще се върне в Пасау. Но връзката ѝ с родината няма да бъде прекъсната. Защото от години тя координира образователни проекти между двете държави. Един от тях е Bayern-Wettbewerb. В рамките му ученици от цяла България работят по тема, свързана с Бавария - пишат съчинение, изготвят видео или изработват комикс по темата. Осем са победителите, които заминават за Германия. Златка организира програмата им, развежда ги из Мюнхен и Пасау. Всяка година българските ученици са поканени и на прием в местното министерство на културата, където представят както проектите си, така и България. Друга инициатива, в която Златка участва, е насочена към български ученици, които искат да следват в чужбина. Те заминават за Бавария и в рамките на седмица се запознават с 4-5 университета в южната федерална провинция. \"Има деца, които тръгват с нагласата, че искат да учат медицина. И след като посетят лекции на място, си казват, че това не е за тях. Така получават реална представа за обучението там\", казва Златка и разкрива мотивацията си да участва в толкова много инициативи, свързани с българи: \"Била съм на тяхното място. Знам колко е трудно. Сега мога да им помогна.\".   ***  ", "date": "2019.11.25", "title": "Учителка в Германия. Учителка в България."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402490-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%86%D0%BD%D0%B0-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B2%D1%82%D0%B5%D1%87%D0%BD%D0%B5%D0%BD-%D0%B3%D0%B0%D0%B7,-%D0%B2%D0%B8%D0%B7%D0%B8,-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%BA%D0%B0%D0%BA%D0%B2%D0%BE-%D1%89%D0%B5-%D0%B8%D0%B7%D0%B1%D0%B5%D1%80%D0%B5-%D1%82%D1%80%D1%8A%D0%BC%D0%BF", "text": "Заедно с министър-председателя б българската делегация са четирима министри   Министър-председателят Бойко Борисов пристигна във Вашингтон, където утре предстои да се срещне с президента на Съединените американски щати Доналд Тръмп в Белия дом.   Срещата на Борисов и Тръмп е ключова стъпка за задълбочаването на стратегическото партньорство между двете държави. България и САЩ са съюзници и стратегически партньори и страната ни има интерес да надгражда сътрудничеството в редица сфери като сигурност и отбрана, енергетика, борба срещу тероризма, образование и наука, връзки между народите, уточняват от пресслужбата.     Посещението във Вашингтон е повод премиерът Борисов да потвърди сериозния подход на българското правителство към ангажимента от Срещата на най-високо равнище на НАТО в Уелс през 2014 г. по отношение на разходите за отбрана.     В този контекст страната ни разглежда договорите за доставка на самолетите F-16 Block 70 не само като важна част от модернизацията в сферата на отбраната, но и като осигуряване на индустриално сътрудничество, което ще допринесе за икономическото развитие на България и за конкурентоспособността на страната ни в тази сфера дългосрочно. Съвместните военни учения в България, които се провеждат целогодишно, са също от съществено значение за подобряване на оперативната съвместимост на българските въоръжени сили с тази на другите държави членки на НАТО. В рамките на посещението във Вашингтон на вниманието на премиера Борисов ще бъдат и въпроси от енергийната сфера. Сътрудничеството със САЩ в областта на енергетиката има потенциал да допринесе за укрепване на енергийната сигурност на страната ни и диверсификация на енергийните източници и маршрути, включително посредством внос на втечнен природен газ. До момента Борисов последователно е изтъквал пред представителите на висшата американска администрация ползите от реализирането на проекти като газоразпределителния център „Балкан“, „Балкански поток“, интерконектора Гърция-България, както и възможностите за развитие на пазара на втечнен природен газ. България има интерес и да задълбочи търговско-икономическите си отношения със САЩ, които редовно се нареждат сред 20-те водещи външнотърговски партньори на страната ни, като през 2018 г. търговията със стоки със САЩ достига стойност от над 975 млн. щатски долара.     Основна цел в усилията ни за засилване на двустранното икономическо сътрудничество е привличането на нови преки американски инвестиции, като акцент са високотехнологичните сектори, подчертават амбицията на премиера ни от неговата пресслужба. Програмата на премиера Борисов по време на визита му в Америка предвижда участие в церемония по поднасяне на венец на Мемориала на незнайния воин в Националния гробищен парк \"Арлингтън\". Във Вашингтон той ще се срещне с президента на Международния републикански институт Даниел Туининг и с вицепрезидента на Националния демократически институт Шари Браян. Освен това Борисов ще проведе и среща с представители на американския бизнес в сградата на Американската търговско-промишлена палата. Последно през 2012 г. българският премиер бе на посещение в Белия дом, където бе приет от предишния президент Барак Обама. На практика Бойко Борисов е последният източно-европейски лидер, с когото Доналд Тръмп ще се срещне. Пръв бе президентът на Полша Анджей Дуда /юли 2017/, последван от държавните глави на Литва, Латвия и Естония /април 2018/, после през март и май 2019 бяха премиерът на Чехия Андрей Бабиш и на Словакия Петер Пелегрини. Румънският президент Клаус Йоханис /август 2019/ и унгарският лидер Виктор Орбан /октомври/ седнаха преда Борисов до Тръмп в Овалния кабинет. В делегацията, оглавена от Борисов, са вицепремиерите Томислав Дончев и Красимир Каракачанов, който е и министър на отбраната, както и министрите на финансите и на икономиката Владислав Горанов и Емил Караниколов. Борисов пусна във Фейсбук кадри от пристигането си. Утре е официалната му среща с президента на САЩ Доналд Тръмп. \" \", написа във Фейсбук Борисов.  Акцент ще бъде поставен върху начините за засилване на общите за двете страни интереси в областта на сигурността в контекста на северноатлантическото партньорство, върху енергийната диверсификация, както и върху други актуални теми.  Пред журналисти в самолета Борисов заяви, че се надява на политическа отстъпка за американските визи за българи се надява Бойко Борисов. Борисов е оптимист, че визите за българи могат да паднат, въпреки че не сме изпълнили изискването отказите на САЩ на българи да са под 3%. Според публикуван миналия декември доклад на Европейската комисия България има най-висок процент на откази за издаване на американски визи - 14,97%, от петте страни членки на ЕС, които остават с визи. Другите са Полша, Кипър, Хърватия и Румъния. Цифрата 3% стана ясна след посещение в САЩ преди година и среща с държавния секретар Марк Помпейо на вицепремиера и министър на външните работи Екатерина Захариева. Тогава тя обясни, че условието, за да се стигне до безвизов режим на пътуване до САЩ, е отказите за издаване на визи на българи спаднат до 3%.  ", "date": "2019.11.25", "title": "Борисов кацна във Вашингтон. Втечнен газ, визи, самолети и инвестиции ... какво ще избере Тръмп?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402491-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B5%D1%80%D0%BD%D0%BE%D0%BC%D0%BE%D1%80%D1%81%D0%BA%D0%B0-%D0%B1%D0%B0%D0%B7%D0%B0-%D0%BD%D0%B0-%D0%BD%D0%B0%D1%82%D0%BE-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B0", "text": "“Американците много добре знаят моето отношение по този въпрос и едва ли ще го поставят по време на разговорите ни с Тръмп”, обясни премиерът   \"Черноморска база на НАТО на територията на България няма да допусна!” Това заяви премиерът Бойко Борисов в самолета пред българските журналисти на път за Вашингтон. “Американците много добре знаят моето отношение по този въпрос и едва ли ще го поставят по време на разговорите ни с Тръмп”, обясни премиерът.  Борисов подчерта, че няма промяна в позициите му Черно море да остане място за “платноходки, туризъм и мир”, които бе изразил пред две години. Той припомни срещата си в София с румънския президент Клаус Йоханис през 2016-а, когато категорично се противопостави на идеята на северната ни съседка за създаване на обща черноморска флотилия от България, Румъния и Турция и дори отказа да подпише подготвените от румънците документи за това. Нещо повече, Борисов разказа, как тогавашният военен министър Николай Ненчев и президентът Росен Плевнелиев на една от поредните срещи на военните министри на НАТО през  юли 2016-а във Варшава са дали съгласието си за създаване на военна черноморска база у нас, за което той не бил уведомен предварително. За да пресече всякакви спекулации по този въпрос,    Борисов тогава излезе и заяви, че иска да вижда в Черно море деца с пояси и платноходки, а не военни кораби. \"Аз искам в Черно море да виждам платноходки, яхти, туристи, мир и любов. Не искам на курортите ни да се разхождат военни фрегати напред и назад\", каза през лятото на 2016 година  пред журналисти премиерът Бойко Борисов във връзка с \"офертата\" България, Румъния, Унгария и Турция да разположат военна флотилия в Черно море срещу Русия. \"Флотилия означава ние да присъединим българските кораби, румънските кораби към турските кораби\", разясни премиерът и отчете, че това минава неговите граници. Борисов разкри, че няколко пъти е казал на румънския президент - \"българо-румънски учения всеки ден можем да правим, предлагам ви на Шабла да дойдете, на ракетните учения, които правим. На всеки военен кораб, ако искате, ще се качим, ще махаме със знаменца, ще се разминаваме. Съседи сме - можем да го правим, но другото вече е пряко отиване към военен конфликт\". \"Тези, които са ястребите, не виждам първо дали ще си пратят синовете там, та да изправим военни кораби като флотилия срещу руските кораби. Вече минава границата на това, което аз мога да допусна\", отсече тогава Борисов. Тогава той обясни, че чака да се върнат в страната военният министър Николай Ненчев и министърът на външните работи Даниел Митов. \"Много ще ми е неприятно, ако те са поемали ангажимент!\", каза тогава Борисов и припомни думите си пред журналистите днес на път за Вашингтон. \"Президентската институция е друго, те могат да са поемали ангажимент, могат да са говорили. Ние не се бъркаме в тяхната работа. Но ако мои министри са давали напразни надежди, без да ме информират по тази тема, ще имат проблеми с мен\", се закани тогава премиерът.  На въпрос дали тези проблеми ще са причина за оставки министър-председателят отсече - \"Ще ги пратя на корабите да воюват те, да видят колко е хубаво!\" Всичко това премиерът припомни на медиите, които отразяват визитата му в САЩ. \" Няма промяна в позицията ми оттогава до днес, заяви Борисов\", подчертавайкаи тези факти. Правителственият самолет кацна в 14.00 часа българско време на международното летище    Кефлавик в Рейкявик, за да презареди за един час. След това полетът продължава за Вашингтон.  ", "date": "2019.11.25", "title": "Борисов: Черноморска база на НАТО на територията на България няма да допусна"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402492-%D0%BF%D0%B0%D1%81%D0%B8-%E2%80%9E%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA%E2%80%9C-%D0%B5-%E2%80%9E%D1%80%D1%83%D1%81%D0%BA%D0%B8-%D0%BF%D0%BE%D1%82%D0%BE%D0%BA%E2%80%9C-%D0%BD%D0%B0-%D0%BF%D1%83%D1%82%D0%B8%D0%BD,-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B3%D0%BE-%D1%81%D0%BF%D1%80%D0%B5%D0%BC", "text": "Сърбия е Ахилесовата пета на Европа, през която прониква Путин, а България сама трябва да спре „Турски поток“, тъй като той всъщност е „Руски поток“. Това заяви бившият външен министър Соломон Паси пред Нова тв.     По повод думите на френския президент Еманюел Макрон, че НАТО се намира в състояние на „мозъчна смърт“, Паси заяви, че френската държава може да прелее „мозък“ на НАТО, тъй като това е и тяхно задължение заради потенциала, който имат.  „Макрон напоследък направи няколко възмутителни неща – ветото върху началото на преговорите за присъединяване на Скопие и Тирана. Обиди България и Украйна“, смята Паси. По думите му „следващият 11 септември“ ще дойде от Китай. Паси визира гигантът Huawei като вид троянски кон, който „ще пенетрира сигурността в Европа“ и затова трябва да бъде поставена бариера. „Това не е завод за обувки, добави Паси. – САЩ искат от всички съюзници да се предпазят от Huawei. Това, което в момента се прави, един от най-болезнените въпроси, прокарването на протекции срещу бизнеса, който прониква от Изтока и няма как да му се има доверие.“     Паси поиска също така да използваме стратегическото си партньорство със САЩ в областта на космонавтиката и пратим българин в космоса чрез НАСА. Също така предложи и в научноизследователската област да използваме американския потенциал, чрез който българин да вземе Нобелова награда, както и в културната индустрия – например за „Оскар“. „Това, което премиерът може да поиска от американския бизнес, е „Тръмп тауър“ във Видин и голф в Пелерик“, добави лаконично бившият външен министър на въпрос какво очаква от визитата на Борисов в САЩ.", "date": "2019.11.25", "title": "Паси: „Турски поток“ е „Руски поток“ на Путин, трябва да го спрем"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402493-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D0%B7%D0%B0-%D0%B2%D1%81%D0%B5%D0%BA%D0%B8", "text": "Сигурно сте започнали да забравяте, затова ще припомним – преди месец имаше някакви избори. Вяха се знамена, цвърчаха кебапчета, виха оратори, свърши се, слава Богу. На избраните – честито, на неизбраните – до следващия тираж! А на подозренията, че тая работа не е минала без някой и друг лев да смени притежателя си, откликна винаги бдителният български съд! „Купувач на гласове влиза в затвора” – тържествено съобщава „ТРУД”. Купувачът, скрит зад инициалите си, пробутал на трима души по 30 лева, та да гласуват за неизвестен за нас и прокуратурата кандидат за кмет на Сливен. Не е ясно дали кандидатът е бил избран, но можем да предположим, че деветдесетте кинта са отишли напразно, защото корумпиращият трима избиратели бил осъден на пет месеца ефективно! Почти по два месеца на човек! Е, поне сега няма да има нужда да плаща за отопление през зимата! „24 ЧАСА” също е открил осъдена купувачка на гласове – срещу седемте напазарувани избиратели г-жа Р. М. получила „десет месеца лишаване от свобода с 3-годишен изпитателен срок”! Това е българският съд – строг, но справедлив и хуманен! Добре че не е открил някой, който да е напазарувал цяла махала – при тая тарифа нямаше да излезе от затвора до пенсия! След изборите следват и резонните санкции – от най-високо място научаваме какви са причините за загубите на някои кметски места – „ТРУД” цитира г-н премиера, който „се закани да погне дерибеите в ГЕРБ в градовете със загубени кметски места”. Логично – тези, които не са били дерибеи, са спечелили, дерибеите – са загубили. По-любознателните могат да си направят и списъче с ГЕРБ-ерски дерибеи, посочени лично от председателя на партията им! „ТЕЛЕГРАФ” упорито се бори с репутацията си на жълтеещ всекидневник – поднася ни културни новини от цял свят: „Вибратор прекъсна концерт във Виена”! Оставена в чантичка на гардероба, машинката изведнъж се включила и вдигнала по тревога антитерористичните сили, които решили, че имат работа с бомба. Тайната, разбира се, е проста – „Не е ясно какво точно е задействало вибратора, но не е изключено това да е свързано с гръмогласната музика на Вагнер”. Разбира се, изобразителното изкуство също не е забравено – и тъй като за непосветените единственият ориентир в съвременната живопис е цената, научаваме, че „Партизани и докери по-скъпи от голите жени”! „ТРУД” малко ни обърква с информацията, че „Затворници избягаха през дупка в тоалетна” – но не бързайте да запушвате нос, дупката не е тази, за която си мислите, затворниците си пробили специална – на тавана в кабинката. А гладът за квалифицирани кадри и опитите им за привличане из страната води до странни решения, ако се вярва на „ТЕЛЕГРАФ” – „Апартамент за доктор, премия за учител” – дотук добре. Но следва неочаквана оферта: „Бонус бебе според дипломата в Кюстендил и Ветрино”… Колко удобно – отиваш в Кюстендил на работа и веднага получаваш съвсем готово бебе като бонус! Да е живо и здраво на младия специалист, престрашил се да избере кариера в по-малък град!    ", "date": "2019.11.25", "title": "Справедливост за всеки!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402494-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D1%8F%D0%B2%D0%B0%D1%82-%D1%81%D1%80%D0%B5%D1%89%D1%83-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B1%D0%BE%D0%BB%D0%BD%D0%B8%D1%87%D0%BD%D0%B8%D1%82%D0%B5", "text": "Ръководствата на КНСБ и КТ \"Подкрепа\" категорично заявяват, че няма да допуснат промените за изплащането на болничните, които ще ощетят работещите.   Тяхнахата позиция идва ден след като КНСБ отложи готвения за следващата седмица протест срещу идеята първия ден от болничния да не се плаща. КТ \"Подкрепа\" планира да изведе синдикатите на улицата на 27 ноември. Идеята първият ден от болничния да не се плаща бе лансирана след коалиционен съвет на управляващите. Оправданието е, че така ще се ограничи броят на фалшивите болнични листове. Работодателите подкрепиха мярката. Сидникатите веднага заявиха, че няма допуснат подобна промяна толкова лесно. Няколко дни по-късно премиерът Бойко Борисов обяви, че не подкрепя идеята. Междувременно правителството лансира друга мярка - броят на болничните дни да бъде ограничен до 15 на година. Ръководствата на КНСБ и КТ \"Подкрепа\" категорично заявяват, че няма да допуснат, с цената на всички допустими от закона средства, да се орязват правата на работниците и служителите, когато техните работодатели не са изпълнили задължението си по закон да внесат дължимите осигурителни вноски и данъци. Това се посочва в позиция на двата синдиката, изпратена до медиите от пресцентъра на КНСБ. Те декларират това във връзка с продължаващото напрежение и споровете около плащането на първите три дни от временната неработоспособност на работещите, както и в контекста на появяващите се нови и все по-обхватни предложения на работодателските организации, в които се засягат правата на работещите, се отбелязва в позицията. Макар че експертите на двата синдиката не допускат тази идея да се възприеме от страна на правителството или на Народното събрание, тъй като подобна практика няма никъде, все пак алармират за позицията си по този конкретен въпрос, допълва пресцентърът. А нарушенията по отношение на задълженията, свързани с осигуряването на работниците и служителите, пораждат санкции за работодателите им, посочват от синдикатите. КНСБ и КТ \"Подкрепа\" сформираха обща експертна работна група, която започва работа още от понеделник, за да направи собствено изследване и анализ на информацията и данните по темата в НОИ, НАП и НЗОК, и да излезе със собствени заключения и препоръки по достъпа до обезщетения, документацията и контрола за установяване на истинността на настъпването на риска \"временна неработоспособност\", се посочва в позицията.", "date": "2019.11.25", "title": "Синдикатите се обединяват срещу промените в болничните"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402495-%D1%89%D0%B5-%D1%83%D0%B4%D1%8A%D1%80%D0%B6%D0%B8-%D0%BB%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%BD%D0%B0%D1%82%D0%B8%D1%81%D0%BA%D0%B0-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%84%D1%80%D0%BE%D0%BD%D1%82%D0%BE%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81-%D1%8F%D0%B4%D1%80%D0%BD%D0%BE-%D0%BE%D1%80%D1%8A%D0%B6%D0%B8%D0%B5", "text": "Едва ли някой искрено се съмнява, че Борисов ще бъде подложен на много силен натиск в Белия дом. Посланичката на САЩ посочи три тематични области на разговорите с Доналд Тръмп – сигурност, енергетика и борба с корупцията. Какво по-конкретно ще е съдържанието на тези три теми? Сигурност. Според геополитическите и икономически интереси на САЩ трябва да се очаква, че ще се изисква превръщането на Бългория във  фронтова държава на НАТО срещу Русия . Това ще означава в своята конкретика все мащабни действия, силно противоречащи на българските национални интереси: Милитаризация на българското Черноморие за баланс или надмощие над ВМС на Русия, в пълно противоречие с интересите на важния за страната туристически бизнес и Борисовото твърдение, че той защитава „Черно море на платноходките.“ Евентуалното отстъпление от досегашната обявена позиция на Борисов, не само би било сериозен удар по българската икономика, но и огромна предизвикана заплаха за вероятен военен удар при един конфликт НАТО/РФ. При сериозното укрепване на руско-турските отношения, САЩ не могат да разчитат да противостоят на пълната военноморска доминация на Русия в Черно море без мащабна военноморска база на НАТО както в Румъния, така и в България. Няма съмнение, че такова приемане от българска страна, ще има не само военен аспект, но и тежко увреждане на българските икономически интереси, свързани със силно влошаване на руско-българските отношения. Независимата външнополитическа и военна политика на Турция е вече безспорен факт, който поставя под заплаха значението за САЩ и НАТО на военната база в Инджирлик с ядреното оръжие на САЩ там. Неговото преместване е вече назряла необходимост за САЩ. Едно  прехвърляне на ядрено оръжие в България  е от такова жизнено значение за нас, че нито Б.Борисов, нито който и да е политик не би могъл да даде съгласие без допитване до народа чрез референдум. Такова договаряне не може да бъде скрито в тайни документи и би донесло политическата смърт на политиците, които го приемат, защото то би означавало истински „дамоклев меч“ над България. Тази смъртна заплаха за всички нас не може да се плати с никакви обещания за инвестиции на САЩ или оръжейни доставки. Нека сме наясно, че съвременното ядрено въоръжение напълно изключва едностранна военна победа, а тоталният ядрен сблъсак е равен на гибел на цивилизацията, но частични удари, извън собствените територии на ядрените сили, последвани от примирие, не са изключени. Точно това трябва да изключи каквото и да е съгласие за ядрено оръжие на българска земя. Другото е чисто предателство. Темата за за българското собствено въоръжаване в рамките на 2% от бюджета разходи е вече факт и едва ли заслужава привикване на Борисов във Вашингтон, така че разширяването на военното присъствие на САЩ в България е съдържанието на темата сигурност. Енергетика. Темата има колкото геополитическо, толкова и чисто икономическо съдържание. Свидетели сме как Борисов, след като се похвали, че в угода на САЩ е спрял трите големи енергийни проекта с Русия (АЕЦ Белене, Южен поток и Петролопровода Бургас-Александруполис), сега беше принуден да признае, че без АЕЦ Белене и без руския газ от \"Турски поток\" икономиката ни угасва. Под американски натиск сега се хвърлят огромни усилия за газовата връзка с Гърция, която има смисъл само за доставки на втечнен природен газ (ВПГ) от САЩ като алтернатива на руския газ. В САЩ, обаче, си дават сметка, че на чисто пазарни цени ВПГ на САЩ не може да бъде конкурент на Газпром и за това ще търсят  дългосрочно договорно количествено обвързване на България , като поставят на Борисов просто  геополитически аргументи с ултимативен характер.  Тази тема за Борисов е  политически „цунг-цванг“  и при всички случаи  предопределя неговата смяна. При  темата за АЕЦ Белене  натискът върху Борисов ще е да приеме  такова участие на САЩ в проекта , което да им даде такъв  контрол , който да е напълно  неприемлив за руската страна  и по същество да го направи неосъществим с всички огромни икономически негативни последици за нас. Всеки отказ от контролните функции на българската държава върху този изключително важен за икономиката ни обект би бил предателство на националните интереси. Справяне с корупцията . Темата навярно ще има гласност пред медиите, но едва ли ще има много конкретика. Като се има предвид коя е най-приближената до САЩ политическа фигура - Цветанов и неговата корупционна чистота, то можем да не се съмняваме, тази тема ще е доста празна откъм съдържание. В тази сложна обстановка на срещата Тръмп-Борисов никак, ама никак не ми се ще да вярвам, че нашият премиер ще клекне и предаде националните интереси на България, само и само да се запази на власт.  По-добре за него е „свален отвън“, околкото намразен и изритан от народа български.  ", "date": "2019.11.25", "title": "Ще удържи ли Борисов на натиска в Белия дом? България - фронтова държава с ядрно оръжие!?"}
{"url": "http://www.classa.bg/%D1%81%D0%B2%D1%8F%D1%82/item/402496-%D0%B4%D0%BE%D0%B9%D0%B4%D0%B5-%D0%BB%D0%B8-%D0%B2%D1%80%D0%B5%D0%BC%D0%B5-%D0%B4%D0%B0-%D1%83%D0%B2%D0%BE%D0%BB%D0%BD%D0%B8%D0%BC-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BC%D0%BE%D0%BD%D0%B0%D1%80%D1%81%D0%B8", "text": "Възможно ли е част от европейските монарси да бъдат уволнени? Отстраняването на принц Андрю от публичните му ангажименти след разрушителното телевизионно интервю относно приятелството му с американския милиардер Джефри Епщайн не е точно уволнение, но пък кралят на Швеция например наскоро извади от кралския двор петима от своите внуци, за да не тежат на данъкоплатците. Това е добра практика, особено във времена, в които представителите на монархиите по-скоро имат ролите на поддръжници на бранд, отколкото на владетели, посочва  , цитирайки коментар на Леонид Бершидски.  През 2006 г. представители на Университета в Брадфорд, университета Харвърд и Лундският университет посочиха в свой труд, че европейските конституционални монахрии функционират по-скоро като корпоративни брандове. В това има смисъл: Дори монарсите да имат голяма конституционна сила, както в Норвегия, където кралят теоретично може да наложи вето на всеки закон и да избира министър-председателя, това просто вече не се случва. Вероятно единственият монарх, който има активна роля в политиката, е белгийският крал, който постоянно трябва да обединява партиите от двете почти независими половини на страната, за да сформира правителства. Монарсите обаче имат цена за нациите, на които служат. През 2017 г. британската компания Brand Finance се опита да изчисли стойността на британската монархия, като я оцени на 67,5 млрд. паунда (87,4 млрд. долара). От гледна точка на данъците, които британците плащат, поддържането на монахрията във Великобритания е едно от най-скъпите в Европа. Преди няколко години водещ норвежки ежедневник изчисли, че монархията струва на данъкоплатците в страната 55 млрд. долара на година - близо 2 пъти над официално обявената сума заради скрити разходи за сигурност и други.  В Холандия официалният бюджет на монархията е около 60 млн. евро (66 млн. долара) на година, но някои изчисляват, че общите разходи достигат до 350 млн. евро годишно. Ако сравним само официалните данни, то британското кралско семейство има среден бюджет, надхвърлящ 15 пъти този на шведското, което получава около 7 млн. долара на година.    ", "date": "2019.11.25", "title": "Дойде ли време да уволним европейските монарси?"}
{"url": "http://www.classa.bg/%D1%81%D0%B2%D1%8F%D1%82/item/402497-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%B0dl-25-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8%D1%82%D0%B5-%D1%81%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%B0%D0%BD%D1%82%D0%B8%D1%81%D0%B5%D0%BC%D0%B8%D1%82%D0%B8,-%D1%80%D1%8F%D0%B7%D0%BA%D0%BE-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%80%D0%B0%D1%81%D0%B8%D0%B7%D0%BC%D0%B0-%D1%83-%D0%B8%D0%B7%D1%82%D0%BE%D1%87%D0%BD%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8%D1%82%D0%B5", "text": "Изследването е на американската топ-ционистка т.нар. Анти-дефамационна лига /ADL/, проведено е сред 9000 респонденти по целия свят. Резултатите са:  25% от европейците дават категорично антисемитски отговори; 48% от всички участници, имат “негативно” отношение към евреите в сравнение с 37% през 2015 г.; 3/4 смятат, че “евреите прекалено много говорят за Холокоста”, с изключение на Великобритания /18%/ и Швеция /15%/.   25% от пълнолетните унгарци са убедени, че “евреите искат да подкопаят националната ни култура, подкрепяйки вкарването на все повече имигранти в страната ни”;   “Стереотипите по отношение на еврейския контрол над бизнеса и финансовите пазари са преобладаващи навсякъде, но най-високи са те в страните от Централна и Източна Европа.  На въпроса, съгласни ли сте с твърдението, че евреите имат прекалено много власт в икономиката и финансите, 72% от украинците дават утвърдителни отговори, 71% от унгарците, 56% от поляците и 50% от руснаците” и т.н.  ", "date": "2019.11.25", "title": "Изследване на АDL: 25% от европейците са категорични антисемити, рязко увеличение на расизма у източноевропейците"}
{"url": "http://www.classa.bg/%D1%81%D0%B2%D1%8F%D1%82/item/402498-%D1%82%D0%BE%D0%B7%D0%B8-%D0%BD%D0%B5%D1%83%D1%81%D1%82%D0%BE%D0%B9%D1%87%D0%B8%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%80%D0%B5%D0%B4", "text": "На 18 ноември в Токио на срещата на върха на GZERO (Голямата нула) един от водещите американски политолози, основател и президент на изследователския център Eurasia Group, професорът от Нюйоркския университет Иън Бремър направи презентация на тема „Краят на американския ред“. Там бяха проведени панелни дискусии по проблемите на съществуващия световен ред в условията на намаляваща лидерска роля на САЩ. Лекторите включваха японския премиер Шиндзо Абе, министърът на външните работи Тошимицу Мотеги, председателят на Японската бизнес федерация („Кейданрен“) Хироаки Наканиши, губернаторът на Токио Юрико Койке, бившият министър-председател на Австралия Кевин Руд, заместник-председателят на „Голдман Сакс“ за Япония Кати Макуи и други.     Характерът на епохата, която Йън Бремър нарече GZERO, той дефинира без полутонове: „Воденият от САЩ глобален ред е приключил. Светът навлезе в геополитическа рецесия, цикъл на срив на международната система ... Ще живеем в този геополитически упадък поне десетилетие. \" Фактът, че видният представител на американската геополитическа мисъл Иън Бремър, фиксирайки края на американския ред, приравнява преходната точка в еволюцията на световния ред с „геополитически упадък“, не е изненадващ. По-важното е, че Бремър вижда причината за развитието в нарастващото технологично превъзходство на Китай над Америка: „Пекин изгражда отделна система от китайски технологии ..., за да се конкурира със Запада. Не се заблуждавайте: това е единственото най-значимо геополитическо решение, взето през последните три десетилетия. И това е най-голямата заплаха за глобализацията “, казва Бремър. Американският световен ред е заплашен и от много други неща: безредиците в Близкия изток, „популистка“ Европа, „реванша“ на Русия, разделена Америка, както и световен рекорд от 71 милиона бежанци и „дестабилизиращо въздействие на технологичните и климатичните промени“. В конфронтацията, която от няколко години разделя Америка, Бремър е на страната на противниците на Тръмп. Той остро критикува настоящата администрация на САЩ за \"заплаха за съгласуваността на НАТО, най-успешния военен съюз в историята\", и в допълнение, че \"оттегли САЩ от търговското споразумение за Транс-Тихоокеанското партньорство, ДРСМО с Русия, Съвета на ООН Правата на човека и Парижкото споразумение за климата. “ \"Това не трябва да бъде така\", казва президентът на изследователския център Eurasia Group. В същото време той е убеден, че независимо от това кой спечели президентските избори през 2020 г. в Съединените щати, американският световен ред е приключил и никога няма да се върне. Парадоксално е, че рецептата на Бремър за спасяване на глобалната либерална демокрация изглежда като изграждане на тоталитарна система: тя е вид глобална организация, вид дигитална СТО, установяваща универсални правила за цифровия свят. Лидерът на такъв дигитален либерален международен ред (дигитален концентрационен лагер?) Ян Бремър вижда не в САЩ, не в Китай, а в Япония. Сега много хора говорят за залеза на Pax Americana. През 2014 г. е публикувана книгата на канадския учен, основател на Асоциацията на азиатските политически и международни изследвания Амитав Ахария, „Краят на американския ред“, основните точки от която са подкрепени от Джоузеф Най, създател на концепцията за „меката сила“ (2004). Новото издание на книгата на Ахария се занимава със седем основни тенденции: 1. Всички стонове на либералите относно избирането на Тръмп за президент на САЩ свидетелстват за упадъка на американския световен ред, дори ако самите САЩ не са в упадък; 2. Тръмп е следствие, а не причина за упадъка; 3. Въпреки обещанието на Тръмп да направи Америка отново „велика“, той не може да го направи; 4. Изместването на центъра на световната сила от Запад към Изток продължава; 5. Китай и Индия ще се развиват в съответствие с глобализацията, макар и в други форми, различни от Запада; 6. Европа изпитва криза, свързана с Брекзит, но вече се появяват нови форми на международно сътрудничество под формата на китайската инициатива „Един пояси, един път“; 7. Увеличава се насилието в света, което до голяма степен е пряк резултат от политиката на западните сили (Ирак, Либия, Сирия). Амитав Ахария прогнозира появата на Multiplex World (мултиплексния свят) или света на „множество от участници в глобален мащаб, свързани със сложни форми на взаимозависимост“. За края на американския световен ред се пише все по-рязко в много международни форуми. Професорът от колежа „Бард“ (Ню Йорк), Иън Бурума, заяви пред The New York Times, че Брекзит и Америка на Тръмп са свързани от желанието да унищожат основите на Pax Americana и Европейския съюз. Бурума счита Ангела Меркел за „истинската наследница на Атлантическата харта“. На миналогодишния Международен форум за сигурност в Халифакс, Канада, висши американски военни служители (генерал Джоузеф Дънфорд, командир на Обединения комитет на началник-щабовете, адмирал Карл Шулц, командир на бреговата охрана, адмирал Филип Дейвидсън, командир на Индо-Тихоокеанското командване) чуха от своите европейски колеги, че „са уморени от настройването на злия цирк на американската политика и са разочаровани от безразличието на Америка към проблемите на другите народ, и ще се примирят без американското вдъхновение и в международния ред, настъпващ след американския \". Известният американски писател, автор на „Нацията, родена от войната“, и автор на „Американската империя“ Том Енгелхард, е измислил специалния термин „Амерекзит“ , който се отнася до нежеланието на американците да управляват света както преди. Енгелхард нарича Тръмп \"роден Брекзитер\", който чертае линия под \"американската ера\". Като цяло линията на мисли, изобразяваща края на „американския век“, става все по-влиятелна по света. Въпреки че последователността на заключенията, направени от привържениците на тази тенденция, може да бъде оценена много различно.  ", "date": "2019.11.25", "title": "Този неустойчив американски световен ред"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402486-%D0%B4%D0%B6%D0%B5%D0%B9%D0%BC%D1%81-%D0%BF%D0%B0%D1%80%D0%B4%D1%8E-%D1%82%D1%80%D1%8A%D0%BC%D0%BF-%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%BD%D0%BE%D0%B3%D0%BE-%D1%81%D0%B8-%D0%BF%D1%80%D0%B8%D0%BB%D0%B8%D1%87%D0%B0%D1%82", "text": "Защо Доналд Тръмп покани Бойко Борисов в Белия дом? Възможно ли е американският президент да се опита да въздейства върху българската външна политика? Интервю с бившия посланик  на САЩ в България Джеймс Пардю.            Когато се налага, една среща в Белия може да се организира всъщност много бързо. Такива срещи обикновено зависят от политическия календар на участниците. Ако и двамата искат бърза среща, тя може да се осъществи. Персоналът в Белия дом и в министерствата познава темите и бързо може да подготви такава среща, когато е необходимо.     Сигурен съм, че президентът Тръмп се среща с Борисов, за да изкаже благодарност на българското правителство за решението му да закупи от САЩ изтребителите Ф-16. Макар че е член на НАТО още от 2002 година, България твърде бавно привежда военното си оборудване в съзвучие със стандартите на НАТО. И това е най-сериозната стъпка в тази посока досега. Президентът Тръмп иска лично да обере лаврите от продажбата на Ф-16, включително и защото в момента се бори срещу импийчмънта.      Сигурен съм, че точно в този момент той иска да покаже, че върши нещо за американската индустрия и за икономиката. Лично аз се надявам, че освен това в разговора си с Борисов американският президент ще повдигне такива въпроси като липсата на медийна свобода и нивото на корупцията в България. Но не ми се вярва, че те ще бъдат от първостепенна важност в разговора. Също така очаквам, че Тръмп ще използва медийните възможности, които дава срещата с Борисов, за да вземе отношение най-вече по американски политически теми - а не по български.     Ангажиментът на САЩ на Балканите естествено отслабна след атаките срещу страната през 2001 година и след края на конфликтите в Босна и в Косово. Независимо от това ангажиментът на Балканите в периода 1995-2008 беше огромен успех за външната политика както на Съединените щати, така и на европейските съюзници. Там ние инвестирахме много, за да дадем на хората в региона шанс да се развиват като успешни демокрации по европейски модел. Но за да се постигнат тези цели, е нужно още внимание. Честно казано, аз смятам, че САЩ, а в някаква степен и европейските страни, си имат вече други грижи и не отделят на Балканите онова внимание, което регионът заслужава. Русия реши, че трябва да има сериозно влияние на Балканите и че в този стратегически регион ще се бори за надмощие със западните демокрации. САЩ, ЕС и НАТО не бива да губят този факт от погледа си, те трябва да дадат адекватен отговор.     Като имаме предвид очевидната слабост на Тръмп към Владимир Путин, демонстрирана на срещата им в Хелзинки и след това, аз не вярвам, че Тръмп изобщо ще натиска България да се дистанцира от Путинова Русия. В България съществува сериозно руско влияние, но Москва много добре умее да не го показва толкова нагледно. Колкото до ЕС, знае се, че Тръмп не му е фен. Той стори доста, за да изпообиди съюзниците и да намали американското влияние в европейските столици. В този смисъл не вярвам, че срещата ще даде някакви положителни импулси на България да заема позитивни позиции в Европа и да се отграничава от крайния национализъм.     Смятам, че това е нормална среща на двустранно равнище между двама правителствени ръководители. И двамата искат признание за сделката с Ф-16, а Борисов иска чрез срещата с президента на САЩ да си поизлъска имиджа пред националистическата публика. Не вярвам, че от тази среща ще излезе нещо повече.     Много добре познавам премиера Борисов и мога да ви кажа, че те двамата с Тръмп много си приличат. И сигурно отлично ще се разберат. И двамата залагат на национализма и на един определен, груб популизъм. И двамата не обичат свободните, независими и настъпателни медии. Според мен Борисов е по-хитър и много по-успешен в своята инстинктивна политика у дома, отколкото Тръмп. Само дето ръководи по-малка държава.   ***  ", "date": "2019.11.25", "title": "Джеймс Пардю: \"Тръмп и Борисов много си приличат\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402487-%D0%B2%D1%8A%D0%B2%D0%B5%D0%B4%D0%B5%D0%BD%D0%B8%D0%B5-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%87%D0%BD%D0%BE", "text": "    Когато пречистата Дева навършила три години, праведните й родители изпълнили обещанието, което дали пред Бога, преди още тя да се роди. Затова те тържествено въвели своята дъщеря в Йерусалимския храм и я посветили на Бога. Древните отци на Църквата, като възпяват Въведение Богородично със свещени песни, разказват как   събрали своите роднини и приятели; млади девойки със свещи в ръце вървели пред светата Отроковица, а след тях родителите водели пречистата Дева и я довели до Йерусалимския храм. Първосвещениците и служителите в храма ги посрещнали с пеене на свещени химни. Св. Герман, патриарх Цариградски, в една свещена песен влага такива думи в устата на св. Ана: \"Принасям на Господа моя обет, произнесен в скръб чрез моите уста. Затова събрах свещеници и сродници и им казвам: \"Радвайте се с мене! Сега аз се явявам пред вас майка, довеждам дъщеря си и я предавам не на земен цар, а на Бога, Небесния Цар\".     Св. Дева била поставена на първото стъпало пред храмовия вход и, за почуда на всички присъстващи, неподдържана от никого, тя се изкачила свободно по 15-те стъпала и се спряла на най-горното.  въвел пречистата Отроковица в Светая Святих, където влизал веднаж в годината само първосвещеникът. Праведните родители принесли дарове и жертви на Бога и след това, като поличили благословение от свещениците, се върнали с роднините си в Назарет. Св. Дева Мария живеела при храма. Там в отделни помещения живеели млади девойки, посветени Богу, също така и вдовици, които служели в храма, подобно на пророчица Ана ( ). Тук живеели също странници и пришълци. Към тях се присъединила и св. Ана, майка на св. Богородица, която овдовяла скоро след въвеждане на пречистата Дева в храма. Но тя живяла кратко време със своята пресвета Дъщеря. Скоро след мъжа си и тя починала. Св. Дева се възпитавала под надзора на по-възрастните благочестиви девойки, опитни в Св. Писание и в ръкоделията. Тя усърдно се трудела, непрестанно се молела, обичала да чете Св. Писание. По такъв начин тя се готвела за своето високо назначение. Църквата я нарича прекрасна зора, от която изгряло Слънцето на правдата. \"Дух Светий\" - говори свещената песен - осветил тази, която пребъдвала вътре в храма и била хранена с небесна храна\". Когато пречистата Дева стигнала до възраст, на която девиците, които се възпитавали при храма, обикновено се връщали в света и се омъжвали, свещениците поискали тя да постъпи по същия начин. Но пресв. Дева им открила своето желание - да посвети себе си Богу и да не встъпва в брак. Тогава те, по внушение от Св. Дух, я сгодили за престарелия  , роднина на нейните родители. Той станал покровител на пречистата Дева и уважавал обета, който тя дала пред Бога. Иконата \"Въведение на Божията майка\" представя тригодишната св. Отроковица, възкачваща се по стъпалата и влизаща в храма. Изобразеното на тая икона събитие трябва да ни внушава желанието да водим децата си в храма Божи, от млади години да ги учим на молитва и слушане Св. Писание, за да могат и те да растат в благочестие и все по-високо да се издигат по стъпалата на добрите дела и благочестивите помисли.", "date": "2019.11.25", "title": "Въведение Богородично"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402488-25-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1120 г.  - Белия кораб потъва близо до Нормандския бряг.     1667 г.  - Опустошително земетресение в Кавказ причинява смъртта на 80 000 души.     1741 г.  - С помощта на войската Елисавета Петровна - дъщеря на Петър I, сваля от престола на Русия малолетния Иван VI и става императрица.     1783 г.  - Джордж Вашингтон превзема Ню Йорк и последните британски войски напускат САЩ.     1795 г.  - Последният полски крал Станислав Понятовски абдикира след падането на Полша под руска власт.     1905 г.  - Датският принц Карл пристига в Норвегия, за да стане Хаакон VII.     1917 г.  - По време на първите и единствени демократични избори в историята на СССР болшевиките печелят 175 места, а есерите - 410 места; парламентът се събира само веднъж - на 5 януари 1918 г., след което е разпуснат.     1936 г.  - В Берлин, Нацистка Германия и Япония подписват Антикоминтерновски пакт, с който се договарят да съгласуват действията си, „за да предпазят общите си интереси\" при неочаквано нападение от страна на Съветски съюз срещу някоя от тях.     1940 г.  - Уди Кълвача се появява за пръв път във филма „Чук-чук\" (Knock Knock).     1941 г.  - Финландия се присъединява към Тристранния пакт.     1965 г.  - В Конго е извършен военен преврат и цялата власт е поета от Джоузеф Мобуту.     1969 г.  - Джон Ленън връща получения по-рано от него „Орден на Британската империя\" в знак на протест срещу подкрепата на Великобритания за американската намеса във Виетнам.     1973 г.  - Група офицери в Гърция извършва преврат, сваляйки от власт диктатора на страната Георгиос Пападопулос.     1975 г.  - Суринам получава независимост от Нидерландия.     1975 г.  - В Португалия е направен неуспешен опит за комунистически преврат.     1982 г.  - Служителят на БГА „Балкан\" в Рим - Сергей Антонов е арестуван от италианските власти по обвинение за участие в подготовката на Атентата срещу Йоан Павел II на 13 май 1981 г.     2007 г.  - Тържествено са уволнени последните войници от наборна служба в българската армия, която става на 100 % професионална.  ", "date": "2019.11.25", "title": "25 ноември, историята в снимки"}
