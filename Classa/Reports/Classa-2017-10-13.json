{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/373838-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%B8%D1%81%D0%BE%D1%82%D0%B8-%D0%B7%D0%B0-%D0%B1%D0%B8%D1%82%D0%BA%D0%BE%D0%B8%D0%BD%D0%B0", "text": "Цената на биткойна достигна рекордните $5231,28 в четвъртък поред данни на сайта Coindesk. Това надмина постигнатите на 2 септември $5013,91. За последната година криптовалутата е увеличила цената си с424%. Другите дигитални валути също поскъпват - етереумът се търгува за $307, а биткойн кеш - \"отцепникът\" на биткойн, се продава за $322. Повод за резкия скок в цената на биткойна се оказаха слухове, че Китай ще отмени забраната за спиране на дейността на местните борси за криптовалута и ветото върху т.нар. ICO-та - набиране от стартъпи на капитал чрез емисисия на криптовалути.", "date": "2017.10.13", "title": "Космически исоти за биткоина"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/373839-%D1%81%D0%B8%D0%BC%D0%B5%D0%BD%D1%81-%E2%80%93-%D0%BD%D0%B0%D0%B9-%D1%83%D0%B2%D0%B0%D0%B6%D0%B0%D0%B2%D0%B0%D0%BD-%D0%B2-%D1%81%D0%B2%D0%B5%D1%82%D0%B0", "text": "Siemens зае челното място в тазгодишната класация на сп. \"Форбс\" за най-уважаваните компании в света - The World's Top Regarded Companies 2017. Класацията се базира на списъка на Forbes с 2000-те най-големи компании в света, който обхваща публични компании в различни сектори от 58 държави, чиито приходи възлизат общо на $35,3 трилиона. Siemens има приходи от продажби $90 млрд. за последната година, $6,4 млрд. печалба, $154 млрд. в активи, пазарна капитализация от $119,7 млрд. и 351 000 служители. На второ място е френската Michelin Group, а на трето – компанията-майка на Google - Alphabet. В топ 10 следват още Nintendo, Walt Disney, Carlsberg, Apple, Ferrari, Hilton и Panasonic. За съставянето на класацията са анкетирани 15 000 души от 60 държави. Критериите, по които компаниите са оценявани от участниците в допитването, са доверие, социална ангажираност, имидж на дадена фирма като работодател, качеството на продуктите ѝ.", "date": "2017.10.13", "title": "Сименс – най-уважаван в света"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373830-%D1%81%D0%B2-%D0%BC%D1%87%D1%86%D0%B8-%D0%BA%D0%B0%D1%80%D0%BF-%D0%B8-%D0%BF%D0%B0%D0%BF%D0%B8%D0%BB%D0%B0", "text": "Много е полезно да си спомняме за онези, които са страдали заради Христа, защото самото възпоменание за техните мъчения може да събуди в душата ни любов към Бога и сякаш да даде крила на нашия стремеж към добродетелите, та заради бъдещото въздаяние мислено да претърпим същите страдания, които мъчениците са понесли с плътта си. Към сонма на поелите мъченически подвизи в този живот принадлежат и светите Карп и Папила - велики стълбове и основания на Църквата.   И двамата били родени в славния град Пергам от благочестиви родители и със своя добродетелен живот проявили добродетелта на родилите ги, защото светата клонка расте от свят корен, добрият плод показва доброто дърво и чистият поток прославя извора си. И двамата се задоволявали само с най-необходимата храна и питие, като отхвърляли всичко, което води до разнообразие и излишество.   Пък и от необходимото те употребявали толкова малко, че се различавали от ангелите само по плът, така че заради голямото си въздържание изглеждали почти безплътни. Когато чрез такъв живот достигнали съвършенство в добродетелта, те били сметнати за достойни да им бъде поверено църковното управление. Свети Карп бил поставен за епископ и проповядвал Божието слово на жителите на Тиатира, а Папила, когото Карп почел с дяконски сан, съгласно званието си показвал ревност в подобни трудове.   Славата на светите Карп и Папила се разпространила по всички съседни страни, защото добродетелта не може да се скрие, но винаги става явна. Затова и при тези свети мъже започнали да прииждат много хора, които слушали усърдно учението им и се обръщали към християнството. Като видял това, ненавистникът на всичко добро - дяволът, не можал да остане спокоен. Той намерил усърдни служители на своята злоба и им внушил да наклеветят светиите пред нечестивия цар Деций. И ето че му било донесено, че те не само не се покланят на боговете, но дори ги проклинат и следват християнското учение. Като чул за това, Деций много се разгневил и пратил в Азия съветника си Валерий - жесток и ревностен езичник. Царят му съобщил всичко, което знаел за светиите, и му дал пълна власт над тях. Щом получил заповедта, Валерий побързал да тръгне на път и когато стигнал до мястото, където живеели те, поискал да принесе жертва на боговете си.    Той веднага разпратил заповед по всички краища на Тиатирската страна жителите й незабавно да се съберат на мястото за жертвоприношения за поклонение на боговете. Нечестивият сам бил ревностен почитател на езическите богове, но и другите искал да склони към същото. Когато хората се събрали на мястото за жертвоприношения, двамата християни Карп и Папила не били сред тях, защото на друго място принасяли на Истинския Бог истинска жертва - молитвата. Като не ги намерил сред събралите се, мъчителят заповядал да ги открият, а когато ги довели при него, високомерно попитал:   - Защо не се явихте заедно с другите да принесете жертва на боговете? - и после добавил: - Побързайте да поправите провинението си пред мен, та ненавистта на клеветниците ви да се обърне върху тях, а вашата слава да се умножи повече от преди. А светците, без да се страхуват и да търсят човешка слава, мъжествено отговорили: - Не подобава да гневим нашия Бог и да бъдем неблагодарни за Неговите благодеяния към нас! Дори животните биха станали изобличители на нашата неблагодарност, защото и те познават господаря си, а ние бихме се показали непознаващи Създателя си, ако почетем лъжливите богове и оставим нашия Истински Господ.     Докато изричали това, Бог потвърдил думите им със знамение - внезапно станало силно земетресение и всички идоли паднали и се разсипали на прах. Но злобата на Валерий била силна и непреклонна. Вместо да се изуми пред неизречената Божия сила и да се надсмее над нищожността на лъжливите богове, той се оказал още по-безумен и несмислен. Засрамен от благородството и кротостта на тези мъже, той се въздържал да им причини още тогава тежки мъки и заповядал да оковат шиите им в железни вериги и да ги преведат голи през града. Така доблестните подвижници, достойни за високи почести, били водени по улиците с безчестие, достойните за неизчислими похвали били осмени и поругани.   След това дали имуществото на светиите за разграбване от клеветниците, а тях самите наредил да вържат за коне, които да подгонят към Сардис. И слугите подгонили конете с вързаните за тях светии, така че бързо и без отдих за един ден да стигнат от Тиатира в Сардис. Тежък бил този път за доблестните страдалци, защото не можели да бягат наравно с конете и били влачени по земята, понасяйки много страдания. Следвал ги и робът на светите мъченици, блаженият Агатодор, страдащ и съчувстващ на господарите си. Когато стигнали Сардис, те не се отдали на отдих след тежкия път, а прекарали по-голямата част от нощта в молитви и Божествено пение. Когато за малко заспали, Божии ангели ги утешавали във видение и ги укрепявали за търпение в мъченията. Щом се събудили от сън, те разказали един другиму видяното и много се зарадвали, благодарейки на Бога за утешението в мъката и за обещанието за помощ в страданията, и пламенно желаели да пострадат за Христа.   Валерий пристигнал в Сардис с надеждата, че след претърпяното по пътя по-лесно ще склони мъчениците към безбожието. Беззаконникът не знаел, че те още повече са се укрепили към подвиг с Божията благодат, явена във видението. Когато видял, че лицата им са по-светли от преди, че духом са крепки и в сърцата им няма страх, той изгубил надежда да ги победи с мъчения и отново се обърнал към лукавството, желаейки да прелъсти и улови твърдата им вяра в Христа с благи думи и различни ласкателства.   Като видял, че нищо няма да постигне, мъчителят решил да постъпи другояче. Той затворил под стража светите Карп и Папила, а славния Агатодор, слугата на мъчениците, който и сам бил съвършен мъченик и заради любовта си към тях се оказал техен приятел и сподвижник в страданията, заповядал да хвърлят на земята и безпощадно да бият с волски жили. Докато го биели, от него като от извор изтичали потоци кръв, плътта му падала, показали се вътрешностите, членовете му се отделяли от ставите и доблестният мъж наистина понесъл голямо страдание. Но той търпял всичко с такава твърдост, като че изобщо не усещал болка.   Христос, гледайки от небесата неговия подвиг и приготвяйки награда, заради доблестното търпение призовал при Себе си Своя раб, за да намери покой след трудовете си. Агатодор веднага предал духа си в ръцете на своя Господ, оставяйки мъртвото си тяло на мъчителите. По заповед на Валерий то било оставено непогребано, за храна на зверовете и птиците, но когато настъпила нощта, някои верни взели тялото и го погребали тайно.   После Валерий призовал светите Карп и Папила и им казал:   - Вашият безумен слуга прие подобаваща за делата си смърт, защото не пожела да принесе жертва на безсмъртните богове. Защо вие, мъдрите мъже, не изберете полезното за вас, а искате да се уподобите на един нещастник, който безумно предпочете мъчителна смърт пред живота и радостта?   Като чули това, светиите изобличили Валерий и го нарекли безумец. Те въздали хвала на свети Агатодор заради мъжеството, с което посрещнал смъртта и казали, че искат и за себе си същата смърт заради Христа.   Тогава мъчителят пламнал от гняв и отново наредил да вържат светиите за коне и да ги карат от Сардия в Пергам. Те отново били влачени по пътя и претърпявали големи мъки и страдания.   Но след тежкия път светиите оставали да бодърстват, като цяла нощ възнасяли към Бога молитви. И Господ отново благоволил да ги посети: явил им се ангел Господен, изцелил раните и изпълнил сърцата им с Божествена радост, като ги укрепил за още по-голям подвиг. Когато настъпила сутринта, мъчителят си мислел, че светците няма да могат да стъпят след вчерашния път, и заповядал да ги донесат при него, за да види страданията им. Но като видял, че те са здрави, нозете им са невредими, а лицата - светли и весели, сметнал това за вълшебство и още повече увеличил страданията им. Той оковал телата им в тежки железни окови, а после ги подкарал на още по-далечен път. По пътя спрял на едно място, принесъл жертва на идолите и седнал в съдилището.   Валерий не можал повече да понесе безчестието на боговете си и заповядал на палачите да хванат свети Карп, да го вържат и жестоко да го бият с тръни. Цялото тяло на светеца било покрито с рани и части от плътта му падали под ударите. Но това не стигало на мъчителя и той призовал други палачи. Едни от тях горели ребрата на мъченика със свещи, а други сипвали в раните му сол, така че земята се оросявала с кръвта му, жилите му се късали и му причинявали силна болка. Но колкото по-силно било мъчението му, толкова по-силно се укрепявал той в търпението и любовта си към Бога.   Палачите го измъчвали, докато не се изморили. После го хвърлили в тъмница, а той благодарял на Бога, Който го сподобил да пострада заради Него.   Когато Валерий не знаел какво още да измисли, той решил да прекрати мъченията, защото се надявал, че ако до време остави светиите, болката от раните ще увеличи страданията им и ще ги направи по-слаби за предстоящото изпитание. Но мъчениците, които имали за свой лекар Христа, заради Когото доброволно приемали рани, били изцелени не само от болките, но и от язвите си, така че от тях не се виждала и следа, което много раздразнило безумния мъчител. Колкото повече се облекчавали страданията им, толкова повече се измъчвало сърцето на Валерий и горяло в ярост като в огън.   След известно време той отново седнал в съдилището, обзет от жестокост и ярост. А светите мъченици застанали пред него със светъл поглед и весел лик, като че били повикани на пиршество. Беззаконикът искал да ги уплаши с яростта си, но от безстрашните им сърца и дръзновени уста чул такива думи: - Защо, мъчителю, обременяваш себе си и слугите си, като често ни викаш на съд, а после ни отвеждаш, като ни мъчиш и не произнасяш нашата последна присъда? Надяваш се да ни отвърнеш от Христа и от истината? По-скоро ще ни видиш мъртви, отколкото да се подчиним на твоето безбожно желание.   След тези думи Валерий заповядал по земята да бъдат разсипани парчета от глинени съдове и железни гвоздеи. Положили мъчениците голи върху тях и започнали да ги влачат и да им нанасят жестоки удари. Но и сред тези мъчения Господ не оставил рабите си. Той побързал да им яви помощта Си, като се повдигнал като разрушител и отнел оскърблението им, и внезапно чирепите и гвоздеите изчезнали безследно, а светците останали невредими. Това предизвикало още по-големия гняв на съдията и той заповядал да режат хълбоците им с бръсначи, но славейки Бога, те доблестно търпели всичко.   После Валерий събрал люти зверове и устроил зрелище. Довели мъчениците и пуснали против тях една мечка. Всички мислели, че тя веднага ще ги разкъса, но звярът не проявил кръвожадния си нрав и сякаш почитайки светците, легнал в нозете им. После пуснали лъв, който не само се оказал кротък като мечката, но Божията сила се проявила в него още по-дивно, защото ревейки, той проговорил с човешки глас, порицавайки гонителите и упоритата им жестокост. А те запушили ушите си и сметнали това за вълшебство. Тогава съдията заповядал да хвърлят светите мъченици в една яма с вар. На безумецът се трудел напразно, като се противял на Бога, Който навред пазел рабите Си невредими. Светиите престояли в ямата три дни и излезли невредими.   Колкото повече се убеждавал Валерий, че не може да победи светиите, толкова повече се разгарял с гняв срещу тях. Той ги обул в железни ботуши, пълни с остри гвоздеи, и ги накарал да бягат, но и с това не могъл да победи непобедимите Христови воини. После нагорещил силно една пещ и ги хвърлил в нея. Заедно с мъчениците в пламъка влязла и блажената Агатоника, сестрата на свети Папила, защото пожелала да участва в същите подвизи и да умре заради Христа.    Огнената пещ не само не ги изгорила, но с Христовата сила се превърнала в прохлада, защото се изсипал пороен дъжд, угасил огъня и охладил пещта. Когато светците излезли невредими, отново били хвърлени в тъмницата и там пеели към Бога, като че били в църква. Като не знаел какво още да стори и се срамувал от поражението си, мъчителят произнесъл окончателната си присъда и заповядал да бъдат посечени с меч. Когато отвеждали светиите и Агатоника на мястото за наказание, те се радвали и въздигали ръцете си към небето, като се молели не само за себе си, но и за палачите си, и завършили подвига си, посечени с меч. Светите им тела били безчестно захвърлени и неохранявани.    Вярващите ги взели тайно, погребали ги с почести, славейки нашия Господ Иисус Христос, на Когото с Отца и Светия Дух чест и поклонение вовеки. Амин.", "date": "2017.10.13", "title": "Св. мчци Карп и Папила"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373831-%D0%BE%D1%81%D0%BB%D0%B5%D0%BF%D0%B8%D1%82%D0%B5%D0%BB%D0%BD%D0%B0-%D1%84%D0%B8%D1%82%D0%BD%D0%B5%D1%81-%D0%B1%D0%BB%D0%BE%D0%B3%D1%8A%D1%80%D0%BA%D0%B0%D1%81%D0%BD%D0%B8%D0%BC%D0%BA%D0%B8-18", "text": "Социалните медии са чудесно място, където да споделим преживяванията си. Какво правим, какво ядем, какво обичаме или дори да пускаме просто смешни снимки на котки. Това, което публикуваме, показва в какъв етап от живота си се намираме, пише \"Мирър\".   Това се опитва да обясни на феновете си фитнес блогърката Хана Полити, която работи като акушерка. Постепенно снимките й печелят хиляди последователи от целия свят. Няколко фитнес сайта дори публикуват нейни фотографии като реклама на спортните си съоръжения. Благодарение на успеха си в социалните медии Хана успява да пътува из целия свят.      Животът й коренно се променя, когато среща годеника си Гарт и им се ражда прекрасно момиченце. Като всяка майка Хана започва да пуска повече снимки на себе си с бебето и постепенно забелязва, че част от последователите й - мъже просто са изчезнали. \"За сметка на това дойдоха други, които се радваха на бебето и новия ми начин на живот, те вече не ме възприемаха като сексапилна жена, но най-вече като майка\", признава Хана.      \"Те искат да ме познават и Евалия е част от мен, но се опитвам да не споделям твърде много снимки с нея, защото все пак друга е причината хората да ме следват на първо място\", казва тя.                ", "date": "2017.10.13", "title": "Ослепителна фитнес блогъркаСНИМКИ (18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373832-%D1%81%D0%BF%D1%8F%D1%89%D0%B8%D1%8F%D1%82-%D0%BF%D1%80%D0%BE%D1%80%D0%BE%D0%BA-%D0%B5%D0%B4%D0%B3%D0%B0%D1%80-%D0%BA%D0%B5%D0%B9%D1%81%D0%B8-%D0%BF%D1%80%D0%B5%D0%B4%D1%80%D0%B5%D0%BA%D1%8A%D0%BB-%D1%81%D1%83%D1%80%D0%BE%D0%B2%D0%B0-%D0%B7%D0%B8%D0%BC%D0%B0", "text": "Очаква ни много студена зима и идване на Исус Христос за Земята през 2018 г. Това е предсказал прочутият американски ясновидец Едгар Кейси, съобщава esoreiter.ru.    Ще има рекордно ниски температури в САЩ обилни снеговалежи и огромни преспи. снегонавявания. Според американския ясновидец, известен с прозвището \"Спящия пророк\", защото в състояние на транс, напомнящо сън, е правел предсказания, американците от едноетажната Америка, които живеят в сглобяеми къщи с леки конструкции, ще бъдат изправени пред голямо изпитание.   Макар че е починал в далечната 1945 г., феноменът е предсказал какво ще се случи през 2018-та. В края на идната година, според Кейси хората ще започнат да усвояват телепатията и до 2028 г. ще се окаже, че технически средства за свръзка включително и мобилните мобилните телефони ще са ненужни.    През 2018-та ще се появи отново и Исус Христос, но в образа на 9-годишно момче, което ще лекува всички болести само с поставяне на ръка на болното място. Името му бързо ще се разнесе по целия свят. Момчето месия ще бъде признат от всички църкви по света. Човечеството го чака духовно прераждане.", "date": "2017.10.13", "title": "\"Спящият пророк\" Едгар Кейси предрекъл сурова зима"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373833-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BC%D0%B5%D0%B3%D0%B7-%D0%B1%D0%B8%D0%BB%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%B1%D1%80%D0%B5%D0%BD%D0%B4%D0%BE", "text": "Дизайнерката Миглена Каканашева - Мегз, която е част от съквартирантите в шоуто \"ВИП брадър\", твърди, че е стартирала бизнеса си със собствени средства, но истината се оказва малко по-различна от тази, която се опитва да представи на широката аудитория, пише \"Уикенд\".    Амбициозната дама от Раковски преди години е била любовница на един от най-крупните играчи в подземния свят - Евелин Банев-Брендо, и именно той й е помогнал да развие кариерата си, като финансирал щедро модните й инициативи. В момента Мегз трупа пачки в сметката си чрез онлайн продажби на дрехи и козметика, а по думите й единствените хора, които в началото я подкрепили материално, били нейните родители.    Според запознати обаче дизайнерката произхожда от скромно семейство и разчитала на друг спонсор, който налял средства в бизнеса й. Добре осведомени разкриват, че Каканашева се запознала с Брендо случайно, но пък успяла да извлече максимална полза от връзката си с него. Преди няколко години двамата се засекли в популярно заведение в курортното селище Лозенец и покрай общи познати се озовали на една маса.    Напористата Миглена попаднала в полезрението на подземния бос и не се посвенила да стане негова любовница, за да постигне целите си. Соченият за кокаинов крал Брендо редовно проявявал щедрост към Каканашева и именно чрез неговите пари тя започнала дизайнерската си кариера.    Висшата протекция обяснява и наглото поведение на Мегз в Къщата спрямо другата мутреса - чалга звездата Мария. Стилистката целенасочено търсеше конфликт с нея, без да се притеснява от последствията. \"Ами хайде да видим какво ще ми се случи, любопитна съм\", изрепчи се Мегз по време на един от най-яростните й спорове, когато я нарече \"изявена компаньонка\".    Днес риалити звездата се хвали, че модният й бранд се развива повече от успешно и генерира над един милион лева приходи годишно. Мегз подразни съквартирантите в Къщата, като заяви, че е най-богатата сред всички, и с това предизвика много злостни коментари по свой адрес. \"Каканашева лъже, че сама е стартирала бизнеса си. Нека си признае кой е спонсорът й!\", коментират зрителите на предаването в интернет форумите. Междувременно слухове носят, че Мегз избягва плащане на данъци чрез нахална схема с фирми, които не са регистрирани по ДДС,   Тя е основала общо 24 фирми, които прекратяват дейността си в момента, в който натрупват оборот от 49 500 лева. Така не им се налага да се регистрират по Закона за ДДС, тъй като имат приход под 50 000 лева годишно. По този начин хитрушата избягва плащане на ДДС в размер на около 220 000 лева годишно.", "date": "2017.10.13", "title": "Скандално разкритие! Мегз била любовница на Брендо"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373834-%D0%BD%D1%8F%D0%BC%D0%B0-%D1%82%D0%B0%D0%BA%D0%BE%D0%B2%D0%B0-%D0%BD%D0%B5%D1%89%D0%BE-%D0%BA%D0%B0%D1%82%D0%BE-%E2%80%9E%D1%82%D0%B2%D1%8A%D1%80%D0%B4%D0%B5-%D0%BA%D1%8A%D1%81%D0%BD%D0%BE%E2%80%9C", "text": "„Животът се измерва в години, но предполагам, че сега, когато съм в 50-те, съм по-приземена и се чувствам по-добре в своята кожа, отколкото когато бях по-млада. Изпитвам увереност, която не притежавах по-рано, преди да натрупам целия си опит.\" Това е цитат на Ани Ленъкс, пише obekti.bg. Живеем в общество, в което възрастовата дискриминация е широкоразпространена.    Жените, естествено, са най-потърпевши. Вярваме, че успехът се постига в ранните ни години. Тогава сме млади, красиви и светът е в краката ни. Реално погледнато тогава не разполагаме с богатия житейски опит, който натрупваме през годините. Често дори не знаем какво искаме и колкото и натиск да се оказва върху нас, няма да достигнем до целта си по-бързо. Ето няколко примера, които доказват, че мечтите могат да бъдат реализирани на всякаква възраст.     Джулия Чайлд е над 50-годишна възраст, когато написва първата си готварска книга. През 50-те години на миналия век тя започва да преподава изкуството на френската кулинария на домакини. Впоследствие развива страстна кариера в телевизията. Печели множество награди, пише редица книги, свързани с новата й най-голяма любов – храната.       Известната модна дизайенрка Вера Уанг е била над 40 години, когато започва своята кариера в модната индустрия. Преди това се е пързаляла на кънки и е работила в сферата на журналистиката. Нейната съдба доказва, че можеш да пробваш най-различни неща, преди да се захванеш с онова, в което си най-добър.         Ако някога сте се чувствали така, сякаш искате да направите нещо – сега е моментът. „Произход на видовете\" е публикувана, когато Чарлз Дарвин е бил на 50. Книгата променя науката завинаги. Представете си само за миг какво щеше да стане, ако той никога не бе хванал перото. Важно е да се движим напред към своята страст и да се тревожим какво биха си помислили хората на по-късен етап (или въобще да не го правим). Направете го, просто защото искате.     Ана Мари Робъртсън Моузес, известна повече като баба Моусес, е била творец от 20 век, която започва да рисува на 78-годишна възраст. Преди това цял живот е била шивачка. През 2006 г. една нейна картина бе продадена посмъртно за 1,2 млн. долара. Творбите й са изложени в галерии по целия свят. Моузес е и майка на 10 деца.    Когато е на 52 години, Карол Гарднър току-що е преживяла развод и се е чувствала наистина депресирана. Адвокатката й препоръчва да тръгне на терапевт или да си вземе куче. Карол избира второто – английски булдог, когото тя нарича Зелда. Двете взимат участие в съревнование за коледни картички и... печелят. Впоследствие тя създава своя собствена компания за поздравителни картички, дрехи, бижута, книги и подаръци. Това, което отличава стоките й от всички останали, е чувството за хумор, което блика от тях. Карол окуражава всички около себе си да се смеят заедно с живота и днес нейната компания Zelda Wisdom е оценена на приблизително 50 млн. долара.      Можете да постигнете целта си или да осъществите своя мечта по всяко време. Ако вярвате в себе си и работите усърдно. Ако дефинирате ясно идеята си за успех, няма причина да не постигнете онова, което искате.", "date": "2017.10.13", "title": "Няма такова нещо като „твърде късно“"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373835-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-13-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "Добър ден за тези, който се отправят на бизнес пътуване. Не само, ще решите професионалните проблеми, но и ще изградите силна кариера. В любовта, трябва да избягвате илюзиите, в противен случай разочарованието ще бъде мъчително. Не се страхувайте да напомните на приятел, за финансов дълг към вас. Бъдете внимателни при общуване с непознати хора на улицата, в транспорта и супермаркета. Освен това, не взимайте заем от банка, ако смятате, че не може да го върнете бързо. По-добре се обърнете към роднини за подкрепа - те няма да откажат. Ако приятел ви предложи сътрудничество, по-добре не се съгласявайте веднага. Днес трябва да избягвате на кавги и конфликти. Особено, ако причината за несъгласието, не си заслужава буйните емоции. Не поставяйте вашите желания, по-високо от стремежите на другите хора. В противен случай, сами ще попаднете в същата ситуация в близко бъдеще. За финансови инвестиции, трябва да съберете по-голяма сума. Внедрете оригиналните си идеи в нови проекти. Така към края на месеца, може да разчитате не само на похвала, но и на бонус от вашите началници. Критичността от страна на избраника ви, може да стане последната \"капка\" и да доведе до кавга. Внимавайте също за здравето си, трябва да се отървете от вредните навици и да се храните повече с природни продукти. Възможно е разочарование в любовта. Макар че, вие отдавна сте чувствали, че това не е вашият човек. Съсредоточете се върху работата и новите проекти, така ще може да избегнете тъжните мисли. Ако нервното напрежение стане твърде силно, тогава може да се обърнете към психолог. Основното нещо е, да не се настройвате негативно. По всякакъв начин, върнете своята независимост, особено ако на нея претендира користен човек. И без това, сте направили много грешки и безразсъдни постъпки. В любовта, ще имате късмет, ако по-често се оглеждате настрани, отколкото потъвате в мислите си. Следете за здравето си и по-често мерете кръвното налягане. Ще искате да почивате, а не да работите. Е, желанието ви, е съвсем нормално, особено ако сте в почивка. Но не е нужно да бъдете мързеливи, все пак трябва да плащате задълженията си. Ако роднина ви помоли за помощ, не отказвайте. В края на краищата, скоро и вие, ще се нуждае от помощта на близките и не само материална. Не се подавайте на онези, които ви съблазняват към приключения. Ако сте прекалено лекомислени и податливи, всички ще ви използват. Към постъпките си, се отнасяйте сериозно и ги анализирайте. Вечерта, ще бъдете поканени на гости, което ще ви добави настроение и енергия.   Най-накрая, ще се убедите, че сте взели правилно решение за работата си. Вие отдавна искате да намерите нещо подходящо и по-близо до дома. Намалете активността, иначе сериозно ще навредите на здравето си. В любовта, трябва да се проявите като благороден рицар, а не като паж. Тогава, ще имате шанс за силна и искрена връзка. Трябва да взимате решенията си решително и разумно. В противен случай, много ситуации няма да се развият във ваша полза. С конкуренцията в работата ще се справите, но в личния живот, ще се сблъскате с неприятел лице в лице. Поддържайте вътрешно спокойствие и невъзмутимост, тогава ще завладеете това, което наистина ви е скъпо. Добре е да избягвате смели решения и изявления. Дори ако искате да докажете своята компетентност и да покажете таланта си. Благоприятният ден за постъпване в образователно заведение и по-нататъшно обучение. Семейните, трябва да обърнат повече внимание на проблемите в дома и образованието на децата. Намалете активността си, особено ако работите цяла седмица без сън и почивка. В противен случай, ще се разболеете . В личния си живот, също не трябва да бъдете твърде амбициозни. Ако някой ви обича, тогава той сам, ще прояви интерес и симпатия. Вечерта е по-добре да отмените пътуване на далече.", "date": "2017.10.13", "title": "Дневен хороскоп 13 октомври"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373836-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D1%81%D0%BA%D0%B0-%D1%86%D0%B0%D1%86%D0%B0%D1%80%D0%BE%D0%B2-%D0%B4%D0%B0-%D0%B3%D0%BE-%D0%BF%D1%80%D0%BE%D0%B2%D0%B5%D1%80%D0%B8", "text": "Лидерът на ПП \"Воля\" Веселин Марешки настоява главният прокурор Сотир Цацаров да образува проверка във връзка с твърдения на председателя на Българската петролна и газова асоциация Валентин Златев, че над Марешки има политически чадър. Марешки посочи, че на заседание на парламентарната комисия за наблюдение на приходните агенции и борба със сивата икономика и контрабандата на 28 септември Златев е заявил, че \"има тежък политически чадър над Веселин Марешки\". Настоявам главният прокурор да инициира проверка за установяване на престъпление от общ характер с оглед твърденията на Валентин Златев, отбеляза Марешки и добави, че очаква да получи информация за резултата. В случай че проверката не установи извършване на престъпление от общ характер, ще се ползвам от правото си на защита по законовия ред, заяви Веселин Марешки. При условие, че извършването на такова престъпление бъде установено, следва виновните да бъдат наказани, добави той. От \"Воля\" прилагат към писмото до главния прокурор и стенограмата от заседанието на комисията. \"Понеже наскоро Цацаров ме призова да говоря с имена, ето аз днес събрах цялата си мъжественост и казвам едно от сериозните имена в България - Валентин Златев знае за тези хора, които могат да налагат тежки политически чадъри върху престъпници и престъпления\", коментира Веселин Марешки. Ако Цацаров не събере смелост да образува дело и да осветли тези хора, които могат да налагат тежки политически чадъри върху престъпници, от ПП \"Воля\" ще считаме, че върху лицето Валентин Златев има тежък прокурорски чадър, каза още той.", "date": "2017.10.13", "title": "Марешки иска Цацаров да го провери"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/373837-%D0%B3%D1%83%D0%B1%D0%B8%D0%BC-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%BE%D1%82-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85", "text": "3 млрд. евро годишно са загубите за българската икономика от замърсяването на въздуха в страната. Данните са на Европейската комисия, която обмисля да поиска от Eвропейския съд да наложи санкции на страната ни. Те бяха съобщени от Джордж Крамлис, представител на генерална дирекция по околна среда в ЕК. Той участва в конференция за справянето на замърсяването на въздуха в градска среда, която започна днес в София. В началото на годината страната ни получи осъдително решение от Европейския съд, но без санкция. Оказва се, че на този етап европейската комисия не е доволна от мерките, които се взимат в страната и може да бъде наложена глоба. Шест са проблемните области в България, където има трайно завишаване на фини прахови частици. Освен София това са Пловдив, северните, югозападните и югоизтачни части на страната.", "date": "2017.10.13", "title": "Губим милиарди от мръсен въздух"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373828-%D1%81%D0%B0%D0%BC%D0%BE-11-%D0%BE%D1%82-%D0%B5%D0%B2%D1%80%D0%BE%D1%84%D0%BE%D0%BD%D0%B4%D0%BE%D0%B2%D0%B5%D1%82%D0%B5-%D1%81%D0%BC%D0%B5-%D1%83%D1%81%D0%B2%D0%BE%D0%B8%D0%BB%D0%B8-%D0%B4%D0%BE%D1%81%D0%B5%D0%B3%D0%B0", "text": "Нулево усвояване има България по 3 фонда от ЕС, включително по миграцията, в края на четвъртата година от 7 в програмния период. Това отчитат данните на правителствената информационна система. От 17 888 909 732, 16 лв. еврофондове до момента (към 12.10.2017 г.) България е получила 1 992 101 465,06 лв., което са малко над 11%. Това става вече във втората половина на програмния период 2014-2020 г. и числата звучат твърде неприятно! Прави впечатление, че процентът при това е доста неравномерно разпределен, тъй като програмите на Министерството на икономиката например са отличници: 89,74% усвояване на европарите по Инициатива за малки и средни предприятия и 19,98% по Иновации и конкурентоспособност. Над средното ниво е Развитие на човешките ресурси на Министерството на труда и социалната политика с 19,40%. Но има кръгли нули като земеделската ПРСР – ВОМР, както и двете изключително важни на фона на незавършените все още 20 км погранична ограда Фонд Миграция и сигурност и Фонд Вътрешна сигурност, сочи справката от правителствената информационна система. Близо до опашката са програмите по рибарство и Образование и наука за интелигентен растеж с равен резултат на усвояване – 5,29%. Зле са също програмите Държавно управление и много голямата 3,5 – милиардна Околна среда в зоната на 7-те процента, т.е. наполовина изоставащи от средния темп. Другата 3-милиардна програма Региони в развитие също е зле – 8,67%. При третата от грандовете: Транспорт и транспортна инфраструктура числото 13,66% усвояване е малко измамно, тъй като се дължи основно на софийското метро, което си се движи изцяло от Столичната община.  „Ние сме казали, че сме готови, но Брюксел не вярва само на думи”, коментира авторитетният седмичник. Проблемът личи и по бюджета, чийто излишък тази година е с над милиард по-малко от миналата, както с над 1,5 млрд.лв. по-малко са и средствата от ЕС, отчетени в него. Напомняме, че от предишния период, за който и досега политиците твърдят, че имало усвояване 95%, всъщност сме №22 от 28 държави с 85%, като не е ясно – след многократните корекции, какъв процент от тях е допълнено национално финансиране, сиреч – от джоба на данъкоплатеца, заради недобре изпълнени проекти. Например по земеделската програма, където стотици милиони увиснаха заради неправомерно прахосване за закупуване на частни самолети, яхти и лимузини, за къщи за гости, използвани всъщност като домове, за селски стадиони в населени места с по няколко жители в пенсионна възраст или за бутафорни крепости по Региони в развитие, които вместо да вдигнат вътрешния туризъм, той отбляза спад.", "date": "2017.10.13", "title": "Само 11% от еврофондовете сме усвоили досега"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373829-%D0%B7%D0%B0%D1%89%D0%BE-%D0%BC%D1%8A%D0%BB%D1%87%D0%B0%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%B5%D0%BA%D1%80%D0%B0%D0%BD%D0%B0-%D0%B8%D0%BB%D0%B8-%D0%BA%D0%B0%D0%BA-%D1%81-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D0%B8%D0%BC-%D0%B7%D0%B0%D0%BF%D1%83%D1%88%D0%B2%D0%B0%D1%82-%D1%83%D1%81%D1%82%D0%B0%D1%82%D0%B0", "text": "Може да не е това, което си мислите. Причината за всяко мълчание и търпение е различна. Потребителите на свободното слово, зрители, слушатели и четящи днес смятат, че журналистите им са длъжници. И са прави. Но публиката не подозира как се формира и увеличава този дълг.   Всички ние подозираме журналистиката в съглашателство с политиката. Това е мантрата, че журналистите мълчат и търпят защото им се плаща „отгоре”. Че продават съвестта си заради огромни хонорари. Има и такива случаи – те обикновено превръщат един журналист в политик и лобист. Но едва ли има тлъсти хонорари за всички. Няма как да се купи цяла една гилдия. Но тогава – защо мълчат журналистите?   Забелязали сте – когато журналист напусне работа, той млъква. А уж професията журналист е диагноза. В мълчание са покрити всички трансфери на големите журналистически имена, изневерите от една медия в друга, напускането – като това на Ани Цолова.   Къде е Ани, наистина? Защо мълчи Ани? Защо мълчи Виктор? Защо не се разбра как паднаха карикатурите на Чавдар Николов от Нова тв и сайтовете на групата? Защо никой не коментира напускането на Дарина Сарелска? И още и още такива примери в историята.  Ето отговора, поне донякъде.   Телевизиите имат една строго пазена тайна. Тя се държи   Там се изработват договорите на големите имена в нашата съвременна журналистика. За съжаление, колкото и да ви се струват начетени, нашите журналисти са юридически неграмотни и допускат на доверие това, което им се предлага като клаузи от юридическите отдели на тв-продуценти и шефове на телевизии.   Първото, заради което мълчат журналистите е, че те не притежават авторски права над продукта си. Ако един журналист иска да припомни какво е казал ББ за обещаният скоростен път между Шабла и Констанца през 2013-та, те трябва да ползват своя архив. Но! Дори и да ги имат, те не могат да го пуснат никъде, защото авторските права принадлежат за максимален срок на телевизиите, на отделите или на продуцентите - посредници. Максималният срок е десет години, но и след това важи юридическия отказ от права.   Реално сега, ако питате Диков, Кулезич, Карбовски, Иванов, Кеворкян или други имена от последното десетилетие, едва ли някой от тях (надеждата ни е за Кеворкян) има свой архив на сниманото от него. А дори и да има - той няма права да ги излъчи - особено за интернет, тази клауза е много добре подготвяна именно от юридическия отдел на телевизиите.   Реално нашите журналисти се обричат да са еднодневки и да не могат да напомнят дори една обикновена политическа лъжа. Архив се ползва само с изричното разрешение и благоволение на продуценти и телевизия. Имената на нашите журналисти днес няма да съществуват утре. Защото те не притежават труда си. Комерсиалните телевизии нямат Златен фонд като БНТ. Ако някой журналист отиде в друга телевизия, то неговите материали със задна дата се блокират в сайта на предишната му телевизия.   Прост пример – ако потърсите в сайта на Нова тв интервю на Люба Кулезич с Антон Тодоров от 2013-та, (където той ругае Цветан Цветанов) вие ще намерите само заглавието на предаването „На светло”. Другото съдържание е забранено от админите. Това е тихият стандарт, с който телевизиите наказват непослушните, както и търговски правило – не можем да пускаме лице, което вече е лице на друга телевизия.   Втората и още по-силна причина журналистите да мълчат, е скрита пак в супер-конфиденциалните им договори. Тя е   Там има лост, който винаги се включва, ако журналистът не се държи прилично – той може да бъде уволнен веднага, без каквато и да е компенсация. Но ако самият журналист реши да си тръгне поради цензура, се задейства клауза за задължителни неустойки. В повечето случаи неустойките са в рамките на 30 (тридесет) хиляди, до 50 (петдесет) хиляди лева – една задържаща всеки бунт клауза, подписана в едни по добри времена, когато служители и шефове са били „приятели”. Защо й е на Ани Цолова да обяснява как са я изгонили? Тя явно има неустойка в договора си, както й клауза за конфиденциалност.   Тази клауза задейства съдебната машина срещу теб. Срещу крехките рамене на обикновения журналист се изправят юридически отдели, адвокати, съдии и прокурори. Налагат се запори на заплати и и имущество, влиза се в разходи, които обикновения журналист няма как да понесе. Телевизията може да ги съди за пропуснати търговски ползи и неизпълнения на договори. Работата става дебела. Никой не би искал това да му се случи.   Неустойка има във всеки един търговски договор. Но в журналистическата професия неустойката възпира журналистите да оценяватт работата на собствениците и налаганата по един или по друг начин цензура. Никой журналист досега не е дръзнал да поеме риска да скъса договора си – независимо от цензура или други събития.   Има едно само едно изключение, което потвърждава правилото:  Единственото място, където е паднала клаузата за конфиденциалност и където може да видите какви неустойки плашат свободното слово е в   си в Нова телевизия. Там в няколко еднотипни договора за месечна заплата от близо 300 лева, неустойките са за 300 000 (да, триста хиляди лева). Това е информация от приложените договори в съдебните дела на Карбовски, които са публични.   В гилдията се говори тихо за неговата безумна глупост – вместо да изчака да му приключи договора, той го къса и си намира друга работа. В моментна Карбовски е подсъдим за обща сума от 800 000 (осемстотин хиляди ) лева по три дела. Но общата стойност на договорите, които същият е подписал е по-малко от 1000 (хиляда) лева.   Можем само да подозираме какво пише в договорите на нашите телевизионни звезди – имайте предвид какъв залог е това – като знаете, че към делото между продуценти и Карбовски неустойките са космически, но в приложения договор между Продуцент и телевизия неустойката е 8 (осем) лева.   Има и други причини журналистите да мълчат за трансферите си, натиска върху тях и последващите уговорки. Но реалната причина е прозаична – отделното име журналист бива третирано в договорите си като обикновен производител на сирене, като търговски договор за доставка на услуга. Договорите винаги са в полза на силния на деня, по-богатия и по-обиграния в тази игра.   Никога няма да има журналистика в България, докато самите журналисти не се обединят в реален профсъюз, който ясно да сблъска интересите им с тези на броудкастъри и продуценти. Дотогава празните столове ще стават все повече – просто системата ще ги произвежда – без наличие на конспирация или директен натиск от страна на политиците. В края на краищата, в журналистите все още има нещо човешко – това би трябвало да е съвестта и липсата на търпение.", "date": "2017.10.13", "title": "Защо мълчат журналистите от екрана? (Или как с договори им запушват устата)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373826-%D1%81%D0%B0%D0%BC%D0%BE-%D0%BF%D1%8A%D0%BB%D0%BD%D0%B8-%D0%B7%D0%B0%D0%BB%D0%B8-%D1%89%D0%B5-%D1%81%D0%BF%D0%B0%D1%81%D1%8F%D1%82-%D0%B4%D0%BE%D0%B1%D1%80%D1%83%D0%B4%D0%B6%D0%B0-%D0%B1%D1%8A%D0%BB%D0%B3%D0%B0%D1%80%D0%B8,-%D0%BD%D0%B0%D0%BF%D1%8A%D0%BB%D0%BD%D0%B5%D1%82%D0%B5-%D0%B3%D0%B8-%D0%B4%D1%83%D0%BF%D1%87%D0%B0%D1%82-%D0%B4%D0%BE%D0%B1%D1%80%D1%83%D0%B4%D0%B6%D0%B0-%D0%B7%D0%B0-%C2%AB%D1%88%D0%B8%D1%81%D1%82%D0%BE%D0%B2-%D0%B3%D0%B0%D0%B7%C2%BB-%D0%B2%D0%B8%D0%B4%D0%B5%D0%BE", "text": "\r\n\t \r\n \r\n\t \r\n \r\n\t \r\n \r\n\t \r\n \r\n\t \r\n     1. На 16.10.2017г. от 17:00 часа в читалището на с.Рогозина на адрес – с.Рогозина, община Генерал Тошево ул.”12-та” № 3.  2. На 17.10.2017г. от 17:00 часа в кметството на с.Чернооково на адрес – с.Чернооково, община Генерал Тошево, ул.”4-та” № 22. \r\n  3. 18.10.2017г. от 10:00 часа в читалището с.Калина на адрес – с.Калина, община Генерал Тошево, ул.”1-ва” № 7, съвместно за заинтересованите от с.Калина и с.Великово. \r\n  4. 18.10.2017г. от 17:00 часа в читалището на с.Преселенци на адрес – с.Преселенци, община Генерал Тошево, ул.”2-ра”  № 15, съвместно за заинтересованите от Преселенци и с.Горица. \r\n  5. 23.10.2017г. от 10:00 часа в читалището на с.Василево на адрес – с.Василево, община Генерал Тошево, ул.”1-ва” № 7, съвместно за заинтересуваните от с.Василево, с.Балканци и с.Средина. \r\n  6. 23.10.2017г. от 17:00 часа в читалището на с.Спасово на адрес – с.Спасово, община Генерал Тошево, ул.”1-ва” № 24, съвместно за заинтересуваните от с.Спасово, с.Сърнино, с.Сираково, с. Вичево и с.Александър Стамболийски. \r\n  7. 24.10.2017г. от 10:00 часа в читалището на с.Люляково на адрес – с.Люляково, община Генерал Тошево, ул.”1-ва” № 13, съвместно за заинтересуваните от с.Люляково и с.Писарово. \r\n  8. 24.10.2017г. от 17:00 часа в читалището на с.Кардам на адрес с.Кардам, община Генерал Тошево, ул.”Червеноармейска” №5.  9. 28.10.2017г. от 10:00 часа в Голямата зала на Общинска администрация- гр. Генерал Тошево, община Генерал Тошево, ул.”Васил Априлов” № 5. \r\n   За заинтересованите граждани от селата Великово, Горица, Балканци, Средина, Сърнино, Сираково, Вичево, Ал. Стамболийски и Писарово, ще бъде осигурен транспорт пред кметствата. \r\n   Докладът за ОВОС и приложенията към него, са на разположение на заинтересованите лица всеки работен ден от 9:00 до 16:00 часа, с обедна почивка от 12:00 до 13:00 часа, в общинска администрация на гр. Генерал Тошево и кметствата на с. Кардам, с. Люляково, с. Писарово, с. Вичево, с. Преселенци, с. Горица, с. Василево, с. Калина, с. Средина, с. Балканци, с. Великово, с. Сираково, с. Сърнино, с. Александър Стамболийски, с. Спасово, с. Рогозина, с. Чернооково, общ. Генерал Тошево, в РИОСВ-Варна, и офиса на “РУСГЕОКОМ БГ” ЕАД, 1407 гр.София, ул. „Филип Кутев” №5. ет.6. \r\n   За въпроси, организиране на срещи с хората по места, доставяне на материали по темата и други дейности по инициативата, телефони за връзка: \r\n \r\n   \r\n     \r\n  Филмът на режисьора Джош Фокс разследва задълбочено технологията за добиване на шистов газ и ефектите върху околната среда и живота на хората. Технологията е патент на небезизвестната „Халибъртън“ на Дик Чейни и предвижда забиване на сонда на 2.500 метра в земята, след което чрез хидравличен удар с вода и над 596 химикали, се разцепват шистовите скали и газът се освобождава. \r\n  Естествено, никаква технология не е способна да канализира целия освободен газ и той свободно се разпространява в почвата и всички подпочвени води по пътя си към земната повърхност. За капак остатъчните води от процеса се изхвърлят в реките и полетата, като водят след себе си болести и смърт. Отчаянието на жителите в районите за добив на шистов газ е отлично документирано от режисьора, събрал по време на снимките стотици свидетелства. \r\n  В САЩ населението води непрекъсната борба срещу газодобивните компании, във Франция технологията се забрани със закон, в България…?! \r\n \r\n \r\n  В това експлозивно продължение на номинирания за Оскар филм „Газланд“, режисьорът Джош Фокс използва своя уникален стил, изпълнен с черен хумор, за да разгледа още по-задълбочено опасностите от хидравличното разбиване, или фракинг – противоречивия метод за извличане на природен газ и нефт, промотиран на световно ниво. \r\n  „Газланд-2“ показва как са се вдигнали залозите за един от най-важните екологични проблеми в света. Филмът доказва, че е мит твърдението на газовите корпорации за шистовия газ като „чиста и безопасна алтернатива на петрола“. Ще видим как сондите за фракинг неизбежно протичат с времето, замърсявайки водата и въздуха, разболявайки семейства и застрашавайки климата на Земята с мощния парников газ метан. Филмът разследва и как мощната нефтогазова индустрия, по думите на Фокс, „замърсява нашата демокрация“.   \r\n \r\n \r\n  Треската за шистов газ е повлякла цяла Америка. Според прогнозите на правителството, само в Пенсилвания се очаква да бъдат пробити 3-4 хиляди кладенци годишно през следващите 30 години. \r\n  Но САЩ не е сама: мултинационалните компании вече се готвят да започнат масови проучвания за шистов газ в Полша, Франция, Англия, Германия (и България). Къде е уловката? Какво могат да очакват европейските страни? \r\n  В това специално разследване британската „Екологична ТВ“ посети Пенсилвания, за да отговори на въпросите. \r\n   \r\n  Треската за шистов газ заразява цяла Европа. Американската компания „Ексон Мобайл“ е започнала проучвания в района Нидерзаксен – земята на вятърните електроцентрали и житницата на Германия. \r\n  Журналистите от немската телевизия „3 сат“ решават да разберат какво представлява добивът на шистов газ и наистина ли той ще превърне страната в „новия Катар“. \r\n  Изследвайки подробно технологията на проучване и добив, те скоро установяват огромния риск, пред който са изправени екологията и населението. \r\n  Придружен от геолога Джон Столц, екипът открива редица проблеми и пропуски, запознавайки ни последователно с: безразборното строене на съоръжения; незаконното изхвърляне на отпадъчните води в реките и езерата; огромния трафик на цистерни и камиони; непригодените за обработка на тези „специални отпадъци“ пречиствателни станции; неуплътнените цистерни за кондензат, от които газът изтича денонощно. \r\n  Как ще се промени светът, ако технологията за добив не бъде спряна? На този и на редица други въпроси ще намерите отговор във филма. \r\n   Шистовият газ предизвиква рак в Германия. Разследване на немската телевизия ARD относно последствията от добива на шистов газ в провинцията Долна Саксония. \r\n   \r\n  Филм на немската телевизия ZDF, излъчен на 9 ноември 2011 г. Филмът разглежда отблизо проблемите, свързани с проучванията и добива на шистов газ в Германия. \r\n     26.11.11 В предаването“Уикенд с Миа Сантова“ по TV7 гостуват проф. Детелин Дачев от Минно Геоложкия Университет в София и Йордан Мичев -журналист. Предаването отново разкрива лъжите на министри и учени, които са за проучването и добива на шистов газ. Поставя се много важен въпрос: след като само за един сондаж са необходими от 4 милиона литра вода до над 30 милиона литра вода, от къде ще бъде взимана тази вода? \r\n   Ще бъде взимана от водоносния хоризонт под Добруджа и хората буквално ще останат без вода! Къде ще бъдат изливани милионите литри токсична вода, която не подлежи на пречистване, след хидравличния удар? \r\n    Ще бъде изливана в Добруджа! В Шуменско румънска фирма тъпче частните ниви на хората без тяхното съгласие, за да проучва за газ. \r\n        ", "date": "2017.10.13", "title": "Само Пълни зали ще спасят Добруджа. Българи, напълнете ги! Дупчат Добруджа за «Шистов газ»  (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/373827-%D0%B4%D0%B0%D0%B9%D1%82%D0%B5-%D0%B4%D0%B0-%D1%81%D0%B8-%D0%B3%D0%BE%D0%B2%D0%BE%D1%80%D0%B8%D0%BC-%D1%87%D0%B5%D1%81%D1%82%D0%BD%D0%BE%E2%80%A6", "text": "– коментар на Борислав Кисьов във Фейсбук по повод на: ”НАТО обяви създаването на свои Черноморски сили в България и Румъния”  ", "date": "2017.10.13", "title": "Дайте да си говорим честно…"}
{"url": "http://www.classa.bg/%D1%81%D0%B2%D1%8F%D1%82/item/373823-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%BB%D0%B0%D0%B1%D0%BE%D1%81%D1%82-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%8F%D0%B4%D1%80%D0%B5%D0%BD%D0%B0-%D1%82%D1%80%D0%B8%D0%B0%D0%B4%D0%B0", "text": "За да предотвратят ядрена агресия, САЩ трябва да демонстрират, че техният стратегически арсенал е способен да оцелее при евентуална атака и след това да предприеме \"репресивни мерки с опустошителна сила\" срещу агресора. Въпреки това, понастоящем американските военни имат \"голяма слабост\": сухопътните им междуконтинентални ракети са \"стари\", казва в статия Констанс Дурис, експерт по ядреното възпиране, противоракетна отбрана и европейска сигурност. Дурис припомня, че ядрената триада се състои от подводници, бомбардировачи и междуконтинентални наземни ракети (ICBM). Всеки от тези три елемента усложнява изчисленията на потенциалния агресор, когато обмисля дали да атакува Съединените щати или техните съюзници. Пентагонът в момента оценява всеки елемент от триадата като част от прегледа на ядрената си позиция, който се очаква да бъде завършен през декември или в началото на следващата година. За анализаторката, модернизацията на наземната част от триадата, наречена Стратегически Възпиране базирано на повърхността (GBSD), представя \"особена загриженост\", тъй като се състезава за финансиране с други приоритети за придобиване, като изтребителите F-35, бомбардировачите B-21 и самолетите-цистерни KC-46. Освен това трябва да се модернизират и други части от ядрената триада, включително подводниците клас Колумбия, ядрени бойни глави и бомби, както и системите за ядрено командване и контрол. В същото време, ракетите Мимитмън III, разгърнати в момента, са от 1970 г., и въпреки че някои компоненти и подсистеми са подобрявани в продължение на десетилетия, \"е време те да бъдат заменени\", потвърди началникът на военновъздушните сили Дейвид Голдфеин. Експертката обяснява, че междуконтиненталните балистични ракети са полезни, защото те действат като \"гъба\": противникът ще трябва да изстреля най-малко една бойна глава срещу всяка от тях, за да ги унищожи и ще изтощи арсенала си. Ако нападателят не успее да унищожи всички тези ракети, останалите могат да бъдат използвани за атака - отговор, което би причинило големи щети на нападателя. Ето защо програмата GBSD \"не може да бъде забавена заради бюджетни битки, тъй като това би застрашило надеждността на ракетите\", подчертава Дурис. Ако има отлагане на програмата, броят на оперативните междуконтинентални балистични ракети \"ще намалее значително\" към 2030 г. и \"това би довело до липса на капацитет\", тъй като броят ракети, които ще трябва да изстреля противникът също ще бъде намален, уточнява тя. По този начин, въпреки че \"всеки компонент на ядрената триада е от съществено значение за възпирането и трябва да бъде модернизиран\", подобряването на наземния елемент не трябва да се отлага, заключава анализаторката.", "date": "2017.10.13", "title": "\"Голямата слабост\" на американската ядрена триада."}
{"url": "http://www.classa.bg/%D1%81%D0%B2%D1%8F%D1%82/item/373824-%D1%82%D0%B8%D0%BB%D0%B5%D1%80%D1%81%D1%8A%D0%BD-%D0%B8%D0%B7%D0%B8%D1%81%D0%BA%D0%B2%D0%B0-%D0%BE%D1%82-%D0%B0%D0%BD%D0%BA%D0%B0%D1%80%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B0%D1%89-%D0%B2-%D1%82%D1%83%D1%80%D1%86%D0%B8%D1%8F", "text": "Държавният секретар, Рекс Тилърсън призова Анкара да представи доказателства, свързващи служители на дипломатическата мисия в Турция и американските граждани, задържани в тази страна с обвинения. Той е дълбоко загрижен за ситуацията, в която са били замесени освен служители на посолството на САЩ в Турция, други граждани на САЩ, както гласи изявление на Държавния департамент. На 9 октомври, Анкара издаде заповед за арест за втория по ранг в консулството в Турция, докато съпругата и синът на дипломатическия служител също се разследват. Арестуването на друг служител на американското посолство, накара Вашингтон да спре издаването на визи за турски граждани, на което Анкара отговори със същата мярка срещу американски граждани. По-рано турските власти арестуваха Метин Топуз, турски гражданин, работещ в Генералното консулство на Вашингтон в Истанбул, по обвинения в тероризъм и предполагаеми връзки с ислямисткия духовник Фетхуллах Гюлен, жител на САЩ.", "date": "2017.10.13", "title": "Тилерсън изисква от Анкара доказателства за обвиненията срещу представители на САЩ в Турция"}
{"url": "http://www.classa.bg/%D1%81%D0%B2%D1%8F%D1%82/item/373822-%D0%BC%D0%BE%D1%81%D0%BA%D0%B2%D0%B0-%D1%81%D0%B0%D1%89-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%B7%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B0-%D1%80%D1%83%D1%81%D0%BA%D0%B0-%D0%B8%D0%BD%D0%B2%D0%B0%D0%B7%D0%B8%D1%8F,-%D0%B7%D0%B0-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D0%BF%D0%BE%D0%B2%D0%B5%D1%87%D0%B5-%D1%81%D0%B8%D0%BB%D0%B8-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0", "text": "„Последните стратегически съвместни руско-беларуски учения Запад 2017 бяха придружени от безпрецедентна истерия в европейските медии, които тръбяха, че руските въоръжени сили развиват хибридни операции и струпват \"орди\" руски военни, готови да нахлуят\", заяви официалният представител на руското министерство на отбраната Игор Конашенков. Според него, тези слухове и цялата \"истерична русофобия\" идват от властите на балтийските страни и Полша. По-специално, полският министър на отбраната Антони Масйеревич дори обяви необходимостта „да се разгърнат в страната най-малко две дивизии на САЩ, за да отстранят външните заплахи\", припомни той. Въпреки това, пред десетки наблюдатели и медии, ученията Запад-2017 \"завършиха в рамките на срока и единиците руски въоръжени сили се върнаха от Беларус в техните места за постоянно разполагане\", каза Конашенков, добавяйки, че \"истерията в Източна Европа отстъпи място на спокойствие и амнезия.\" Докато маневрите се извършваха в Беларус, в Полша и Балтийските страни бе проведена така наречената \"ротация\" на бронетанкови въоръжени сили на САЩ, разположени в рамките на операция Атлантическо Разрешаване, каза висшият военен представител. Въпреки това, в контекста на истерията, поради така нареченото \"планирано военно нашествие от Русия\", 2-ра американска бригада се промъкна в Полша с бронираните си превозни средства, а 3-та бригада, на свой ред, не напусна балтийските страни и Полша, както беше планирано, каза Конашенков. \"Ето защо, въпреки изявленията на НАТО и САЩ, че силите, разположени по границите на Русия са незначителни, в действителност вместо една бригада бе разположена една цяла механизирана дивизия на армията на САЩ. И обученият персонал може да пристигне само за два часа от базата в Рамщайн (Германия)\", обясни военният говорител. \"Така че истерията на балтийци и поляци от измислената \"руска заплаха\", породена от руско-беларуските маневри Запад 2017, е била само една завеса с цел измама, за да се извърши тази операция на Пентагона, която всъщност е подготовка за агресия\", каза Конашенков.", "date": "2017.10.13", "title": "Москва: \"САЩ използват истерията за предполагаема руска инвазия, за разполагане на повече сили по границата\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373825-%D1%84%D0%BB%D0%BE%D1%82%D0%B8%D0%BB%D0%B8%D1%8F-%D0%BD%D0%B0-%D0%BD%D0%B0%D1%82%D0%BE-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%B2%D0%B8%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BB%D0%B8", "text": "  Новата бригада на НАТО ще се формира от около 4000 румънски и 900 американски войника, а още 9 държави, между които и България, ще подпомагат начинанието. Новината беше бързо отразена в българските средства за масова информация, като акцентът падна върху планирано създаване на флот на НАТО в Черно море с българско участие. Стигна се до там опозицията да поиска изслушване на премиера Борисов в парламента.    Ще се включи ли България в ново военно формирование, насочено пряко срещу Руската федерация? Има ли опасност от сблъскване на руски и натовски кораби в Черно море? Фактите показват, че въпреки вдигнатия шум, сериозно разместване на силите в Черноморския регион не може да се очаква. Новото многофункционално военно формирование в Румъния не е нищо повече от дрънкане на оръжие.     Проектът за създаване на черноморски флот на НАТО не е нова идея. Опитите за прегрупиране на алианса с цел сдържане на руските сили до Проливите се проявява периодично в американските маневри в региона.      Присъствието на американски ескадрени миноносци, снабдени със противоракетна система “Егида” е друго ключово домогване на американската стратегия в региона. Посредством разположените на борда на миноносците ракети “Томахоук” Пентагонът може да “проектира сила” в дълбочина на руската територия.      За последно се заговори за натовска флотилия в Черно море през лятото на 2016 г. Проектът бе задвижен от румънския президент Клаус Йоханес и предвиждаше обединяване на румънския, турски, украински и български флот с американска подкрепа.      Повторното лансиране на идеята за натовски черноморски флот представлява нов, “окастрен”, опит за разместване на силите в региона и натиск над Москва.   Вашингтон може би нямаше да настоява толкова за участието на източноевропейските страни, а щеше еднолично да изпрати свои кораби в Черно море, ако не съществуваше едно важно ограничение – Конвенцията от Монтрьо.      Съединените щати няма как да погазят това международно правило без да предизвикат глобална криза в сигурността и поради това разчитат на своите “proxy” сили в Източна Европа.   Възможно ли е обаче обединение на турския орел, българския рак и румънската щука срещу предполагаемата руска заплаха? Отговорът е еднозначен – не. След свалянето на руския самолет Су-24 от турската армия, именно президентът Реджеп Ердоган беше този който даде тон за черноморски флот на НАТО. “Черно море почти се превърна в руско езеро. Ако не действаме веднага, историята няма да ни прости това”, говореше тогава турският президент. Днес руско-турските отношения претърпяха драматичен обрат.     В настоящата ситуация Ердоган в никакъв случай няма да предприеме агресивни действия срещу Москва и в това не може да има никакво съмнение.   Разграничаването на Анкара от засилването на НАТО по руските граници оставя в потенциалната черноморска авантюра на алианса България и Румъния.        Няколкото фрегати и корвети на българските ВМС са предимно стари съветски лодки без ракетни комплекси. Най-съвременното оръжие на българския флот са белгийски фрегати втора ръка, клас Wielingen, които имат символични бойни способности. Превъоръжаването на флота със съвременни кораби, снабдени с модерни ракетни системи, е скъпо удоволствие, на което едва ли ще се реши българското правителство.   В черноморските планове на НАТО остават единствено Румъния и, потенциално Украйна.        До преврата в Киев от 2014 г. Румъния виждаше в Украйна своя “главен враг”. Същото важеше и за украинската страна. В Киев отлично си спомнят румънската окупация на Бесарабия през 1918 г., щурма на Одеса на верните на Хитлер румънски войски по време на Втората световна и териториалните претенции на Букурещ след края на Студената война. Между двете страни има нерешени спорове относно корабоплаването в делтата на река Дунав, спорни са и редица търговски и икономически въпроси, които отдалечават Румъния и Украйна от това да бъдат наречени съюзници.    . Румънският курс на конфронтация с Русия е самостоятелно решение на румънските власти за това как страната да се позиционира на международната арена. За тези си решения елитът в Букурещ носи историческа отговорност пред своя народ. България вероятно няма да последва румънските си съседи.     Укрепването на силите на НАТО в Черно море на антируска основа в настоящия момент е трудно осъществимо.     От руска страна стоят не само модернизираният Черноморски флот и авиацията. На полуостров Крим бяха прехвърлени противокорабните комплекси “Бастион”, снабдени с ракети “Оникс”, както и друго най-съвременно оръжие.        По всяка вероятност ходът на НАТО с новото румънско формирование няма да доведе до нищо повече от засилване на напрежението. Според бившия началник на Бреговите войски и морската пехота в Черноморския флот на Русия генерал-майор Владимир Романенко именно нагнетяването на конфронтацията като претекст за засилване на военнополитическия контрол над Източна Европа е целта на Вашингтон. С реална военноморска сила, насочена срещу Русия, САЩ едва ли може да разполага в скоро време.    , пресмята днешното съотношение на силите Романов. В тази ситуация всяко българско решение за впускане в черноморска авантюра би било проява на глупост.  ", "date": "2017.10.13", "title": "Флотилия на НАТО в Черно море? Вие сериозно ли?"}
{"url": "http://www.classa.bg/%D1%81%D0%B2%D1%8F%D1%82/item/373819-%D0%B8-%D0%B1%D0%B5%D0%BD-%D0%B0%D1%84%D0%BB%D0%B5%D0%BA-%D0%B5-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5", "text": "Американският актьор Бен Афлек беше обвинен в извършване на сексуално насилие, само часове след като на бял свят излязоха обвиненията за тормоз на няколко жени към холивудския продуцент Харви Уейнстейн, съобщава \"Форбс\". Актрисата Хилари Бъртън каза, че никога няма да забрави един инцидент, който се случил през 2003 г. по време на програмата TRL на канал MTV когато Афлек имал непристойно поведение към нея, като я и галел и опипвал. Актьорът, от своя страна, прие вината си и призна, че отношението му е било недопустимо. Фактът, че самият Афлек е извършил сексуално насилие, поставя под съмнение стойността на осъждането от негова страна на действията на Уейнстейн.", "date": "2017.10.13", "title": "И Бен Афлек е обвинен в сексуално насилие"}
{"url": "http://www.classa.bg/%D1%81%D0%B2%D1%8F%D1%82/item/373820-%D0%B2%D0%B4%D0%B8%D0%B3%D0%B0%D1%82-%D0%B0%D1%80%D0%BA%D0%B0%D1%82%D0%B0-%D0%BD%D0%B0-%D0%BA%D1%80%D0%B8%D0%BC%D1%81%D0%BA%D0%B8%D1%8F-%D0%BC%D0%BE%D1%81%D1%82-%D1%81-%D1%82%D0%B5%D0%B3%D0%BB%D0%BE-%D0%BD%D0%B0%D0%B4-5000-%D1%82%D0%BE%D0%BD%D0%B0", "text": "Работите за вдигане на арката на Кримския мост, свързващ с път и железопътна линия полуострова с останалата част от Русия през Керченския проток, са започнали в сряда, обяви, заместник-ръководителят на компанията за Федерален контрол на автомагистрали, Владислав Сафин. Арката с тежест над 5 000 тона, е преместена върху плаващи подпори с влекачи до мястото, където ще бъде издигната. \"В момента се извършват пускането в експлоатация на крановете, прегледът на крановете и мониторинговите тестове\", каза Сафин. След монтирането на арката върху оста на моста, ще започне процес на натоварване и ревизия на цялата конструкция и подготовката на повдигащия механизъм. След като конструкцията бъде вдигната, арката ще бъде фиксирана в крайното си положение. Преминаването на кораби в района е спряно за период от 72 часа, докато се извършва операцията. През август беше вдигната още една арка за железопътната линия с 6 000 тона тегло. Монтирането на дъгите на Кримския мост е уникална технологична операция. За първи път в историята в Русия, изграждането на мостове се прави с воден транспорт, позициониране при морски условия и монтаж върху подпорите на огромна конструкция с възможност за навигация под нея.", "date": "2017.10.13", "title": "Вдигат арката на кримския мост с тегло над 5000 тона"}
{"url": "http://www.classa.bg/%D1%81%D0%B2%D1%8F%D1%82/item/373812-%D1%82%D0%BE%D0%B2%D0%B0-%D0%B1%D0%B8-%D0%B1%D0%B8%D0%BB%D0%BE-%D0%BF%D1%8A%D0%BB%D0%B5%D0%BD-%D1%85%D0%B0%D0%BE%D1%81-%D0%B7%D0%B0-%D0%B5%D1%81", "text": "Дали да не \"отсвирим\" старите национални държави и да създадем една \"Европа на регионите\"? За каталунците това може и да е изход, но за ЕС би означавало пълен хаос.            мост. Шотландия, Южен Тирол, Фландрия, а може би и Бавария имат подобни помисли. Някои от регионите не се стремят към собствена държава, а само към по-голяма автономия, други - като Шотландия и Каталуния - искат да станат независими национални държави. Брюксел се отнася със смесени чувства към тези центробежни сили, защото те поставят под въпрос установения ред сред съществуващите сега национални държави. А задължението да се защитава целостта на националните държави, които са членки на ЕС, е записано в Европейските договори.   От гледна точка на ЕС проблем няма само тогава, когато една национална държава сама и по демократичен начин промени своето собствено устройство. Такъв беше случаят например с присъединяването на бившата ГДР към ФРГ през 1990 година или разделянето на Чехословакия на две независими държави през 1992. Само че Чехия и Словакия доста по-късно влязоха в ЕС. Евентуалното откъсване на шотландците от Великобритания, макар и да е нежелателно от гледна точка на ЕС, не би представлявало правен проблем - тъй като Великобритания предварително беше дала съгласието си за провеждането на шотландския референдум. По друг начин стоят нещата в Каталуния, където испанската държава отказва на каталунците правото да провеждат референдум за независимост.   Помним, че Косово се отдели от Сърбия, но и до ден-днешен не е признато като държава от всички членки на ЕС. Помним и разпадането на бившите многонационални държави Югославия и СССР: части от тях днес са членове на ЕС. От днешна гледна точка изглежда изключено някоя от държавите в ЕС да признае евентуалната бъдеща независимост на Каталуния. В това отношение каталунското правителство няма какво да се заблуждава.   Но как биха могли да се избегнат бъдещи конфликти между регионите и стоящите над тях национални държави? И има ли някакъв общ европейски отговор? Та нали има вече наченки на предлаганата от мнозина \"Европа на регионите\"? Тъкмо през тази седмица в Брюксел заседава и \"Комитетът на регионите\", в който участват 350 представители на регионите от всички 28 страни-членки на ЕС. Той обаче има само консултативни функции. Законодателната власт в ЕС си поделят националните държави в Европейския съвет и пряко избираният Европарламент. Предложението да се обезвластят националните държави и да се увеличат правата на региони като Каталуния, Каринтия или Шлезвиг-Холщайн и да се превърнат те в същинските носители на европейската идентичност притежава известен чар, но едва ли е изпълнима на практика.   Твърде трудно би било да се федерализират исторически създалите се национални държави. Та нали има не само регионален патриотизъм, а и национална идентичност, която не може да бъде пренебрегната с лека ръка.   А и отцепниците в Каталуния не искат да са просто някакъв регион в Европа. Те искат да са пълноценна държава, тъй като вярват, че каталунците представляват отделна нация. Ясно е, че има разнобой между различни понятия и представи: какво е нацията, какво е регионът, какво е конфедерацията?   В днешен Брюксел са представени 28 държави, чиито 750 евродепутати трябва да взимат съвместни решения. Ако в бъдеще националните държави са представени там със всичките си региони и области, на срещите на върха на ЕС ще преговарят не 28 държави, а стотици и дори хиляди европейски региони. Подобна Европа би се превърнала в напълно неуправляем механизъм.   Раздробяването на отделни региони не може да реши политическия проблем както си го представят в Каталуния. На онези самообявили се нации, които по подобие на част от каталунците, се смятат за \"потиснати\", навярно трябва да им се поясни, че многодържавието и разпокъсаността в наше време не могат да донесат истински прогрес. Каталунците по-скоро би трябвало да се опитат да променят Испания, а шотландците - Великобритания. Европа в случая е грешният адрес.", "date": "2017.10.13", "title": "Това би било пълен хаос за ЕС"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373813-%D0%BA%D0%B0%D0%BA%D0%B2%D0%BE-%D0%BF%D0%B8%D1%88%D0%B0%D1%82-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B7%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2", "text": "          Позицията на Христо Стоичков по въпроса за независимостта на Каталуния, изразена преди седмица пред мексиканската телевизия \"Унивисион\" (www.univision.com/deportes), където той работи като спортен анализатор, продължава да занимава Испания. Тогава в едно интервю българският футболист разкритикува остро бруталните действия на испанските власти срещу желаещите да гласуват на референдума в Каталуния и каза, че тези полицаи са били изпратени там от вицепремиера на Испания Сорая Саенс де Сантамария. По-нататък Стоичков нарече Сантамария \"франкистка\".      И не само нея. Франкисти, според Стоичков, били и дядото, и бащата, и дори непълнолетният син на испанския вицепремиер. Ден по-късно Стоичков се извини - отново пред камерите на \"Унивисион\", но само затова, че нарекъл сина на Сорая Саенс де Сантамария франкист, тъй като детето нямало нищо общо с това (http://www.univision.com/deportes/futbol/stoichkov-a-soraya-saenz-te-pido-disculpas-por-haber-mencionado-a-tu-hijo-de-franquista-video). Сорая Саенс де Сантамария пък обяви, че дава бившия български национал на съд.   Днес редица испански издания цитират ново изказване на Христо Стоичков, направено пред българската \"Нова телевизия\", в което той категорично отказва да се извини на Сантамария. По този повод един от водещите испански информационни сайтове abc.es припомня, че след изявата му по телевизия \"Унивисион\" България му отне титлата \"почетен консул в Испания\".   \"Бившият футболист реагира с безразличие на това решение на българските власти и отново отказа да се извини на дясната ръка на Мариано Рахой\", пише abc.es и информира читателите си какво точно е казал бившият играч на Барселона: \"На нашата управа им е хрумнало да излезе и да каже, че България застава зад Испания и показва червен картон на Христо Стоичков - мен това въобще не ме притеснява.\" Abc.es припомня също, че Стоичков все пак се извинил поне на сина на Сантамария и добавя, че детето е само на пет години.   Порталът libertaddigital.com също информира за новото изказване на бившия български национал. \"Христо Стоичков не отстъпва. И отново нападна Сорая Саенс де Сантамария\". Изданието цитира тези негови думи: \"Къде и за какво да ме съдиш, ма госпожо? Че има кръв? Че има насилие? Хората видяха за какво става въпрос, каква си и що си, ти и твоето правителство...\"   Сайтът defensacentral.com, който е еднозначно против отцепването на Каталуния, цитира един туит на президента на автономната област Естремадура Гилермо Фернандес Вара. С този туит президентът на Естремадура постави българина на място, поне в социалните мрежи, пише изданието. \"Стоичков бе идол за играчите на \"Барселона\". А днес е патетичен пример за омраза. Изразявам солидарността си с дядото, бащата, Сорая и сина ѝ\", пише Гилермо Фернандес Вара в Туитър.   И редица други издания цитират думите на Стоичков от вчерашното му интервю. \"Стоичков продължава да напада Испания\", \"Стоичков не се отказва от обвиненията си към Сорая\", гласят две от заглавията.", "date": "2017.10.13", "title": "Какво пишат в Испания за Стоичков?"}
{"url": "http://www.classa.bg/%D1%81%D0%B2%D1%8F%D1%82/item/373814-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BE%D1%82-8-%D0%B3%D0%BE%D0%B4%D0%B8%D0%BD%D0%B8-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D0%B8%D1%80%D0%B8%D0%BD%D0%B0-%D0%B1%D0%BE%D0%BA%D0%BE%D0%B2%D0%B0", "text": "Управлението на Ирина Бокова на ЮНЕСКО практически ликвидира организацията, като я остави без финансиране.   Заради политизирани решения в угода на една група от държави срещу друга, първа Япония замрази парите си за нея.   Канада и др. държави спряха финансирането няколко години по-рано. Сред отказалите се да внесат вноските си в бюджета са 2017 са големи донори – Китай, Бразилия, Великобритания и т.н.   Израел също замрази парите и напусна ЮНЕСКО заради резолюция, внесена миналата есен от арабските държави, която на практика задраска Храмовия хълм като християнска светиня.   Днес САЩ също обявиха, че напускат организацията, а те са най-големия неин донор (22% от бюджета й). Франция, чийто представител е кандидат за поста на генерален директор, изрази съжаление за решението. Седалището на ЮНЕСКО е в Париж.   Според неофициални източници от лятото насам в ЮНЕСКО се плащат само заплати и всички дейности са замразени. Двата синдиката в организацията миналото лято поставиха редица въпроси за дейността й, вкл. и за неправомерни действия на ръководството и назначения на свои хора.   На 15 ноември Ирина Бокова трябва да напусне поста си. Но не е ясно как ще се оправи наследството й.   Не е ясно каква работа ще й предложи България, след като кандидатурата й за шеф на ООН пропадна.   Въпреки че кара 66-а си година, не се съмнявайте, че ще бъде назначена на някакъв пост.    Тя е от най “ценните” кадри, което се видя и по реакциите на правителството ни и големите партии във връзка с прането на пари в азербайджанската пералня от съпруга й Калин Митрев.(виж мои постове от септември – например от  ,   и т.н.)  ", "date": "2017.10.13", "title": "Резултати от 8 години управление на Ирина Бокова"}
{"url": "http://www.classa.bg/%D1%81%D0%B2%D1%8F%D1%82/item/373815-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D1%80%D0%B0%D0%BB%D1%8F-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B2-%D1%80%D1%83%D1%81%D0%B8%D1%8F", "text": "Историческото посещение на Краля на Саудитска Арабия в Русия, при това със сериозна дипломатическа делегация от приближени до ръководството, и цялата кралска фамилия напрегна  \r\n   Запада и учуди целия свят, пораждайки много въпроси. \r\n \r\n \r\n \r\n \r\n   Причините за явния знак желание за сближаване от страна на Краля, и проявеното уважение към Русия, да дойде лично при Путин, действително значат много, и още дълго ще се говори за тази среща. \r\n   Като минимум, тук важи фразата «уважават силните и достойните», и с тях всички искат да правят политика. \r\n   Представяме едно интересно интервю по темата на Явор Кедми, което разкрива много точно картината. \r\n   Гледайте и слушайте внимателно. \r\n      ", "date": "2017.10.13", "title": "Тайната на посещението на Краля на Саудитска Арабия в Русия?"}
{"url": "http://www.classa.bg/%D1%81%D0%B2%D1%8F%D1%82/item/373816-%D1%80%D1%83%D0%BC%D1%8A%D0%BD%D0%B8%D1%8F-%D1%89%D0%B5-%D0%B3%D0%BE%D0%B2%D0%BE%D1%80%D0%B8%D0%BC-%D1%81-%D1%80%D1%83%D1%81%D0%B8%D1%8F,-%D0%BD%D0%BE-%D0%BE%D1%82-%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D1%81%D0%B8%D0%BB%D0%B0%D1%82%D0%B0", "text": "Президентът на Румъния Клаус Йоханис заяви днес, че НАТО не търси конфронтация и не е заплаха за Русия, предаде агенция Аджерпрес.   В изказване на 63-ата годишна сесия на Парламентарната асамблея на НАТО, която се провежда в Букурещ, Йоханис подчерта, че в отношенията с Русия е необходима дългосрочна стратегия, която да включва диалог от силни позиции за отбрана и сдържане.   «Нашата цел е мирът, не войната. НАТО не търси конфронтация и не е заплаха за Русия», заяви румънският президент. Той посочи също, че присъствието на НАТО по Източния фланг трябва да бъде подсилено, най-вече на юг — в Черно море, във всички измерения.   Румънският президент призова да изчезнат сегашните разлики между мерките, които се вземат за северната част на фланга, и тези за южната.   Йоханис каза, че НАТО трябва да бъде подсилена «повече от всякога» и че Румъния ще направи всичко, което е по силите й за тази цел.   Румъния е отговорен съюзник и надежден партньор за диалог, както е демонстрирала и досега, каза още румънският президент.", "date": "2017.10.13", "title": "Румъния: Ще говорим с Русия, но от позиция на силата"}
{"url": "http://www.classa.bg/%D1%81%D0%B2%D1%8F%D1%82/item/373817-%D1%80%D1%83%D1%81%D0%B8%D1%8F-%D1%81%D1%82%D1%80%D0%B0%D0%BD%D0%BD%D0%B8-%D0%B1%D0%BE%D0%B9%D1%86%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%BD%D0%B8-%D0%B4%D0%B6%D0%B8%D0%BF%D0%BE%D0%B2%D0%B5", "text": "Министерството на отбраната на Русия съобщава за «странен случай» в Сирия.   Колона от няколкостотин бойци, не се уточнява колко и от коя групировка, е напуснала контролираната от САЩ зона за деескалация, пристигайки в контролираната от спящите клетки на «ан-Нусра» територия.   Заедно с тях в зоната са влезли две колони с хуманитарна помощ.   Министерството на обраната на Русия твърди, че хуманитарната помощ и лекарствата на САЩ са в ръцете на терористите.   Русия за пореден път обвини САЩ в дестабилизация на обстановката и срив на мирния процес в Сирия.   Според генерал Конашенков, в южната зона за деескалация в Сирия са проникнали 600 бойци от контролираната от Вашингтон територия на Ет-Танф.     Не се уточнява принадлежността на бойците към определена групировка .   Джихадистите изминали на пикапи над 300 км и влезли в провинция Дераа в южна Сирия.     Джихадистите «от зоната, контролирана от САЩ» завзе двете автомобилни колони с хуманитарна помощ, пристигнала едновременно с тях.   Помощта бе предназначена за местните жители, при това е известно, че «тези населени места се намират под контрола на спящите клетки на «Джебхат ан-Нусра».   Цялата хуманитарна помощ и главно лекарствата се оказаха в ръцете на пристигналите терористи, добави Конашенков.   Той допълни, че Министерството на отбраната на Русия разполага с нови снимки от базите на САЩ в Ет-Танф със «странните джипове».   Същите по-късно са извършили опит да блокират трасето от Дамаск към Дейр ез-Зор, по което се снабдява сирийската войска и се доставя хуманитарна помощ за местното население.   Конашенков настоя САЩ да обяснят «избирателната слепота по отношение на терористите, които действат под носа им».   По-рано Конашенков заяви, че сирийско-йорданската граница около базата на САЩ в Ет-Танф се е превърнала в «черна дупка», откъдето извършват атаки терористи от ИДИЛ.   Действията на Пентагона и коалицията изискват разяснения, подчерта Конашенков.   Според него, броят на ударите на коалицията по позициите на ИДИЛ в Ирак за септември са се намалели пет пъти. Конашенков добави, че тази промяна в тактиката на американските военни съвпада по време с началото на операцията по освобождаването на провинцията Дейр ез Зор.   «Намаляването на ударите в Ирак по странен начин съвпадна с прехвърлянето на крупни сили на ИДИЛ към Дейр ез-Зор от граничните райони на Ирак, които в момента се опитват да се укрепят на източния бряг на Ефрат», заяви той.    — отбеляза генерал Конашенков.", "date": "2017.10.13", "title": "Русия: Странни бойци на странни джипове"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/373821-%D0%B7%D0%B0%D1%89%D0%BE-%D1%81%D0%B0-%D0%BD%D0%B5%D1%80%D0%B2%D0%BD%D0%B8-%D0%B3%D0%B5%D1%80%D0%B1", "text": "До края на миналата година ГЕРБ си имаха президент-мечта. Стоеше си кротко бившата държавна глава на “Дондуков” 2, не се обаждаше много-много, освен за да наругае Русия или за да озвучи някоя също толкова безсмислена директива, изобретена в любимия му „Капитал“-ен мозъчен тръст.    Само че от началото на тази година нещата рязко се промениха. Г-н Плевнелиев ни освободи от присъствието си и се зае с глобалните проблеми, ставайки част от “световното правителство в сянка” /!?/, каквото и да означава това. Президент стана човек със съвсем друг начин на мислене.     Нещо повече, ще им се противопоставя винаги, когато сметне, че те не действат правилно.    Полетяха какви ли не обвинения към президента Радев, включително в корупция, включително в изневяра на семейните ценности. Абсурдът стигна абсолютния си връх, когато на острието на атаката срещу президента застана вече бившият депутат Антон Тодоров.       В този конкретен  случай ГЕРБ се усетиха, че са прекалили и скоропостижно изпратиха този човек в политическото небитие.   Изненадващо е как не могат да се усетят за нещо много по-важно.    Дълбоко грешат всички онези, които слагат знак на абсолютно равенство между президента и БСП. Да, гласоподавателите на БСП гласуваха за Радев, но за него гласуваха и много други хора. Така че базата на президента е огромна и на практика няма как да се топи. Пък и Румен Радев притежава едно, нетипично за повечето български политици, качество. Изпълнява предизборните си обещания. Каза в предизборната кампания, че ще ревизира русофобията на предшествениците си и го прави. При последното си посещение в Полша отново заяви, че антируските санкции не могат да продължават вечно и че вредят на българската икономика. Ситуацията при управляващите е съвсем различна. Те имат много, ама наистина много възможности за тежки грешки, заради които ще се свива подкрепата за тях. Казано съвсем простичко, г-н Радев може до утре да изброява гафовете на управляващите, докато ако те рекат да му отвърнат със същото, ще срещнат големи затруднения.   Явно това ги изнервя и предприемат неособено смислени ходове като опита за неглижиране на КСНС онзи ден. Ако са си мислели, че по този начин ще унижат президента, силно са се излъгали   . А урокът беше важен – борбата с корупцията. Да избягаш от такъв час е тежък пиар гаф.  . Активирането впоследствие на близки до властта анализатори, които да обясняват как не било работа на президента да обсъжда такива въпроси, беше оше по-глупава идея. Именно работа на президента е да обсъжда най-наболелите въпроси. Като корупцията.    Или бедността. Или неадекватната външна политика. Или огромната пропаст между елита и обикновените хора. Да, президентът не може да реши тези проблеми, но може да посочи начини за справянето с тях. Управляващите са тези, които трябва да решават проблемите. Властта не е просто тупане в гърдите и заплахи срещу журналистите, че ще им изстине столчето. Истински отговорните хора използват властта, за да правят живота на съгражданите си по-добър. И ще бъде много по-добре, ако управляващите се съсредоточат върху тази си мисия.     ", "date": "2017.10.13", "title": "Защо са нервни ГЕРБ"}
{"url": "http://www.classa.bg/%D1%81%D0%B2%D1%8F%D1%82/item/373810-%D0%BF%D0%BE-560-%D0%B5%D0%B2%D1%80%D0%BE-%D0%BD%D0%B0-%D0%BC%D0%B5%D1%81%D0%B5%D1%86,-%D0%B1%D0%B5%D0%B7-%D0%B4%D0%B0-%D1%80%D0%B0%D0%B1%D0%BE%D1%82%D0%B8%D1%88", "text": "            Мира Яскари ще получава по 560 евро месечно в продължение на две години. Може да работи, но не е длъжна. 34-годишната млада жена с боядисани в розово коси е сред онези 2000 финландци, които участват в експеримента за безусловния всеобщ доход.   За участие бяха избрани само безработни. Мира Яскари днес получава парите и освен това разнася вестници в Турку. Този град наскоро беше разтърсен от терористичен атентат: един ислямист нападна с нож хора на пазарния площад и уби две жени.   На местопрестъплението беше засадено дърво, минувачите продължават да полагат цветя, още горят и свещички. Уговорили сме се с Мира в отсрещното кафене, но тя не се явява. Знаем, че страда от депресии – тъкмо поради това многократно е губила работата си. По-късно се чуваме по телефона.   Мястото, на което бе извършено нападението с нож. Хората поставят свещи и цветя за загиналите две жени   „Получавам пристъпи на паника. Идват внезапно и по най-различно време. Принуждават ме да отида на лекар и да взема болнични. Последният ми работодател не беше особено доволен, че отсъствам по болест. И след последното отсъствие веднага ме уволни.\"   За Мира Яскари безусловният доход е огромна подкрепа. Сега тя получава по 560 евро месечно, а когато не я мъчи депресията - яхва колелото и разнася вестници, което ѝ носи допълнителни средства.   По принцип експериментът преследва две цели. Първата е така да се каже „идеологическа\": да се провери предположението, че човек работи, само ако е принуден поради финансови причини. В случая с безусловния доход хората могат и да работят – и пак ще си получават по 560 евро, а другият им доход ще се облага с данъци. Втората цел е да бъдат отменени всевъзможните видове социални помощи.   На пазара в Турку честват 100-годишнината от основаването на държавата. Рок-музика и информационни щандове на различните партии. Юрки Аланд от дяснонационалистическата партия на „Истинските финландци\" приветства експеримента.     „Резултатите са от огромно значение, защото ще отговорят на въпроса за икономическата целесъобразност: дали безусловният доход снижава мотивацията да се търси работа, особено сред младите хора.\"   Доскоро Финландия се гордееше с фирмата за мобилни телефони Nokia и с победите си в образователните класации „PISA\". Но успехите на учениците в „PISA\" вече са минало, а и звездата на Nokia отдавна избледня. Eкспериментът с безусловния доход сега отново нарежда Финландия сред иновативните нации, казва Мика Рюсюнен от Тампере, който също получава такъв доход.   „Много съм горд, че участвам в този експеримент, който е уникален в човешката история. Може да не е перфектно, но след 100 години ще казват: Финландия първа го изпробва.\"   Самият Мика всъщност няма нужда от безусловния доход. Професионалният хлебар преминал курс за преквалификация, придобил професия като IT-специалист и постъпил на работа – малко преди да попадне в експерименталната програма, за която кандидатствал още като безработен.       „Някои мислят, че експериментът е сбъркан, понеже се раздават пари без нищо извършено насреща. Други пък казват, че точно от това имат нужда - от такава подкрепа, която им помага да се измъкнат от затруднено си положение.\"   Дали хората ще бъдат склонни хем да получават безусловен доход, хем да работят и да плащат данъци – това засега не може да се каже. Финландският експеримент още продължава. Едва ли обаче ще бъде възможно всичките 5,5 милиона финландци да получават такъв доход, защото това би довело до разходи от 11 милиарда евро годишно, смята икономистът Вейко Пулка, един от организаторите на експеримента. Според него, за една държава с годишен бюджет от 55 милиарда евро това ще бъде непосилна тежест.   Дискусията във Финландия се води прагматично. Критиците на експеримента настояват да се увеличи продължителността на проекта, която в момента е две години, а също така в него да участват не само безработни, но и студенти, хора с ниски доходи и начинаещи предприемачи.   Перти Хонканен от Агенцията за социално осигуряване смята, че с края на експеримента ще отмре цялата идея за безусловен всеобщ доход. Просто на държавата ще ѝ излезе прекалено скъпо да промени из основи цялата си данъчна и социална система.   „Повечето партии не са готови за едно толкова радикално решение\", казва той.", "date": "2017.10.13", "title": "По 560 евро на месец, без да работиш"}
{"url": "http://www.classa.bg/%D1%81%D0%B2%D1%8F%D1%82/item/373811-%D0%BF%D0%BE-%D1%82%D0%BE%D0%B7%D0%B8-%D0%BF%D1%8A%D1%82-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%81%D1%82%D0%B8%D0%B3%D0%BD%D0%B5-%D0%B4%D0%BE%D0%BD%D0%B8%D0%BA%D1%8A%D0%B4%D0%B5", "text": ".         Турското правителство направо е обсебено от идеята да изпрати зад решетките всички гюленисти. В същото време изглежда, че управляващата Партия на справедливостта и развитието няма абсолютно никаква дългосрочна стратегия. Вместо това импулсивно се опитва сякаш да вкара Запада в цугцванг.   Извънредното положение, въведено след проваления преврат през юли 2016, е в сила в Турция вече повече от година. Оттогава досега бяха арестувани над 50 хиляди души, сред които и 54 германски граждани. 11 от тях са заподозрени в терористична дейност. Една от тях е преводачката и журналистка Мешале Толу. Процесът срещу нея започна на 11 октомври, повече от пет месеца след арестуването ѝ. Обвиняват я, че била „член на терористична организация\".   И не е само Толу. Преди няколко дни турската прокуратура поиска 15-годишно лишаване от свобода за германския правозащитник Петер Щойтнер, който уж бил свързан с терористични групировки. Жертва на вълната от арести станаха и други чужденци в Турция, включително и американци. Пастор Андрю Брънсън, който ръководеше една малка черква в Измир, беше обявен от правителство за „заплаха за националната сигурност\".   Твърдите мерки срещу предполагаеми активисти на движението на Гюлен продължава. Президентът Реджеп Тайип Ердоган няма да миряса, докато не се добере до Фетхуллах Гюлен – човека, когото смята за организатор на проваления преврат. Гюлен обаче живее в емиграция в САЩ. В едно телевизионно обръщение Ердоган предложи да размени пастор Брънсън срещу Гюлен, а това послание е повече от ясно: турският президент няма да се поколебае да продължи арестите, за да принуди Запада да изпълнява собствените му условия.   Според един указ, издаден в рамките на извънредното положение, турското правителство има право да разменя чуждестранни затворници в турските затвори срещу затворници, които би му предала друга държава.   Сигналите, които изпраща турското правителство, са противоречиви. То от една страна подчертава, че добрите отношения със Запада са от огромно значение. От друга страна обаче арестите на чуждестранни и на турски граждани непрекъснато нажежават атмосферата между Турция и западните ѝ съюзници.   Деескалация може да се очаква единствено тогава, когато Анкара излезе с някаква разумна, дългосрочна дипломатическа стратегия. А отношенията ѝ с Германия може още повече да се влошат през идните години, ако Джем Йоздемир от Зелената партия стане външен министър в Берлин.   Турското правителство най-после трябва да разбере, че стратегията му да използва чужди граждани като инструмент за шантаж и по този начин да налага собствената си воля, в дългосрочен план изцяло ще изолира страната.", "date": "2017.10.13", "title": "По този път Турция няма да стигне доникъде"}
{"url": "http://www.classa.bg/%D1%81%D0%B2%D1%8F%D1%82/item/373818-%D0%BD%D0%B5-%D0%B5-%D1%81%D0%B8%D1%80%D0%B8%D1%8F,-%D0%BD%D0%B8%D1%82%D0%BE-%D0%B8%D1%80%D0%B0%D0%BA,-%D0%B0-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81%D1%8A%D1%82-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F", "text": "Най-малко 17 души са загинали при горските пожари, които се разпространяват бързо в Калифорния (САЩ), съобщава Los Angeles Times. От миналата вечер огънят вече опустоши повече от 400 квадратни километра в окръзите Сонома, Напа и Юба. Видеоклипът, записан от камерата на дрон, разкрива апокалиптичния аспект, който предлага квартал на град Санта Роса. В тази гледка от птичи поглед се виждат опустошителните последици от пламъците в жилищен район, унищожен от пламъците, заедно с други сгради в близост. Друг клип на офицер по безопасността на окръг Сонома от хеликоптер, показва мащаба на проблема близо до Санта Роса. Общо 1 500 сгради са били унищожени в Северна Калифорния. Серията от сателитни изображения от Националната океанска и атмосферна администрация (NOAA) показват фокуса на бедствието в резултат на нарастващите температури, причинени от пожарите. Властите са наредили евакуацията на повече от 20 000 души, а Пътната полиция е признала, че това е \"едно от най-тежките бедствия в историята на Калифорния\".", "date": "2017.10.13", "title": "Не е Сирия, нито Ирак, а апокалипсисът в Калифорния"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/373808-%D0%B4%D0%B2%D0%BE%D0%B9%D0%BD%D0%B8%D1%82%D0%B5-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2", "text": "          През първите шест месеца от своето управление правителството, конструирано от уж дясна, проевропейска партия и квази патриотична (или иначе казано - националистическа) коалиция от три по-малки формации, доказа едно: че сглобката между тях не се дължи на нищо друго, освен на двойни стандарти, властови амбиции, зависимости и медийна симпатия, която не позволява разобличването на първите.   В първия момент, в който големите телевизии - безспорният лидер на мнение в България, изскърцаха със зъби (по Валери Симеонов), и то не особено остро, зависимостите станаха ясни и съвсем разпознаваеми за обществото. Всъщност, ако българските медии бяха реагирали така още при ЦУМ-гейт, не е ясно дали управлението щеше да се задържи на върха.   Суджукгейт, Кумгейт и Медиягейт - всички тези гейтове отвориха голямата тема за технологията на властването в България. А именно: двойният стандарт.     Още от времето на първия си кабинет Бойко Борисов гради имидж на безкомпромисен премиер. Неведнъж сме ставали свидетели на светкавично отстраняване на фигури от ГЕРБ или от правителството, чиито действия са предизвикали обществена нетърпимост.   Борисов с лека ръка остраняваше министри и депутати, а действията му бяха разказвани героично от медиите и адмирирани от обществото. В началото на третия си кабинет министър-председателят направи поредния си уж безкомпромисен ход, отстранявайки на мига народния представител Живко Мартинов, за когото се твърди, че изнудил бизнесмен за подкуп от 4 тона суджук. Бързината на решението му почти замаза колебливостта му и неясния му подход в ситуацията, възникнала преди това около НДК, в която шефът на Двореца Мирослав Боршош бе отстранен за злоупотреби, а после върнат от самия премиер, докато накрая самият Боршош не си подаде оставката.   И ако в ситуацията със суджука премиерът с бързата си реакция успя да не се докосне до негатива, произведен от самата му партия, то случаят в Хасково с назначенията на роднини и близки на депутата Делян Добрев далеч не бе сред успешните ходове на Борисов.   Нещо повече: въпреки формално подадената оставка ГЕРБ запази поста на Добрев в парламента с аргумента, че ако сега \"дадат него\", то ще има и следващ. Реплика, която бе признание как се упражнява властта в България. Но не това е най-важното в създалата се ситуация. Централният пункт бе, че с пламенната защита на бившия енергиен министър на фона на светкавичното отстраняване на Живко Мартинов, в кажи-речи еднакво скандални ситуации, Борисов призна, че безкомпромисността му е избирателна. Едни хора по-ценни от други. На едни е позволено повече, отколкото на други. Дали обяснението се крие в журналистическите разследвания, осветили десетки милиони публични средства за саниране, потънали в \"наши\" фирми в Хасково - можем само да гадаем.   И така веднъж осветен, двойният стандарт на Борисов се наложи отново да бъде изваден на показ: само седмица след случая в Хасково се стигна до безпрецедентната ситуация, при която двама представители на управлението - депутат и вицепремиер, заплашиха журналист в ефир заради задавани от него въпроси. А за да затвърдят властовия си авторитет, и двамата намекнаха, че предаването, в което гостуваха, е имало още един водещ, но \"столчето\" му е празно, тъй като бил тръгнал в определена посока.   Репликите костваха мястото на народния представител Антон Тодоров. Парламентарната група на ГЕРБ не се впусна да го брани както в случая с Добрев. А вицепремиерът Валери Симеонов така и не подаде оставка, въпреки че той самият в студиото на БНТ откри прилики между своите думи и тези на депутата от ГЕРБ. И още: Симеонов използва сайта на правителството, за да отправи ултиматум към големите медии, от които поиска извинение. Борисов отново не реагира.     С мълчанието си премиерът затвърди думите на активист на ГЕРБ, изречени в телевизионно студио: \"Вие какво искате - заради една глупост (случая Симеонов) правителството да падне?\".   Ето така - с избирателните си действия министър-председателят доказа нагледно, че далеч не е толкова безкомпромисен към нарушенията, колкото се опитва да се представи. Ако пък последният скандал не засягаше медиите и те не бяха длъжни да се защитят, за да запазят авторитета пред аудиторията си, те далеч нямаше да бъдат така критични - всичко това спомогна за осветяване на различния аршин, с който се мерят ценните и недотам ценни за управлението кадри. Именно двойният стандарт е основата, на която се крепи широко прокламираната българска ста билност. На него стъпва легендата за суровите наказания за съгрешилите, която е поне половината от имиджа на Борисов. Благодарение на него бе забелязана и всепозволеността, която отдавна съществува, но по една или друга причина медиите отказваха да направят видима. Впрочем, благодарение на двойния стандарт ще видим и края на легендата за стабилността. Която няма как да съществува дълго, след като вече е ясно това: че управлението на България се извършва заради личен властови нагон.    А цената му е показна безкомпромисност към нарушенията на \"дребните\" играчи и низ от компромиси, когато става дума за по-силни фигури. На същия принцип бе конструирана и онази паметна реплика от мандата на Пламен Орешарски: \"Или избираме Пеевски, или правителството пада.\"", "date": "2017.10.13", "title": "Двойните стандарти на Борисов"}
{"url": "http://www.classa.bg/%D1%81%D0%B2%D1%8F%D1%82/item/373809-%D0%B5%D0%B2%D1%80%D0%BE%D0%BF%D0%B0-%D0%B5-%D1%82%D0%B0%D0%BA%D0%B0%D0%B2%D0%B0,-%D0%BA%D0%B0%D0%BA%D0%B2%D0%B0%D1%82%D0%BE-%D1%89%D0%B5-%D1%8F-%D0%B8%D0%B7%D0%B3%D1%80%D0%B0%D0%B4%D0%B8%D0%BC%E2%80%9C", "text": "  Подготовката за председателството на ЕС е в ход, днес и утре ще имате и гости от Брюксел. Ако трябва като български министър да отговорите на въпроса „В чия полза ще бъде председателството - в българска или в общоевропейска?\" - какво бихте казали? Традиционният отговор е ясен: в полза и на двете. Но везните все нанякъде ще се наклонят... Павлова: Ние няма как да излезем от традиционното, поради факта, че все пак, като част от Европа и от общоевропейския дневен ред, ние имаме ясния ангажимент да вървим по европейския дневен ред. И най-вече – онова, което имаме заложено като приоритети. Безспорно е обаче, че за нас като България, по време на председателството има някои специфични, важни теми и приоритети, с които искаме да работим сериозно и с особено внимание. Павлова: Това е темата за Западните Балкани, европейската перспектива на Западните Балкани: ясна и конкретна визия, концепция за това каква е европейската им перспектива, какви са възможностите за напредък, ясен план за действие, без фалшиви обещания и без фалшиви надежди. Не искаме да даваме фалшиви обещания и надежди, но искаме да им дадем една добра перспектива, да работим по темата „свързаност\" и „сигурност\" и да допълваме съществуващи инициативи като Берлинския процес. Същевременно трябва да бъдем наясно, че Западните Балкани са неразделна част от Европа и ние искаме да вървим към това приобщаване, към разширяване и свързаност.     Павлова: Ние сме ги обобщили в няколко послания. Едното е „Европа на консенсуса\", защото осъзнаваме, че в нелекия момент, в който поемаме Европа и предизвикателствата пред нас, е важно да говорим за консенсус в сферата на сигурността и миграцията, за по-трайни решения и в политиката за убежище, и в политиката по връщане и реадмисия – там, където наистина трябва да търсим едно консенсусно, ако не и компромисно решение...     Павлова: Да, от трите „К\": консенсус, конкурентоспособност и кохезия. Второто, конкурентоспособност – тук говорим за единния дигитален пазар, за това как подкрепяме бизнеса и икономическото развитие. А третото е кохезия. В него влагаме идеята за сближаване от гледна точка на най-важното послание: Каква Европа искаме утре? Тя е такава, каквато ще я изградим. За Европа след 2020 година се надявам да дадем добра основа на дебата за бъдещата многогодишна финансова рамка, която е с по-малко пари, предвид Брекзит. Тоест, как да бъдем по-ефективни с по-малко, как по-ефективно да подкрепим и да продължим традиционните досега политики: кохезионна политика, обща селскостопанска. Да подкрепим новите фондове за сигурност, миграция и отбрана, но не за сметка едни на други, не да ги противопоставяме, не като конкуренция, а като допълняемост между тях.   И накрая: в рамките на председателството българските министри ще бъдат председатели и на отделните съвети. Смятате ли, че всички Ваши колеги са подготвени за тази роля – като започнем от езиковата подготовка и свършим с опасенията, изразени в европейската преса, че част от министрите в коалицията имат не съвсем европейска нагласа.   Павлова: Първо искам да Ви кажа като цяло и за подготовката, и за мобилизацията – както на най-висше политическо ниво от гледна точка на правителството, така и на тези 1500 души, които ще работят за председателството като експерти. Всички преминаха професионални обучения, включително министрите. Министрите имат своята готовност да ръководят лично заседанията, българското председателство ще се води на български език, искам да отбележа, за да не сме загубени в превода и за да се чува богатството на официалния език, на българския – и да се работи и да се говори на него.    Министрите имат много добра мобилизация. И независимо от тези опити за дискредитиране на част от нашите коалиционни партньори или министри, искам да Ви кажа, че те са много добре подготвени и работят професионално и проевропейски. Познават си досиетата и още отсега участват активно в заседанията на съветите на министрите – както формалните, така и неформалните – за да можем да навлизаме предварително в специфичните, в проблемните теми и области, където отсега знаем, че по тях решения няма да се вземат в рамките на естонското председателство. И ние трябва да поемем, така че отсега работим по тези досиета – както отделните министри, така и председателите на работни групи.", "date": "2017.10.13", "title": "\"Европа е такава, каквато ще я изградим“"}
