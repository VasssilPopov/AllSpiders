{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/397761-%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D0%B1%D1%83%D0%BB%D1%81%D0%B0%D1%80,-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD%D0%B0-%D0%BE%D1%82-%D0%BA-%D0%B4-%D0%BF-%D0%BD%D0%B8%D0%BA%D0%B8%D1%84%D0%BE%D1%80-%D0%B3%D0%B5%D1%80%D1%87%D0%B5%D0%B2-mni,-meena,-sar-adm-,sm,-mbsma", "text": "  „         1. Конкурсът  е поредното действие на ИАМА ,  от прикрития дългогодишен колективен международен нечестен сценарий, щото чуждестранни мултинационални икономически интереси, да заемат националната спасителна ниша в имущественото морско спасяване, което е в противоречие с нашите национални интереси и законодателство, в разрез и с законодателството на ЕС, поради факта, че тази дейност е елемент на националната ни сигурност. По простичко казано колониални намерения за завладяване на ниша в чужда теретория, прилагани преди два века по света, тогава с огледалца и маниста, за аборигените, а сега с уроци с благи думи за популистки европейски ценности и т.н.   2.   Прикрит  автор на този сценарии е чуждестранна частна фирма (Мултрашип) ,  която ползваше за параван създадено от тях сдружение и стъпка по стъпка се настани в нашето море, използвайки факта, че сме членове на ЕС и те имат право да извършват морски пристанищни услуги безпроблемно.   3. Изполвайки  тази възможност господата посегнаха на морското спасяване, а за да могат успешно и спокойно да се настанят бяха нужни няколко неща: - поръчкови промени в специалното ни законодателство; - отстраняване на държавната морска аварийно-спасителна служба, отначало чрез извеждане на спасителните ни кораби от отговорния ни район и след това изваждане от експлоатация т.е., бракуване. Този сценарии им осигуряваше осъществяването на желанието им за намеса, чрез поседваща стъпка за получаване на услуга наречена „дежурен влекач” нещо като „студен резерв”.   4. Намери  се столична фирма (Интернет агенция), неразбираща нищо от морските дейности, на която услужливо и безпринципно бе даден под наем, за „жълти стотинки” спасителния кораб „Перун”, а „неизвестен” помагач му намери работа далеч от нашето море. Косвено се разбра, че отново идеологът е същия чуждестранен „Благодетел”- Мултрашип.   5. Чрез  подбудителски действия същите благодетели, обясняваха, как не е нужно държавата да има спасителна служба, защото честни частници могат да изпълняват тази държавна функция. Никой обаче не каза, че годишните разходи на Перун са под 400,000 лв., а финансовите приходи от дейността му годишно, надхвърлят няколкократно разходите му. Отделно следва да се знае, че по международни изисквания България следваше точно и добронамерено да изпълнява задълженията си за спасяване по море. От казаното става ясно, че предприетите от ИАМА действия са нечестни, в конфликт на интереси с корупционен уклон. Тук следва да добавим и грубата намеса на холандския посланик (2012 г.), във вътрешните ни работи с искането за осигуряване на „дежурен влекач” и това при положение, че имаме собствен влекач, който за много по малко разходи изпълява държавните функции.   6. След  като през 2012 г., не успяха, изчакаха да се позабрави и през 2018 година ИАМА обяви „Процедура за дежурни влекачи” на стойност 1,500,000 лв., за ½ от зоната (същото което преди години предлагаше холандския посланик). Когато обаче ние публично заявихме, че това е недопустимо при положение, че имат собствени спасителни средства, процедурата бе спряна. Нещо извън тяхната цел, е факта, че в случай, че успееха, се получаваше и нелоялна конкуренция в буксирния бранш. Интересното беше, че обявените изисквания за техническите данни за „дежурния влекач”, съвпадаха с данните за влекачите на регистрираната в България-Мултрашип. Усещайки, че може да загазят, ИАМА прекрати процедурата.   7. След  ликвидацията на „Аварийно-спасителната служба” (УПМКАП), спасителните и други имущества бяха разграбени от ИАМА, която пое да изпълнява спасителни функции и да контролира сама себе си, защото тя е държавен контролен орган, а от „специалния административен контрол” се знае, че не може да се „самоконтролират”. От практиката е известно, че в голяма степен вина за морските произшествия носят точно държавните контролни органи.   8. За  да се счита, че се изпълняват държавните функции по спасяване на море, следваше да се възстанови спасителната служба. ИАМА я „възстанови”, но по методиката, както Дявола чете Еванглието- оставиха службата при себе си.   9. За  да може да „плават в тихи води” за параван им бяха необходими ВИП персони, които да поемат ръководството на дейността и те започнаха да ползват адмирали от резерва. Така се стигна до поредния „Адмиралски ефект”.     Преди да завърши процедурата на цитирания в заглавието конкурс, се знаеше кой ще го спечели. Нещо обичайно в българската бюрократично-олигархична практика, което не изненада морския бранш. Провеждащата конкурса организация е  Изпълнителна агенция \"Морска администрация\" ( ). Тя е юридическо лице със седалище в София, на бюджетна издръжка към Министерството на транспорта, информационите технологии и съобщенията (МТИТС) и е нисък второстепенен разпоредител с бюджетни средства.    Всъщност от правна гледна точка ИАМА би следвало да бъде структурно изградена, също както е Главна дирекция „Граждаска въздухоплавателна администрация” (ГД  ГВА ), защото тези две структури имат едни и същи функции, с разликата, че едната е за морските ни пространства, а другата за въздушните ни такива. ИАМА от дълги години се вземат едва ли не за министерство в министерството, а нейното централно ръководство от двадесетина години, последователно разтури морската аварийно-спасителна служба, узурпира и ограби инфраструктурата й и я доведе до умишлен колапс.   Използвайки изключителната специфичност на тази техногенна морска организационно-правна материя и липсата на подобаваща висока морска култура за безопасност в законодателния орган и управляващите среди, ИАМА и Правната дирекция на министерството, спокойно и системно пробутват в НС, Правителството и парламентарните комисии, противоречащи на националните ни интереси и международни задължения, поръчкови законотворчески промени в националната специализирана нормативна уредба – „Закона за морските пространства, вътрешните водни пътиша и пристанища” и в други нормативни актове. Публично е известно, че поръчковото законотворчество се счита за най тежката форма на корупция.    За да прикрият анти конституционите си действия, през последните 20-тина години от над 90 годишната история на морската ни аварийно-спасителна служба, те прилагат за трети път „адмиралски ефект”, като ползват ВИП персони за параван на нечестните си действия. Към това следва да се добави и подбудителските действия на мултинационални „ юридически лица. В тория по ред, адмиралски ефект преключи преди няколко дни - на 30 юни т.г.    Този експеримент бе с действащо лице о.р.контраадмирал Георги Мотев, по същество бе подигравка със защитата на човешкия живот по море, но той бе изключително удобен и употребен в интерес на мултинационални колониални интереси, защото компетентността му не бе адекватна на изискванията за длъжността. Преди няколко години по повод тогавашното му назначаване за ръководител на ГД„АСД”, написах обращение към него със заглавие „За колко сребърника, г-н Мотев?”, но това не го смути да си живурка в битов конфорт.  Поводът да изразя сега гражданската ни позиция, е замесване на  един високо уважаван висш български морски офицер, вицеадмирал Румен Николов, който в професионалния си път изминава последователно дълга редица отговорни военни длъжности до Началник на отбраната-най висшия военен чин в страната, от който бе освободен чрез прилагане на познат нечестен апаратен пирует.    Преглеждайки официалните действия за конкурса, констатирахме, че  „ е съставена с формални и безмислени критерии, защото не може да се изготви някаква концепция (стратегия или нормативен акт), когато правната й рамка е конституционално неадекватна на задължителните критерии и изисквания на международните конвенции, ратифицирани от Р.България по парламентарен ред. Няколко от тези конвенции третират и затварят кръга от правни норми за морската безопасност.    Още един аргумент, доказващ безмислието на конкурса са неизпълнените много важни задължителни препоръки в два международни одита на ИАМА проведени от Международната морска организация (ИМО). Отговорния субект е самата ИАМА-бивша „Държавна инспекция по корабоплаване (ДИК) и други. Тези факти и други аргументи реално обезмислят обявения конкурс, поради обърканата правна рамка и противоречието с базовите принципи на специализирания административен контрол (САК), който категорично постановява, че „едни звена и структури от държавната администрация осъществяват контрол върху специфична дейност на други звена от държавната администрация”, а не сами на себе си. Освен това в досегашната практика имаше крещящи случаи на конфликт на интереси.      Ето някой извадки от Одита от 1998 година, цитирам:    „   И това не е всичко, но реално и до сега, вместо МСКЦ да бъде водещия компетентен спасителен орган, той е корупционно натикан в трета глуха, подчинен на ИАМА и нейната ГД АСД. Няма създадена комисия  SAR и т.н. Още по стряскащи са изводите от Одита на ИМО от 2008, цитирам:    „ по горе”, но Тя (държавата в лицето на министъра на МТИТС) и до сега няма такава стратегия, а си играй на „Концпции...” .      Питам:     Има ли нормален човек, който след като всички тези препоръки и изисквания касаещи защитата на човешки живот по море, не са изпълнени, може да приеме конкурса за подходящо оформен и спокойно да счита, че ИАМА се грижи за живота на хората в морските ни пространства и за екологията на морето? Аз лично и колеги от бранша сме възмутени от безотговорността й, от липсата на морални достоинства в управляващия екип на коментираната дейност, от бездушието на всички замесени в този фарс юридически и физически лица.    Констатацията е, че конкурса е а рогантен абсурд и безпардонно незачитане на международните ни ангажименти, без това да е санкционирано от отговорния ни държавен орган-М.Вън.Р., и други имащи пряко правно отношение към техногенните инциденти от хуманен и материален морски инфраструктурен аспект. Ще ми се да попитам вицеадмирал Румен Николов, знаел ли е за тези безспорно негативни факти, когато се е включил в конкурса?    Формално погледнато в конкурса са заложени  изискване щото кандидатите да защитят „  Абсурдно изискване поради причините изброени по горе, свързано с проблеми с коректността на правната рамка.    В изпитната комисия няма нито един специалист по АСД, нито даже лице с морска квалификация!!! На фона на всичко казано до тук, лъсва факта, че националното специализирано законодателство е системно и чрез хитрини многократно поръчково променяно и не е в синхрон с международните ни ангажименти в коментираната сфера. В конкурса е включено провеждане на интервю, а него кой ще го провежда, пак същите членове на комисията нали?    Обявата за конкурса най-общо казано е и с неграмотно и непрофесионално съдържание. В нея например четем фразата „ , а такова понятие и дейност не съществува. По този повод ще добавя, че преди няколко години ИАМА злоупотреби, като развърна абсолютно ненужен о тдел  към Главната дирекция АСД, наречен  \"Аварийно-спасителна дейност - р. Дунав\" , и по този начин извзе функция на Изпълнителна агенция „Проучване и подддържане на р.Дунав”, която е единствената специализирана българска речна власт, с функции отредени в националните и международни задължения на Р.България за обслужване, проучване и поддържането на безопасни условия за корабоплаване в българския участък на река Дунав.    Това управление (агенция) е създадено в средата надеветнадесетия век и си изпълнява функциите перфектно! От казаното до тук възниква питането: Каква концепция ще пишат кандидатите, когато както се констатира, че правната рамка е опорочена, а мисловната матрица на корифеите на жълтите павета е тотално сбъркана с добавен сериозен корупционен коефициент. Ако получим разработките на кандидатите, съм сигурен, че те вероятно не съдържат достойнства в светлината в която коментирахме конкурса. Изобщо следва изводът, че състоянието на гражданската ни морска АСД е нетърпимо порочна, административно и функционално неправилно уредена, а България е единствената страна в черноморския регион, която не се грижи адекватно за морската си безопасност и не изпълнява добросъвестно и точно международните си ангажименти в коментираната дейност.    Меморандумите на няколко международни кръгли маси по тематика, подтвърждават този безспорен факт! Аварийно-спасителната дейност по същество е субекта, комуто е възложено да ограничава и/или ликвидира възникващи морско техногенни и природни произшествия, възникващи внезапно, с много широк причинен спектър, предизвикващи паника, транспортен колапс, а овладяването и/или ликвидацията им, от една страна води до повишен или загубен авторитет на властите, от друга страна международната правна отговорност е „Дамоклев меч”, който в техногенна криза, ще се стовари на гърба на данъкоплатеца. ИАМА реално, не притежава спасителни единици, каквито следва да има за да отговори на добрата морска АС практика.         Пропускам да коментирам и други системно прилагани хитрости, обслужващи същата корупционна схема на въздействие, а философски се знае, че хитростта не са ум, а примитивизъм! Ние считаме, че сегашния министър на МТИТС г-н Росен Желязков, трябва да се запознае с истинското нетърпимо и неморално състояние, като предприеме радикални мерки за възстановяване на АСД в адекватен формат на международните критерии, в това число, прекратяване на конкурса предприемане на дисциплинарни мерки. Може да организира публична „ on line ” дискусия по някоя от националните телевизии, между техните специалисти и гражданския морски сектор в бранша.    Наложително е да се вземат незабавни мерки за възстановяване на морската аварийно-спасителна служба в хармония с добрата морска практика, като се използва примерът на черноморски страни, защото става дума за дейност за спасяване на човешки живот по море, а не за събиране на трупове от морската повърхност.    Освен това втората същност на дейността е имущественото морско спасяване, свързано с изисквания за много широк кръг от знания и специфична практика, незабавни действия, за ликвидация или ограничаване на техногенни катастрофи, аварии и инциденти предизвикани и от природни явления, засягащи много скъпи техногенни инфраструктури, а при нефторазливи, тотално замърсяване на морската среда и нанасяне на огромни щети на крайбрежния морски туризъм. Успешното овладяване на посочените негативни явления се постига с много широки познания за възможностите на спасителните единици, на бедстващите плавателни средства, познаване на особенно сложна морско публична и частно правна куптура и т.н.    Всички те изискват добросъвестен подбор на специалисти с широки познания и опит.Известно е, че липсата на институционален и публичен коректив формира суб-култура на арогантност, съчетана с чувство на безнаказаност и безкритичност към себе си. Тя разлага остатъците от съвест и срам – съставките на вътрешната защита срещу морален разпад. Според „Интегрираната морска политика” на ЕС    Според народната приказка „Като си пееш Пенке ле, кой ли те слуша”       За огромно съжаление високопоставените държавни служители от МТИТС и от други субекти не само, че имат повърхностни познания в тази сфера, разбрано от публичните им изяви, но те и безотговорно и безпардонно пренебрегват националните и международни правни норми, в полза на мултинационални колониални интереси. Връщам се към поводът за тази ни реакция, озаглавена като „Позиция”. То е участието на вицеадмирал Румен Николов в този конкурс.    Единствената причина която допускаме за участието му за тази неподходящо ниска за неговия професионален и социален статус длъжност е, че той вероятно не е запознат с реалното състояние на корупционни практики в тази агенция и антинационалните каузи по отношение на съпътстващите АСД техногенни морски негативни събития. Натрапва се изводът, че ИАМА, трябва да бъде радикално преустроена и изчистена от псевдо специалисти в сферта на морската безопасност и сигурност. В това отношение о.р. вицеадмирал Румен Николов може да бъде много полезен, но не на конкурсната длъжност, която пое сега от първи юли, защото неговия опит и професионални познания все пак не са базови в тази сфера, а той ще бъде използван като параван на следващите антинационални сценарии.    Подходяша и приемлива управленческа длъжност за Адмирала би била „Зам.министър на МТИТС” или най-малко изпълнителен директор на ИАМА. От такова ниво той би могъл да бъде наистина много полезен за националният ни морски суверинитет и морска безопасност. Накрая, но не и последно, изразявам съжаление за този морален конфуз, не знаем причините, довели вицеадмирал Румен Николов до положение да кандидатства за тази ниска за неговия административен капацитет длъжност, но това е обидно принизяване на адмиралското и офицерско достоинство, обидно е за морската ни военна и гражданска дружина и е подигравка с офицерската ни чест и достоинство. Изхождайки от по горе казаното, мисля, че е разбираемо защо завършвам с фразата .....   Съжелявам г-н адмирал              ", "date": "2019.07.11", "title": "Позиция на БУЛСАР, представена от  к.д.п. Никифор Герчев-MNI, MEENA, SAR Adm.,SM, MBSMA"}
{"url": "http://www.classa.bg/%D1%81%D0%B2%D1%8F%D1%82/item/397754-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D0%B8-%D0%B0%D0%BD%D1%82%D0%B0%D1%80%D0%BA%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%B9%D1%81%D0%B1%D0%B5%D1%80%D0%B3-%D0%B4%D0%BE-%D0%BE%D0%BC%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-%D0%B7%D0%B0-%D0%B1%D0%BE%D1%80%D0%B1%D0%B0-%D1%81%D1%8A%D1%81-%D1%81%D1%83%D1%88%D0%B0%D1%82%D0%B0", "text": "Арабският бизнесмен Абдула Алшехи планира да изтегли малък антарктически айсберг тази година или до Кейптаун (Южна Африка), или до Пърт (Австралия) като изпитание за проект, който планира да премести в бъдеще блок от лед с много по-големи размери до бреговете на Обединените арабски емирства, съобщава Euronews. Инициативата, на стойност около 150 милиона долара, се очаква да предостави прясна и питейна вода на близо един милион жители на един от най-сухите райони на планетата за период до пет години, което ще доведе дори до дългосрочно благоприятно изменение на климата. За тази цел предприемачът планира да избере айсберг с дължина около 2 километра, ширина 500 метра в околностите на остров Хърд, в Антарктика, и да го издърпа на около 8 800 километра с помощта на влекачи до бреговете на емирата в Оманския залив. Средните годишни валежи в крайбрежните райони на Обединените арабски емирства са едва 120 милиметра и страната е изложена на риск от тежка суша през следващите 25 години поради неустойчивия процент на потребление на вода. Според Алшехи предложението му предлага по-екологично и икономически целесъобразно решение на този проблем в сравнение с обезсоляването на морската вода. \"Според нашия анализ ще бъде по-евтино да се доведат тези айсберги, отколкото да се използват обезсолените води, защото инсталациите за обезсоляване изискват огромни инвестиции и означават изпомпване на огромни количества вода от залива, убивайки риби и морски живот\", каза Алшехи. През 1975 г. Саудитска Арабия предприе подобен проект, но две години по-късно той бе изоставен поради технически усложнения. Авторът на новото предложение възнамерява да вземе предвид този опит и да попречи на айсберга да се счупи по време на пътуването, като го обезопаси с огромна метална арка. И накрая, когато блокът достигне дестинацията си - след като загуби до 30% от масата си по пътя - местните специалисти веднага ще започнат да събират разтопената вода. Според Алшехи присъствието на айсберга би било важна туристическа атракция и би могло да генерира свеж въздух, който ще увеличи дъждовете и в крайна сметка ще благоприятства земеделието.", "date": "2019.07.11", "title": "Милионер планира да изтегли антарктически айсберг до Оманския залив за борба със сушата"}
{"url": "http://www.classa.bg/%D1%81%D0%B2%D1%8F%D1%82/item/397755-apple-%D1%81%D0%B5-%D0%BF%D1%80%D0%B8%D1%81%D0%BC%D0%B8%D0%B2%D0%B0-%D0%BD%D0%B0-google-%D1%81-%D0%BF%D1%80%D0%BE%D0%B2%D0%BE%D0%BA%D0%B0%D1%82%D0%B8%D0%B2%D0%B5%D0%BD-%D0%B1%D0%B8%D0%BB%D0%B1%D0%BE%D1%80%D0%B4", "text": "Уважението към личния живот и данни се превърна в една от най-важните точки в борбата на големите технологични компании за доверието на потребителите. И очевидно, спорът между Apple и Google за поемането на водеща роля в този сектор, е в разгара си. Apple отдавна популяризира своите политики за поверителност срещу тези на други компании като Google, чийто бизнес модел се основава на натрупване на потребителски данни. И за да илюстрира това, производителят на iPhone често прибягва до гениални рекламни кампании. През януари, преди Международната изложба за потребителска електроника 2019 в Лас Вегас, компанията инсталира в града голям билборд, който казва: \"Каквото се случва на вашия iPhone, остава във вашия iPhone\", в ясно позоваване на нарушенията на сигурността от другите технологични гиганти. Сега компанията от Купертино направи крачка напред и използва отново билборд, за да посочи директно Google, вместо технологичната индустрия като цяло. Плакатът е поставен на източния бряг на Торонто (Канада), където сестринската компания на Google, Sidewalk Labs, планира да построи интелигентен квартал от следващо поколение, което вече е създало опасения за неприкосновеността на личните данни сред местните жители. „Ние сме в бизнеса да стоим извън вашите дела. Поверителност, това е iPhone\", се казва в рекламния билборд. Sidewalk Labs, собственост на Alphabet, компанията-майка на Google, предлага планове за развитие и градоустройство на стойност 900 милиона долара, за да подобри качеството на живот и да подкрепи евтини жилища, наред с други мерки. Но спорът произтича от плановете му да инсталира сензори в крайбрежния квартал Quayside, които ще следят движенията и поведението на хората, които работят и живеят там, отбелязва Forbes. Компанията гарантира, че фотоапаратите и сензорите постоянно ще управляват инициативи и решения за градско планиране и, за да успокоят опасенията, призова за създаването на независим тръст, който да попречи на компаниите, включително и на Алфабет, да продава тези данни на трети страни без тяхното съгласие. Въпреки това местните жители и критиците на технологичните гиганти не са напълно убедени и планът продължава да предизвиква подозрения.", "date": "2019.07.11", "title": "Apple се присмива на Google с провокативен билборд"}
{"url": "http://www.classa.bg/%D1%81%D0%B2%D1%8F%D1%82/item/397756-%E2%80%9E%D1%84%D0%B8%D1%84%D0%B8%D1%82%D0%B0%D1%82%D0%B0%E2%80%9C-%D0%BA%D0%BE%D0%B8-%D1%81%D0%B0-%D1%82%D0%B5-%D0%B8-%D0%BA%D0%B0%D0%BA%D0%B2%D0%BE-%D0%B8%D1%81%D0%BA%D0%B0%D1%82", "text": "Думата \"фифи\" не се отнася за средната класа, за белите или опозиционистите, а за тези, които презират народа. Тя не се отнася до конкретна социална класа, а до класова перспектива и огромна съпротива към промяната. Медиите „фифита\" са се посветили да изкривят важната историческа справка, на която се основава президентът Андрес Мануел Лопес Обрадор, за да използва този термин. „Фифи\" са тези, които от днес подготвят пътя за преврат; те са тези, които залагат на насилие, лъжи и конфликти; те са тези, които са уплашени пред реките от щастливи лица, които аплодират и приветстват президента на Мексико. „Фифитата\" могат да бъдат богати или бедни, бели или кафяви, мъже или жени. Това, което ги обединява, не е тяхната социална класа или физическия им облик, а тяхната идеология. Дълго време в Мексико доминира неолибералната идеология, основана на индивидуализма, конкуренцията, елитарността и расизма. Този подход се опитва да оправдае корупцията, приватизацията и изключването на повече от половината от населението от плодовете на развитието. Лопес Обрадор предлага друг модел на развитие, основан на колективни интереси, солидарност, честност, демокрация и равенство. Тези, които гледат на тази нова идеология като на заплаха за своите интереси и джобове, виждат в овластяването на бедните предизвикателство към техните привилегии, а не като възможност да растат заедно: това са „Фифита\". Те са егоистични хора, които не знаят как да споделят, те са расистите, които презират мексиканския народ и мразят мигрантите. В крайна сметка те са верни последователи на идеологията на Доналд Тръмп. Сега, някои са уплашени от използването на този термин. Те казват, че той разделя страната, когато е необходимо единство. Очевидно те копнеят за празните и лицемерни речи на предишните президенти, Енрике Пенья Нието и Фелипе Калдерон, които изпълниха ефира с речи на любов и мир, но всъщност бяха посветени на изграждането на режим на привилегии. Днес най-богатите 10% от Мексико концентрират две трети от богатството, докато над 50 милиона души оцеляват под прага на бедността. Мексико се движи към истинско единство, което включва абсолютно всички мексиканци, а не само няколко избрани.", "date": "2019.07.11", "title": "„Фифитата“: кои са те и какво искат"}
{"url": "http://www.classa.bg/%D1%81%D0%B2%D1%8F%D1%82/item/397757-%D0%B4%D1%83%D1%82%D0%B5%D1%80%D1%82%D0%B5-%D0%BF%D1%80%D0%B8%D0%B7%D0%BE%D0%B2%D0%B0-%D1%82%D1%80%D1%8A%D0%BC%D0%BF-%D0%B4%D0%B0-%D0%B2%D0%BE%D0%B4%D0%B8-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D0%BA%D0%B8%D1%82%D0%B0%D0%B9", "text": "Филипинският президент Родриго Дутерте призова САЩ да \"направят първия изстрел\" срещу Китай, ако наистина го искат, в спора за Южнокитайско море. Освен това президентът помоли Вашингтон да не използва съюзниците си като „стръв\", съобщава медията Global Nation.   „САЩ винаги ни тласкат, подстрекават ни, използват ни като стръв, какво мислите, че филипинците са земни червеи? Сега им казвам, докарайте самолетите си и вашите кораби в Южнокитайско море, дайте първия изстрел\" заяви Дутерте. \"Ние имаме пакт за взаимна защита, така че нека го уважаваме.\" каза президентът. Той също така поясни, че Филипините не могат да победят Китай. \"Не желая да карам моите войници да отидат в устата на ада, за да умрат без да се бият, не мога да направя това\", каза той. Президентът добави, че на военно ниво страната му е \"бедна\", но ако той успее да управлява в продължение на 20 години, ще има \"пет крилати ракети плюс едно оръдие във всяко село.\" Държавният секретар на САЩ Майк Помпео спомена през март, че всяко въоръжено нападение в Южнокитайско море ще наложи действия на \"взаимна защита\", основани на договора. Министърът на отбраната на Филипините обаче поиска разяснение доколко споразумението може да защити Филипините в бъдеще, предаде Ройтерс. Това не е първият път, в който Дутерте се обръща с този тон към американската нация. През май той посочи, че Вашингтон е \"прекалено лъжлив и не държи на честната си дума\", след като не бе постигнато съгласие по сделка с оръжие, според Inquirer.", "date": "2019.07.11", "title": "Дутерте призова Тръмп да води война срещу Китай"}
{"url": "http://www.classa.bg/%D1%81%D0%B2%D1%8F%D1%82/item/397758-%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%80%D1%83%D1%81%D0%BA%D0%B8%D1%82%D0%B5-%D1%81%D0%B8%D1%81%D1%82%D0%B5%D0%BC%D0%B8-%D1%81-400,-%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B0%D1%82%D0%B0%D0%BA%D0%B0", "text": "Турският президент Реджеп Тайип Ердоган каза, че ако страната му бъде атакувана, той ще използва противоракетните ракетни системи С-400, които е придобил от Русия, съобщава вестник \"Йени Шафак\". Президентът направи това изявление по време на завръщането си на турска територия, след два дни посещение в Босна и Херцеговина. Ердоган подчерта, че Турция има \"правото и възможността да използва системата за противовъздушна отбрана С-400 където и когато потрябва, тъй като за това сме направили тази инвестиция\".", "date": "2019.07.11", "title": "Ердоган: Турция ще използва руските системи С-400, в случай на атака"}
{"url": "http://www.classa.bg/%D1%81%D0%B2%D1%8F%D1%82/item/397759-%D0%BF%D1%83%D1%82%D0%B8%D0%BD-%D0%BF%D1%80%D0%B5%D0%B4-%D0%BE%D0%BB%D0%B8%D0%B2%D1%8A%D1%80-%D1%81%D1%82%D0%BE%D1%83%D0%BD-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D1%83%D0%BA%D1%80%D0%B0%D0%B9%D0%BD%D0%B0-%D0%B5-%D0%BD%D0%B5%D0%B8%D0%B7%D0%B1%D0%B5%D0%B6%D0%BD%D0%BE", "text": "Руският президент Владимир Путин бе интервюиран за нов филм на американския режисьор Оливър Стоун, озаглавен \"Разкриване на Украйна\". Някои подробности от този разговор станаха известни, съобщава агенция РИА Новости. Този документален филм, посветен на украинската криза, спечели Голямата награда на филмовия фестивал в Таормина (Италия), а съ-режисьорът му Игор Лопатион посочи, че съдържанието на интервюто с руския президент ще остане в тайна, докато филмът има своята премиера в Русия на 19 юли. По време на изказването си Путин е подчертал, че \"изграждането на нормални, приятелски, дори повече от приятелски отношения, между Русия и Украйна е неизбежно \". Той смята, че руснаците и украинците са \"по същество една и съща нация, защото всички те са православни и са наричали себе си руснаци, докато не поискаха да бъдат част от католическия свят, към който Полша се опита да ги привлече\". Въпреки това, руският президент призна, че днес \"много хора в Украйна смятат, че трябва да засилят своята идентичност, да се борят за нея\", но подчерта, че в Русия никой не е против, нито самият той. Владимир Путин вярва, че общите корени на двете нации осигуряват \"конкурентно предимство пред Запада, което страната му е готова да използва в определени интеграционни процеси и има надежда, че здравият разум и в Русия, и в Украйна ще се насочат към неизбежно сближаване, въпреки че Киев не го иска в този момент\". Руската верига Первый канал уверява, че президентът на Русия е обсъдил с Оливър Стоун инцидента в пролива Керч на 25 ноември 2018 г., когато три кораба на ВМС на Украйна преминаха нелегално руската държавна граница и нарушиха членове 19 и 21 от Конвенцията на ООН по морско право. Путин посочи, че фактът, че тези кораби се занимават с опасни маневри и техните екипажи отказват да се подчиняват на изискванията на руските гранични служители, е част от предизборната кампания на вече бившия президент на Украйна, Петър Порошенко. \"Той знаеше, че избирателите няма да го подкрепят в източната и южната част на страната и използва тази провокация, за да изостри ситуацията,\" е повторил руският лидер, и казал \"имам основание да вярвам, че той е искал да въведе военно положение в цялата страна. и може би да отложат изборите, защото е искал да остане на власт на всяка цена\".", "date": "2019.07.11", "title": "Путин пред Оливър Стоун: \"Сближаването между Русия и Украйна е неизбежно\""}
{"url": "http://www.classa.bg/%D1%81%D0%B2%D1%8F%D1%82/item/397760-%D0%BE%D1%82-%D0%BA%D1%80%D0%B5%D0%BC%D1%8A%D0%BB-%D1%81-%D0%BB%D1%8E%D0%B1%D0%BE%D0%B2-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BB-%D0%BB%D0%B8-%D0%B5-%D0%BC%D0%B0%D1%82%D0%B5%D0%BE-%D1%81%D0%B0%D0%BB%D0%B2%D0%B8%D0%BD%D0%B8-%D0%BF%D0%B0%D1%80%D0%B8-%D0%BE%D1%82-%D1%80%D1%83%D1%81%D0%B8%D1%8F", "text": "Италианският вицепремиер Матео Салвини се оказа забъркан в нов стар скандал, след като изданието BuzzFeed публикува обширен материал, с поред който неговата партия „Лига” – част от управляващата коалиция в страната – може би е получавала руски пари.   В центъра на скандала е предполагаема среща между шестима мъже – трима италианци и трима руснаци, проведена на 18 октомври 2018 г. в хотел „Метропол” в руската столица Москва. На пръв поглед целта на разговора е сключване на петролна сделка. Истинската цел, според BuzzFeed, е подкопаване на либералните демокрации и оформянето на една нова, националистка Европа, съюзена с Москва. Една от първите стъпки е пренасочване на десетки милиони от сделката за горивата към „Лига” и водените от нея кампании в Италия. Изданието базира статията си на аудиозапис от срещата, в която според BuzzFeed е участвал Джанлука Савиони – дългогодишен сътрудник на Салвини и негов съветник по въпросите за Русия.  Матео Салвини, който е не само вицепремиер, но и вътрешен министър на Италия, вече отрече обвиненията в статията на BuzzFeed. \"Водил съм дела преди, ще го направя и днес, утре и вдругиден: никога не съм взимал рубла, евро, долар или литър водка от Русия\", коментира той, цитиран от италианския “Il Giornale”. Опозиционните партии в Италия вече настояха за разследване по случая. Лидерът на \"Алианса на либералите и демократите за Европа\" в Европейския парламент Ги Верхофстат определи обвиненията като \"сензационни\" и посочи, че те трябва спешно да бъдат разследвани, както и че Салвини трябва да даде обяснения. \"Руските опити за спонсориране на крайнодясното в Европа са атака срещу европейската демокрация и начина ни на живот\", посочи Верхофстад в Twitter. \"Искаме да променим Европа\", казва в записа сътрудникът на Салвини и член на „Лига” Джанлука Савоини. \"Новата Европа трябва да е близо до Русия както преди, защото искаме да разполагаме с нашия суверенитет\", обяснява той в лобито на хотела. Савоини е член на \"Лига\" от 1991 г. и е бил говорител на Матео Салвини. Има основна роля за споразумението за партньорство между италианската партия и \"Единна Русия\" на Путин, подписано през 2017 г. Често присъства на срещите на Салвини с руски министри и представители на властта, макар да няма официален пост в правителството.     Преди срещата в московския хотел… Самият Матео Салвини, който руснаците на записа определят като \"Европейския Тръмп\", не присъства на срещата в хотел „Метропол”, макар по това време да е бил в Москва. Предният ден е дал реч, в която осъжда санкциите срещу страната като \"икономическа, социална и културна глупост\". След това предполагаемо е провел неофициална среща с руския вицепремиер Дмитрий Козак и Владимир Плигин, член на партията на Путин \"Единна Русия\". Среща, за която Козак отрича, а Салвини не може да си спомни. В самия запис от хотел „Метропол” се чуват гласовете на шестима души, като от BuzzFeed признават, че са идентифицирали само Джанлука Савоини, но не и другите петима. Според изданието обаче в разговора има ясни индикации, че високопоставени фигури в руското правителство са били наясно с преговорите. Включително двамата мъже, с които Салвини се е срещал предната вечер. Руските преговарящи споменават \"срещата от снощи\", без да посочват кои са били присъстващите, два пъти казват, че искат да дадат подробности на \"вицепремиера\" и обясняват, че се надяват да получат \"зелена светлина\" от Плигин седмица по-късно. Не е ясно дали споразумението, постигнато в \"Метропол\", е било реализирано, нито дали \"Лига\" наистина е получила някакви пари. Според BuzzFeed обаче самото съществуване на записа повдига сериозни въпроси дали са нарушени някакви италиански закони, както и какви са връзките между Москва и партията на Салвини. Самият разговор: Бизнес сделка с политически привкус Преговорите от записа продължават час и 15 минути с прекъсвания за пушене. В началото на разговора Джанлука Савоини посочва, че зад предложената сделка стои  голяма политическа амбиция. По думите му „Салвини е първият човек, който истински иска да промени цяла Европа”. Той посочва националистически „съюзници” като партията на Марин Льо Пен във Франция и крайнодясната „Алтернатива за Германия” (AfD) като про-руски формации, с които „Лига” иска да създаде „голям съюз”. Отговорът от руска страна е положителен. Руснаците описват Салвини като „главата” на надигащите се ултра-десни националистически движения, разпростиращи се от Италия до Швеция и Финландия. Обсъжда се голяма руска петролна компания в продължение на година да продаде най-малко 3 милиона метрични тона гориво на италианската компания „Ени” (Eni) на стойност около 1,5 милиарда долара. Продажбите трябва да бъдат осъществени с помощта на две фирми посредници. Планира се продаващата страна да направи отстъпка от 4% - пари, които да бъдат пренасочени тайно към партията на Салвини „Лига” с помощта на посредниците. Според изчисленията на BuzzFeed спрямо цените на обсъжданите горива по това време, сумата за италианската партия ще се равнява на около 65 милиона долара за целия период. Според изданието участващите в срещата са наясно, че целта на сделката и механизма за отстъпка всъщност е да бъде подкрепа „Лига” за европейски избори през май 2019 г. Един от тримата италианци казва по време на разговора, че според техните „политически хора” с 4% отстъпка и планираните количества закупено гориво ще може да се „поддържа кампания”. По време на срещата задна вратичка в италианското законодателство позволява партии да приемат пари от чужди дарители. Максимално позволената сума обаче е 100 000 евро - далеч от милионите, които \"Лига\" е трябвало да получи от предполагаемото споразумение. През януари т.г. тази „дупка” в закона е затворена и получаването на пари от чужди правителства и компании вече става незаконно. По време на разговора се набляга и на това, че отношенията между двете страни трябва да останат в тайна. Италианците обясняват, че не се надяват да изкарат пари за себе си – ставало дума за „политически въпрос”, а не професионален. „Разчитаме на издръжката на политическа кампания, която ще е от взаимна полза за двете държави”, казва един от италианците. Тримата руснаци на срещата от своя страна отправят запитване за „комисионна” за себе си – пари от сделката, които евентуално да им бъдат върнати. Савоини посочва, че няма проблем с това. Напротив – той обяснява на другите двама италианци, че това е „гаранция”, че руснаците ще продължат с подкрепата си. Обсъждат се и подробностите по сделката - от типа гориво, през това по какъв маршрут ще бъде доставяно, до \"плащанията на комисионни\", валутата, която ще се използва, и как ще се гарантира сигурността на комуникацията. По-голямата част от разговора е на английски, а двете страни преминават на родните си руски и италиански, когато трябва да уточнят нещо помежду си. Не е ясно кои са другите петима освен Савоини - двамата италианци са наречени \"Лука\" и \"Франческо\". Единият от руснаците е \"Илия\", а се чуват и имената \"Юри\" и \"Андрей\". От разговора става ясно, че представителите от руска страна отговарят пред други, по-високопоставени лица. При разговор помежду си те споменават, че трябва да изчакат и самият Плигин - човекът, с който Матео Салвини предполагаемо се е срещал предната вечер. По време на разговора и двете страни настояват за по-бързо развитие на сделката. Ново доказателство за стар скандал? Информацията за подобен разговор не е нова, макар запис от него да се появява едва сега. Двама журналисти от италианското списание L'Espresso съобщават за срещата в московския \"Метропол\" още през февруари т.г. По това време говорител на Матео Салвини отказва да отговаря на въпроси по темата и казва, че тези твърдения са \"фантазии\". Джанлука Савоини от своя страна казва пред руското издание \"Спутник\", че не е участвал в никакви преговори. В записа обаче Савоини коментира, че той е \"свръзката\" между италианската и руската страна и че другите италианци са негови партньори. Това му е казал \"Александър\" - според BuzzFeed става дума за крайнодесния руски идеолог и политически анализатор Александър Дугин, с когото Савоини е фотографиран предния ден. Савоини отказва да отговаря на нови въпроси на BuzzFeed, свързани със записа, с обяснението, че няма \"време за губене за подобни неща\". Двамата италиански журналисти - Стефано Вергине и Джовани Тициан, също така съобщават, че Салвини се е срещнал с руския вицепремиер Козак на 17 октомври в офиса на Владимир Плигин. Срещата обаче не е отразена в официалната програма за посещението на Салвини в Русия. Попитан през февруари за срещата, Салвини не отрича, че такава се е състояла. \"Не помня какво правих онзи ден. Трудно ми е да си спомня какво съм правил на 17 октомври\", казва той в телевизионно интервю. Сега самият Козак отрича да се е срещал със Салвини на тази дата. Негов говорител твърди, че руският вицепремиер и италианският му колега не са имали официални или тайни срещи.     Путин и Салвини Владимир Путин от години получава подкрепа от Салвини. Лидерът на \"Лига\" неколкократно призова за отмяна на санкциите на Европейския съюз спрямо Русия. Той подкрепя анексирането на Крим като дори посети региона през 2016 г. Критикувал е и общата позиция на ЕС по казуса с отравянията в Солсбъри през март 2018 г., за които бяха обвинени руски шпиони. Салвини обаче стана много по-ценен за Путин през последната година и половина. През март 2018 г. неговата \"Лига\" от малка регионална сила се превърна в анти-имигрантска, крайнодясна партия с национален мащаб. Три месеца след изборите той стана министър на вътрешните работи и вицепремиер в коалиционното правителство с \"Движение 5 звезди\". Инерцията на партията продължава - тя спечели 34,5% на европейските избори през май, което я постави на първо място по популярност в страната. На посещението си в Рим в началото на юли Путин похвалва лидера на \"Лига\" за отношението му спрямо Русия. От своя страна Салвини описва руския президент като един от онези хора, \"които ще оставят своята следа в историята\". BuzzFeed посочва, че в периода октомври 2014-февруари 2015 г. Салвини е летял три пъти до Москва, два пъти през 2017 г. и вече има две официални посещения, откакто е на власт. Всеки път го придружава и Савоини – предполагаемо идентифицирания човек в записа.", "date": "2019.07.11", "title": "От Кремъл с любов: Получавал ли е Матео Салвини пари от Русия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/397751-%D0%B2-%D0%B1%D0%BD%D1%82-%D0%B5-%D0%BA%D0%B0%D1%82%D0%BE-%D0%B2-%D0%BE%D0%BD%D1%8F-%D0%B2%D0%B8%D1%86-%E2%80%9E%D0%BF%D1%80%D0%B0%D0%B2%D0%B8-%D1%82%D0%BE%D0%B2%D0%B0-%D0%B8-%D0%BD%D0%B5-%D0%BF%D0%B8%D1%82%D0%B0%D0%B9%E2%80%9C", "text": "Ние отдавна знаем, че обществена телевизия е частна. Тя е партийна телевизия. Политиците си измиха ръцете отдавна от радиото и телевизията. Решиха да изберат свои представители. И да кажат: Ами те така са решили. Три световно неизвестни журналистки избраха Емил Кошлуков за шеф на БНТ. Това са хора в кюпа. Това каза Лумен Леонидов пред Люба Кулезич по Евроком.     Не искам да ги обезценявам, но най-малкото са хора без характер. Те са неразличими за обществото. Бетина Жотева  е най-известна. Като гледам как се върти и изсмуква от пръстите си аргументи, но мотивите им са добре разиграни. И с  избора на Вяра Анкова за шеф на БНТ беше поръчка. Няма какво да се лъжем. Добре го изиграха за публиката, която нищо не разбира. Слагаш Коко Каменаров. Как, защо? Не стигнаха годините в биографията на Кошлуков и сложиха Каменаров. И когато се навършиха годините за Кошлуков да заеме поста, махнаха Каменаров. Защо скриха, че Кошлуков е бил 1 г. в телевизия „Атака“?  Много пари от бюджета на БНР се дадоха на БНТ. Затова и няма апетити към радиото. Политическите неща са много добри. Започнали са да спират някои хора от ефир.  Като се махнат рекламите, ще отидат при официалните частници. Свърши бунтарството. БНТ няма да реагират. Като в оня виц: „Прави това и не питай“. През годините много калинки дойдоха. Телевизията не е онази телевизия. Дойдоха много послушници.  Нека да покажем, че има луди хора. Дори да си подаде оставката Кошлуков, ще дойде друг.", "date": "2019.07.11", "title": "В БНТ е като в оня виц: „Прави това и не питай“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/397753-%D1%80%D0%B0%D0%B4%D0%B5%D0%B2-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-f-16-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D0%BE%D0%BC%D0%B8%D0%BD%D0%B0%D1%86%D0%B8%D1%8F-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BC%D0%BE%D1%82%D0%B8%D0%B2%D0%B8-%D0%BD%D0%B0%D0%B4-%D0%BE%D0%BF%D0%B5%D1%80%D0%B0%D1%82%D0%B8%D0%B2%D0%BD%D0%B8-%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82%D0%B8", "text": "Президентът коментира пред журналисти одобрения днес от правителството доклад за покупка на изтребители F-16 за българските Военновъздушни сили. \"Моята позиция е ясна отдавна, от самото начало на този процес - правителството е длъжно да осигури оперативните способности и техническата поддръжка на този самолет така, както те бяха разработени от Министерството на отбраната, приети от Министерски съвет и утвърдени от Народното събрание\", заяви Румен Радев в отговор на въпрос, съобщиха от неговия прессекретариат.     Държавният глава изтъкна, че към момента има  чувствително разминаване с първоначално заложените от страната ни параметри  и способности. \"Налице е тотална доминация на политическите мотиви над оперативните способности, а условията за техническа поддръжка на този самолет, които се отлагат във времето и ще се оскъпяват значително, могат да обезсмислят проекта\", каза още той, като подчерта, че цената е свалена, но само на 700 млн. без ДДС над първоначалния проект. Запитан дали обявената цена от  1.256 млрд. долара  е твърде висока за покупката на 8 изтребителя, президентът отговори, че това зависи от включеното в тази цена. \"Ако вътре има всичко необходимо така, както е разработено и изпратено от нас в искането за предоставяне на оферта и така, както беше публикувано от американското правителство с всички пакети и пълни способности - цената е приемлива, но ако ги няма тези неща - проектът губи смисъл\", заяви държавният глава.   И обобщи:   \"Разбирам ентусиазма, че нещо ще стане, но няма място за ентусиазъм. Очаквам да има много прагматичен подход към този проект\".     Радев коментира и решението на управляващите  да отменят машинното гласуване за местните и парламентарните избори . Вчера от ГЕРБ, \"Обединени патриоти\" и \"Воля\" внесоха предложение за такива промени в Изборния кодекс с мотив - сериозните опасения от ЦИК и \"Информационно обслужване\", че кметските избори може да се опорочат и провалят заради неблагонадеждния вот с машини.   \"Демокрацията и възможността всеки гражданин да изрази свободно своя вот, без да бъде манипулиран, нямат цена. Не машините са виновни, а ниската ефективност на администрацията - и по отношение на подготовка и цена на обществени поръчки, и по отношение на организация на използване на машините\", заяви по този повод държавният глава, цитиран от БТА. Той каза, че е крайно нелепо да се дават непрекъснато за пример другите европейски държави, в които са се отказали от машинното гласуване, особено Холандия.   \"Когато нашата изборна администрация и власти постигнат такъв нисък процент на недействителни бюлетини и когато осигурят условия да няма манипулация на изборите, както е в тези държави - тогава, да, аз съм съгласен да махнем машинното гласуване\", аргументира се Радев. По думите му това е удар и по сънародниците ни зад граница, които очакват все повече да бъде чуван и техният глас, а всъщност отказът от машинното гласува отдалечава и електронното дистанционно гласуване. Според президента най-вече буди тревога наложилата се практика няколко месеца преди всички избори да се прави ремонт на закона, което \"затвърждава убеждението, че тук има някаква цел\".     Румен Радев говори пред медиите в БАН, където участва в отбелязването на 80-тата годишнина от рождението на проф. Марко Семов. Държавният глава връчи едноименната награда на научната институция за приноса й за развитието на духовния живот на нацията и по повод 150-тата годишнина от нейното основаване.    ", "date": "2019.07.11", "title": "Радев за сделката за F-16: Тотална доминация на политически мотиви над оперативни способности"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/397749-%D1%80%D0%B0%D0%B6%D0%B4%D0%B0%D0%B9%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5%D0%B3%D0%B0-%D0%B0-%D0%BF%D0%BE%D1%81%D0%BB%D0%B5", "text": "\"Чашка С без силикон\"- това е един от слоганите на кампания за насърчаване на раждаемостта. И така ще накарат младите българки да раждат повече деца? Репортаж на Й. Елми за истинските проблеми на българските родители.         \"Бащинството те прави много по-привлекателен\", \"Майка ти ще се зарадва повече на внуче, отколкото на нов тиган\", \"Селфитата с деца събират повече лайкове\": това са само три от посланията на най-новата кампания за насърчаване на раждаемостта в България. Защо в страната постоянно се появяват \"спасители на нацията\", предлагащи лесни решения на демографския проблем, базиращи се на собствените им, често повърхностни, разбирания? И на първо място: има ли повод за паника? Спадът в коефициента на раждаемост в България започва през 1970-те години. Евростат обаче използва различен индикатор, за да отчете дали жените са склонни да имат деца - тотален коефициент на плодовитост. Както обяснява Явор Алексиев от Института за пазарна икономика, този индикатор показва колко деца средно може да се очаква да роди всяка една жена в рамките на своя фертилен период (между 15 и 49 години). \"Стойността му за България по последни данни е 1,56 деца на жена, а това е в унисон със средното за еврозоната и малко по-ниско от средното за ЕС като цяло\", добавя Алексиев. Тоест: на източния фронт нищо ново.  Какви са проблемите на българските родители? Защо тогава темата се експлоатира толкова силно от определени кръгове в българското общество? Вероятно защото предизвиква силни емоции и по този начин прикрива други проблеми, чието решаване зависи от сериозни реформи. \"В България неблагоприятните демографски тенденции се дължат на външната миграция, а не на липсата на семейства с деца\", подчертава Явор Алексиев. Той добавя, че проблемите, заради които много българи бягат в чужбина, са същите онези, с които са принудени да живеят повечето родители, избрали да създадат семейство в България.     \"Затруднява ме липсата на адекватен транспорт и инфраструктура, пригодени за майки с колички, за майки с малки деца; липсата на достъп до доста институции, чиято работа е именно насочена към децата; липсата на пригодени детски площадки за малки, прохождащи деца\", споделя 25-годишната Пламена Берберова от София. Тя е майка на едно дете и смята, че още от момента на раждането в България родителите се сблъскват с липсата на подкрепа, както и с липсата на здравна просвета за първите дни и седмици с новороденото у дома. Много млади родители изтъкват като основен проблем именно такива \"битовизми\". Пламена казва, че липсата на достатъчно ясли и детски градини е \"колосален проблем\". Александър Кръстев го потвърждава. Той е създател на най-големия портал за насърчаване на четенето в България \"Аз чета”, а отскоро и баща. \"Живеем в доста луксозен квартал, където на места няма елементарни условия за отглеждане на деца. Няма място в ясла, няма място в детска градина. И това е реалността за много голяма част от съгражданите ни, без значение в коя част на града живеят или какво е финансовото им състояние. Дори и частни градини няма достатъчно. А освен това много хора не могат да си позволят финансово да пращат децата си на частна ясла.\" \"Дете не се гледа само с пари, но това е една неделима част\", допълва Кристина Домозетова, майка на две деца, която взриви социалните мрежи със своя протест срещу новата кампания за насърчаване на раждаемостта и нейните плакати. \"Ако на 25 току-що излизаш от университета и забременееш, дори да се възползваш от двете години майчинство, то е 90% от брутната ти заплата за последните две години. В случай, че не си работил - това не съществува. Трябва да се откажем от романтизирането на майчинството и да говорим с факти.\" Кристина смята, че институциите, социалните политики на държавата и обществото не оказват достатъчно съдействие на младите семейства. Пламена споделя мнението ѝ. \"Отглеждам дете с 380 лв. на месец. Винаги бих заменила тази втора година майчинство с яслена грижа\", казва младата майка. \"Хората, които организират кампании за раждаемостта, са добре осигурени от финансова гледна точка, но след първата година от майчинството българската държава дава 380 лв. за дете. Хората могат сами да преценят за какво стигат тези пари\", допълва Александър Кръстев.  Като причина да останат в България повечето родители изтъкват своята социална среда - приятелите и семейството. Но това са и хората, на които младите българи разчитат за помощ в отглеждането на дете. \"Хората масово нямат доверие дори в самата детска градина. А би трябвало именно обществените заведения да са коректив на потенциални лоши или недотам добри домашни условия - независимо дали става дума за грамотност, социални умения или самото физическо и психическо здраве на децата\", смята Мария Змийчарова от София, преводач и майка на две деца. \"Не може единствената ни работеща институция, на която да разчитаме, да е бабата\", казва и Кристина Домозетова. \"Здравеопазване и образование, това са основните неща\", продължава Кристина. \"Да имаш дете невинаги изкарва най-доброто от теб, много често е обратното. Това са едни невероятни нерви и ти си сам в това начинание. Но трябва да знаеш, че когато напрежението дойде в повече, има едни елементарни институции, към които да се обърнеш.\" Тя припомня за скорошен случай, в който мъж в Габрово хвърли детето си от мост, както и за системните случаи на домашно насилие и насилие над деца, които не са били разследвани. На този фон Кристина смята, че кампании като гореописаната, са \"лицемерие\". \"Аз също събирам много лайкове, когато си пусна снимка с децата. Но като заключа телефона, те продължават да плачат, продължават да искат нещо от мен, да костват психически, финансови и физически усилия, наред с това, че са най-голямото ми богатство. Не е лесно.\" Нужни са дъблоки реформи, не смехотворни кампании \"Създаването на живот, въпреки всички репродуктивни проблеми на доста хора по света и у нас, е най-малката и най-лесната част. Родителството започва след това\", казва Димитър Станев, който е баща на едно дете и живее в Бургас.  Проблемите на българските родители няма да се решат с помощта на масови кръщенета и випове, които да купуват памперси за бебетата им в продължение на година - все инициативи, предлагани от насърчаващи раждаемостта кампании. Предизвикателствата пред родителите са сериозни и изискват също толкова сериозни действия. Коренните промени обаче дълбоко биха смутили държавните структури в настоящия им вид. От плоското отношение към дълбоки дефицити се раждат шарени картинки, но рядко - здрави общества в дългосрочен план. Шареното радва за кратко. После остава сивата реалност, която рано или късно се стоварва с цялата си тежест върху всички ни.", "date": "2019.07.11", "title": "Раждайте в България сега! А после?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/397750-%D0%B7%D0%B0%D0%BC%D0%B5%D0%BD%D0%B5%D1%82%D0%B5-%E2%80%9E%D1%86%D0%B8%D0%BA%E2%80%9C-%D1%81%D1%8A%D1%81-%E2%80%9D%D1%81%D0%B5%D0%BC%E2%80%9D-%D0%B8%D0%BB%D0%B8-%D0%BF%D1%8A%D0%BA-%D1%81-%E2%80%9D%D0%BA%D0%B7%D0%BA%E2%80%9D,-%D0%B8%D0%BB%D0%B8-%D0%BF%D1%8A%D0%BA-%D1%81-%E2%80%9D%D0%BA%D0%BE%D0%BD%D0%BF%D0%B8%E2%80%9D-%E2%80%93-%D0%BF%D0%B0%D0%BA-%D0%B2%D1%81%D0%B8%D1%87%D0%BA%D0%BE-%D1%89%D0%B5-%D0%B5-%D1%82%D0%BE%D1%87%D0%BD%D0%BE", "text": "След като чух, че ГЕРБ, Обединени патриоти, ВОЛЯ и ДПС ще отменят машинното гласуване за местни и парламентарни избори, веднага ми изникна в съзнанието парчето „Имам човек“. Защо ли? Ще се опитам да ви обясня. В едно от новите си „неправилни“ рап парчета „Имам човек“, Ицо Хазарта пак „вади мъдрец“: „Имам човек във НАП и ми дреме на гъза,  имам човек във КАТ и повече нема да ходя да се редя. Имаме човек и тука, имаме човек и там,  имаме и нещо друго – „Аре, бегай, бе наркоман“!“ ГЕРБ мотивираха решението си за отмяна на машинното гласуване с доклад и анализ на ЦИК, „който е изключително тревожен по отношение на машинното гласуване“.  Машинното гласуване е скъпо, несигурно и може да провали местните избори – накратко това казва ЦИК. Разбира се, има си обяснение защо е скъпо. Скъпо е, защото ЦИК предпочита да взима машините под наем, вместо да ги купи веднъж завинаги. ЦИК наема машините за трети път. И всеки път плаща все повече пари за наем на една машина. За евровота бяха дадени цели 9 млн.лв. за наем на 3000 машини. Еми, скъпо е, нали?! За какво са ви, бе уважаеми гласоподаватели? Колко си е сигурно с хартиената бюлетина – там няма грешка! И е евтино. А защо ЦИК трябва да купи машините веднъж завинаги? Защото, според Изборния кодекс от, забележете - 2014 г., по закон машинно гласуване трябваше да има във всички секции на парламентарните избори през 2017 г. Имаше ли машини във всички секции през 2017? Не. Нарушен ли беше законът? Да. Освен това, само преди няколко месеца, същите тия депутати, които сега искат да отменят машинното гласуване, приеха машините от 3000 на евровота да станат 6000 на местните избори. Ще има ли 6000 машини наесен? Не. Ще бъде ли нарушен прясно приетият сегашен закон? Да. Днес ни убеждават, че машинното гласуване е несигурно, че с повсеместното му въвеждане ще настане „катастрофа“. За кого е несигурно, за кого е катастрофа? Вездесъщият професор Михаил Константинов упорито твърди, че машинният вот се хаква лесно с помощта на някакви „щракалки“. Аз пък упорито смятам, че „щракалките“ са в СИК, РИК, ЦИК и „Информационно обслужване“. И щракат така, че „нещо да не се обърка“. Щракаха и в правилната посока на последните евроизбори. Щракаха така, че машинното гласуване да бъде саботирано. Обществената поръчка за машините беше обявена в последния възможен момент, машините бяха доставени в секциите часове преди вота, а нивото на подготовка на секционните избирателни комисии за работа с машините беше изключително ниско. На всичкото отгоре – волно или неволно - случайните хора, които правят изборите в България, саботираха машинното гласуване на евровота, като загубиха близо 40% от преференциите, подадени чрез машинното гласуване. Нещо, което трябва да е ужасен скандал във всяка нормална страна.  Съвсем на заден план остава фактът, че ЦИК не осъществява адекватна информационна кампания за машинното гласуване. Сега. А помните ли кога трябваше да гласуваме електронно за първи път? По закон, а и според волята на близо 2 милиона души, изразена на референдум през 2015 г., това трябваше да се случи на евроизборите тази година. Гласувахме ли електронно през май? Не. Нарушен ли беше законът? Да. Отлагането на електронното гласуване от депутатите пак се случи с помощта на ЦИК – пак с доклади и анализи, пак със саботиране. И сега се връщам към рапа на Ицо Хазарта. Ясно е - партиите не искат честни избори, не искат нещо, което е извън контрола им. И днес – с желанието си да отменят машинното гласуване, те ни казват следното: „Имам човек във ЦИК и ми дреме на гъза, имам човек във СИК* и повече нема да ходя да се редя, имаме човек и тука, имаме човек и там, дреме ми за тебе, павиан.“ А сега заменете „ЦИК“ със \"СЕМ\" или пък с \"КЗК\", или пък с \"КОНПИ\" – пак всичко ще е точно.  ", "date": "2019.07.11", "title": "Заменете „ЦИК“ със ”СЕМ” или пък с ”КЗК”, или пък с ”КОНПИ” – пак всичко ще е точно"}
{"url": "http://www.classa.bg/%D1%81%D0%B2%D1%8F%D1%82/item/397743-%D0%B2%D1%8A%D0%BB%D0%BD%D0%B0-%D0%BE%D1%82-%D0%BE%D1%81%D1%82%D0%B0%D0%B2%D0%BA%D0%B8-%D0%B2-%D0%B3%D1%8A%D1%80%D1%86%D0%B8%D1%8F", "text": "Заминават си ръководителите на държавната телевизия ЕРТ и на държавната информационна агенция АНА-МПА в Гърция Янис Псилос и Михалис Псилос Ръководителите на държавната телевизия ЕРТ и на държавната информационна агенция АНА-МПА в Гърция Янис Псилос и Михалис Псилос подадоха оставка пред новия министър и говорител на премиера Кириакос Мицотакис - Стелиос Пецас.  Това е станало през вчерашния ден - по-малко от 24 часа след поемането на властта от страна на Мицотакис, предава Канал 3.  Началникът на полицията на Гърция Аристидис Андрикопулос също подаде оставка по искане на министъра за гражданска защита Михалис Хрисохоидис, съобщава МИА.  В държава, в която владее правото, няма място за партийни интереси в нито една област на държавната администрация, заяви министърът.  Той съобщи, че е поискал оставката на ръководството на гръцката полиция, след като медиите публикуваха снимки, от които става видно, че директорът на полицията присъства на предизборни митинги на СИРИЗА.  Последната снимка е от централния митинг на партията непосредствено преди изборите за Европейски парламент през май, на който Андрикопулос е заедно с министри от тогавашното правителство.    ", "date": "2019.07.11", "title": "Вълна от оставки в Гърция"}
{"url": "http://www.classa.bg/%D1%81%D0%B2%D1%8F%D1%82/item/397744-%D0%BC%D0%B5%D1%80%D0%BA%D0%B5%D0%BB-%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%B8%D1%81%D1%82%D1%8A%D0%BF", "text": "Германският канцлер Ангела Меркел получи трети пристъп на публично събитие в рамките на последния месец, съобщи Би Би Си. \r\n Този път Меркел се разтрепери на среща с премиера на Финландия Анти Рине в Берлин, като пристъпът продължи над една минута. \r\n След случилото се тя обяви, че е много добре и няма нужда от притеснение.  \r\n Правителствен говорител пък посочи, че Меркел ще продължи срещите си според предварителния план.  \r\n 64-годишната Меркел беше забелязана да трепери неконтролируемо на срещата с украинския президент Володимир Зеленски. Тогава тя обясни, че причината е дехидратация.  \r\n Същото се случи и по време на церемония в Берлин осем дни по-късно.  \r\n Пристъпите доведоха до притеснения за здравословното състояние на германския канцлер, но тя и екипът ѝ многократно ги отхвърлиха.  \r\n Това е четвъртият мандат на Меркел като канцлер - тя е на поста от 2005 г. Миналата година тя обяви решението си да напусне политиката след края на настоящия мандат през 2021 г. \r\n      ", "date": "2019.07.11", "title": "Меркел отново получи пристъп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397745-%D1%81%D0%B2-%D0%B2%D0%B5%D0%BB%D0%B8%D0%BA%D0%BE%D0%BC%D1%8A%D1%87%D0%B5%D0%BD%D0%B8%D1%86%D0%B0-%D0%B5%D0%B2%D1%84%D0%B8%D0%BC%D0%B8%D1%8F-%D0%B2%D1%81%D0%B5%D1%85%D0%B2%D0%B0%D0%BB%D0%BD%D0%B0", "text": "  Св. Евфимия се чества на 16 септември, когато пострадала, а на 11 юли се възспоменава чудотворството на нейните свети мощи. То било проявено във време на ІV вселенски събор в Халкидон. Тоя събор бил свикан при император Маркиан и императрица Пулхерия в 451 г. Повод за свикването му дала ереста на александрийския патриарх Диоскор и на цариградския архимандрит Евфихий. Тези еретици лъжливо учели, че Иисус Христос не е имал две природи - божествена и човешка, а само една - божествена.     На събора най-много се проявил цариградския патриарх Анатолий и йерусалимския патриарх Ювеналий. Спорове и доказателствата и от двете страни не довеждали до никакъв край. Тогава патриарх Анатолий предложил - и православни, и еретици да напишат поотделно своето вероизповедание и двете да ги поставят в ковчега, в който били мощите на света Евфтимия. На това се съгласили всички. Двете вероизповедания били написани и поставени върху мощите на великомъченицата. Ковчегът бил затворен и с царски печат запечатан, а още и военна стража била поставена. Тогава всички прекарали три дни в пост и молитва. Когато на четвъртия ден отворили ковчега, всички видели, че православното изповедание стои в дясната ръка на светицата, а еретическото - под нейните нозе. Така с Божия сила спорът бил решен в полза на православните.", "date": "2019.07.11", "title": "Св. великомъченица Евфимия Всехвална"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397746-11-%D1%8E%D0%BB%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "На днешната дата през 1346 г. Карл IV е избран за император на Свещената Римска империя.    През 1733 г. е осветена катедралната църква на Санкт Петербург, известна като Петропавловски събор - най-високата сграда в града (122,5 м).    През 1829 г. по време на Руско-турска война (1828-1829) руски отряди овладяват Месемврия (днес Несебър) и Анхиало (днес Поморие).    През 1884 г. е съставено десетото правителство на България, начело с Петко Каравелов.    През 1890 г. в Япония се провеждат за първи път избори.    През 1919 г. в Холандия е въведен 8-часов работен ден.    През 1921 г. след активната намеса на Червената армия Монголия става независима от Китай, като се създава Народна Република Монголия.    През 1950 г. Пакистан се присъединява към Международниян валутен фонд (МВФ) и Световната банка.    През 1960 г. публикуван е романът „Да убиеш присмехулник\" на американската писателка Харпър Ли, в който става дума за расовата несправедливост.    През 1971 г. се е състояла премиерата на рок операта „Исус Христос суперзвезда\" от Андрю Лойд Уебър.    През 1979 г. космическата станция „Скайлаб\" се завръща на Земята.    През 1987 г. според ООН населението на Земята преминава границата от 5 млрд. души.    През 1995 г. армията на босненските сърби завзема мюсюлманския анклав Сребреница. Падането на Сребреница стана непосредствен повод за военната операция срещу Република Сръбска.    През 2001 г. американската компания за моментни фотоапарати „Полароид\" обявява банкрут, след като не успява да разработи цифров фотоапарат за моментни снимки и губи пазари.    През 2006 г. Microsoft прекратява поддръжката на Windows 98 и Windows Me.    През 2006 г. за 11 минути седем бомби избухват в жп влакове в предградията на Мумбай, Индия, при което са убити 209 души, а 700 са ранени.    ", "date": "2019.07.11", "title": "11 юли, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397747-%D0%BF%D0%BB%D0%B0%D1%89%D0%B0%D0%BC%D0%B5-9-075-527-%D0%B5%D0%B2%D1%80%D0%BE-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F", "text": "Пренасочиха допълнително 1 906 834 лв. към бюджета на Министерството на външните работи за 2019 г.  за плащания към Механизма за бежанците в Турция, съобщи News.bg.     Средствата ще бъдат изплатени на три вноски. Това е едно от решенията на днешното заседание на министрите от кабинета Борисов-3. Размерът на първия транш за 2016-2018 г. по Механизма е 3 млрд. евро, а  на втория — също 3 млрд. евро. Българският принос е 9 075 527 евро за целия период, или 0,15% от сумата.  След влизането в сила на Механизма миграционният натиск на границата между Република България и Република Турция е намалял значително, уверяват от МС", "date": "2019.07.11", "title": "Плащаме 9 075 527 евро за бежанците в Турция"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/397748-%D0%BF%D1%83%D1%81%D0%BD%D0%B0%D1%85%D0%B0-%D0%BB%D0%B8-%D0%B2%D0%BE%D0%BB%D0%B5%D0%BD-%D0%BD%D0%B0-%D0%B2%D0%BE%D0%BB%D1%8F", "text": "Волен Сидеров без съмнение е майстор в смяната на посоката из коридорите на властта. Въпреки затихващите функции на \"Атака\" от години насам, той успяваше да вземе всеки по-остър завой, който би гарантирал продължаване на политическия живот на партията му. Този път обаче собствените му коалиционни партньори го обърнаха към вратата. Течението вече не работи в полза на Сидеров и ако нещата продължат в тази насока, ще му е нужен по-солиден клон, за който да се хване, за да не се стигне до удавянето на \"Атака\". Позицията на председател на парламентарната група (ПГ) на \"Обединени патриоти\" (ОП) - утешителната награда за Сидеров, който единствен от лидерите на малката коалиция не получи вицепремиерски пост, му беше   след месеци на търкания с НФСБ и ВМРО. При това по начин, който оставя възможно най-горчив вкус в устата - без присъствието на нито един от собствените му депутати в гласуването. Да оставим настрани официално обявената причина, че така се \"оздравява\" ПГ на \"Обединени патриоти\" и че от месеци тя нямала \"реален организационен живот\". Отстраняването на Сидеров от поста е проява на сила от неговите партньори и препотвърждаване на това, което знаем още от самото създаване на \"Обединени патриоти\" – \"Атака\" е просто третото колело. А Красимир Каракачанов (ВМРО) и Валери Симеонов (НФСБ) вече са по-уверени, че могат и на две колела. Факторите да се стигне до този шамар са много. Поведението на Сидеров в медиите; премерените, но постоянни \"захапвания\" с партньорите му в малката коалиция на \"Обединени патриоти\" (ОП); нежеланието на Каракачанов вече да играе ролята на \"звероукротител\" и да помирява Сидеров и Симеонов всеки път, когато техните отношения преминат от фазата на трудна поносимост към оголването на зъби и ръмженето… Немалка роля изиграха и Европейските избори в края на май. Противостоящите си цели в различните партийни централи в ОП доведоха до това трите партии да се явят самостоятелно на изборите. Случи се това, което Сидеров вероятно искаше да избегне - евровотът, една ориентировъчна картина за нагласите в обществото, оголи жестоката истина, че подкрепата за \"Атака\" в момента е най-малка (1,07%, 20 906 гласа).     Партията на Сидеров получи по-малко гласове от бившия районен кмет Десислава Иванчева, \"Път на младите\" и дори от независимия Минчо Куминев (всеки четящ, задал си въпроса \"кой е този?\", е още по-силен аргумент за тежкото поражение на партията на Сидеров). От своя страна ВМРО на Красимир Каракачанов със своите 7,36% (143 830 гласа) се сдоби с нова увереност, която да й позволи претенциите за \"първа сред равни\" в малката коалиция. Валери Симеонов (НФСБ) тихо и кротко се примири със своя собствен неуспех (1,15%, 22 421 гласа). Сидеров обаче не успя да задържи устата си затворена. След месеци на пререкания с НФСБ, той реши да изостри тона и срещу ВМРО, определяйки резултата им на евроизборите за измама. А това се оказа грешка. М атематиката ги събра, математиката ще ги раздели. Сега Сидеров се представя като разочарования родител, а според него Каракачанов и Симеонов са бунтуващите се тийнейджъри. Бунтуващи се срещу това, което по думите му той е създал. Отношение, което едва ли ще му спечели обратно симпатиите на коалиционните му партньори. Не е изключено \"Атака\" да напуснат \"Обединени патриоти\". Във вариант 1 те ще продължат да подкрепят кабинета \"Борисов 3\". Все пак, колкото и абсурдно да звучи, Сидеров по-често има критики към партньорите си в малката коалиция, с които заедно се е явил на избори, отколкото към партньора ГЕРБ в голямата, към когото през годините неколкократно е променял своите нагласи - от явни обиди до размяна на усмивки и прегръдки. Вариант 2 е \"Атака\" да мине в опозиция. В момента мнозинството на управляващите (ГЕРБ с 95 депутати, ОП с 27) се крепи и на седемте депутати на Сидеров, но това не е проблем, който подкрепата на \"Воля\" да не може да реши. Волен Сидеров и преди (2013 г.) е обвинявал ГЕРБ в опити за купуване на депутати от \"Атака\". Най-много да се стигне дотам, че отново да прибегне до тези обвинения... По-големият въпрос е какво ще се случи по-нататък със Сидеров, след като най-накрая успя да отблъсне и обедини срещу себе си Симеонов и Каракачанов. \"Атака\" отдавна разчита на системи, за да не предаде партията богу дух с оглед на всички трусове - от \"златния пръст\" през 180-градусовото завъртане спрямо Борисов. Партията, която даде началото на националистическата вълна в българската политика, продължава да се слива с периферията на нишата, която сама разкри. Гласовете намаляват, призивите за минимални европейски заплати и пенсии не работят, липсват и възможности за нови коалиционни партньори с потенциал, които да дадат надежда за влизане в следващия парламент. Спасението като че ли се крие в изостряне на тона и връщането на доверието на по-крайните избиратели с изказвания и мероприятия по техен вкус. Сидеров вече започна да опипва почвата в тази насока с предложената от него дискусия \"за\" или \"против\" абортите – една взривоопасна тема, която предизвиква ожесточени обществени спорове в няколко държави по света. Острото противопоставяне в обществото е това, от което \"Атака\" може да спечели. А какво по-разделящо от позицията спрямо Русия? Вариант е партията дори по-открито да се опита да спечели от русофилските настроения в страната, заемайки още по-явни про-Кремълски позиции. Едно е сигурно - решението не се крие в барабанния акомпанимент на Гери-Никол. Извън ОП (и евентуално голямата коалиция) \"Атака\" вече няма нужда да пази поведение. Волен ще е пуснат на воля, а историята ни учи, че това е ситуация с непредвидими последици. Не е изключено скоро да видим онази по-агресивна страна на \"Атака\", при която преди се е стигало дори до физически сблъсъци, в търсене на тъй цененото ефирно време.", "date": "2019.07.11", "title": "Пуснаха ли Волен на воля"}
{"url": "http://www.classa.bg/%D1%81%D0%B2%D1%8F%D1%82/item/397741-%D0%BD%D0%B0%D0%BF%D0%B0%D0%B4%D0%BA%D0%B8-%D0%BC%D0%B5%D0%B6%D0%B4%D1%83-%D0%BB%D0%BE%D0%BD%D0%B4%D0%BE%D0%BD-%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD", "text": "Лондон критикува Доналд Тръмп, след като американският президент каза, че посланика на кралството в САЩ е „много тъп човек“, а премиера Тереза Мей е „глупава“, пише Би Би Си. „Приятелите си говорят честно и аз ще направя така“, каза външният министър и кандидат за премиер на Великобритания Джереми Хънт.     „Тези коментари са погрешни и неуважителни към нашия премиер и нашата страна“, каза Хънт. Доналд Тръмп направи коментарите, след като в медиите изтекоха дипломатически писма, които посланика на Великобритания в Лондон е изпращал до правителството като анализ на политическата ситуация. В тях посланик Ким Дарък пише, че правителството на Доналд Тръмп е „непохватно и нелепо“, а самият президент „излъчва несигурност“. Доналд Тръмп отговори на публикациите в медиите, като обиди сър Дарък, а за Тереза Мей каза, че не е последвала съвета му за Brexit, а поела по „свой, глупав път“. Джереми Хънт каза, че ако бъде избран за премиер, ще остави Ким Дарък на поста посланик в САЩ. След заплахата на Доналд Тръмп, че „повече няма да работи“ с Дарък, американския Държавен департамент пусна обръщение, че „ще продължава да работи с всеки акредитиран дипломат, докато не получи наставления от Белия дом или президента.“  ", "date": "2019.07.11", "title": "Нападки между Лондон и Вашингтон"}
{"url": "http://www.classa.bg/%D1%81%D0%B2%D1%8F%D1%82/item/397742-%D0%B7%D0%B5%D0%BB%D0%B5%D0%BD-%D0%BA%D0%BE%D1%80%D0%B8%D0%B4%D0%BE%D1%80-%D0%B7%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BF%D1%80%D0%B8-%D1%87%D0%B5%D1%80%D0%BD%D0%BE%D0%B1%D0%B8%D0%BB", "text": "Президентът на Украйна Володимир Зеленский подписа указ, който ще отвори забранената зона около АЕЦ Чернобил за туристи и изследователи. \"Днес подписах указ, който ще постави началото на превръщането на Зоната за отчуждение в една от точките на растеж за нова Украйна\", казва той. \"За начало ще създадем \"зелен коридор\" за туристи и ще премахнем предпоставките за дребна корупция. Повече няма да има огромни опашки на контролно-пропускателните пунктове, няма да има внезапни откази за допускане, за които хората разбират едва когато пристигнат до КПП-то\", каза още той.     Указът на Зеленский ще отмени и забраната за снимане на клипове в Чернобилската зона. \"Забраната за видео и други подобни глупости повече няма да съществуват. Хайде най-после да престанем да отблъскваме посетителите и да направим от зоната за отчуждение бъдещ научен и туристически магнит. Да я превърнем в територия на свободата, която ще бъде един от символите на нова Украйна - без корупция, без глупави закони, с инвестиции и бъдеще\", каза още Володимир Зеленский. На 10 юли се състоя официалното предаване в експлоатация на новия защитен саркофаг над разрушения четвърти реактор на АЕЦ Чернобил. Съоръжението за 1,5 млрд. евро ще служи за минимум 100 години. 431 млн. евро от финансирането е осигурено от ЕС.", "date": "2019.07.11", "title": "\"Зелен коридор\" при Чернобил"}
{"url": "http://www.classa.bg/%D1%81%D0%B2%D1%8F%D1%82/item/397740-%D1%81%D0%BEmbat-18-%D0%BD%D0%B5%D0%BE%D0%BD%D0%B0%D1%86%D0%B8%D1%81%D1%82%D0%B8%D1%82%D0%B5", "text": "Името \"Combat 18\" съдържа тайно послание: Цифрата 18 символизира първата и осмата букви от латинската азбука - А и Х - т.е. Адолф Хитлер. Мнозина се питат защо тази неонацистка групировка още не е забранена в Германия.       Те се наричат Combat 18 - дясноекстремистка организация, около която напоследък много се разшумя. Особено след като се разбра, че основният заподозрян за убийството на   - Щефан Е. - е поддържал контакти с неонацистката групировка. Преди няколко дни нейният германски клон извърши нещо, което иначе прави рядко: публикува свое видео, на което мъж с маска, черни ръкавици и тъмно яке казва, че Германия е стигнала дотам, че всеки гражданин сам трябва да защитава себе си и своето семейство. \"Доверието на гражданите в политиката, правосъдието и медиите е напълно разрушено\", казва мъжът с електронно подправен глас.     Независимата антифашистка разследваща платформа Exif смята, че е разпознала мъжа от видеото: Робин Шмиман е един от ръководителите на Combat 18 в Германия. Той е лежал 8 години в затвора за убийството на мъж от тунизийски произход по време на обир, а докато е бил зад решетките е водил кореспонденция с Беате Чепе от неонацистката групировка \"Националсоциалистически нелегални\" (NSU). Кои са Combat 18? Появата на видеоклипа на Combat 18 е знак за това, че организацията се чувства поставена натясно, смятат експерти по въпросите на десния екстремизъм. Слeд убийството на Валтер Любке германското вътрешно министерство е поставено под силен натиск да забрани неонацистката групировка. В някои страни, например Канада, това отдавна вече е факт. Информациите за организационните структури на Combat 18 са доста оскъдни. Разследващата платформа Exif е успяла да идентифицира 50 членове на групата. Твърди се, че те образуват ядрото на организацията, около което се въртят и други склонни към насилие неонацисти. \"Те са въоръжени и очевидно се хвалят с това\", казва по техен адрес Аксел Залхайзер от Центъра за изследване на десния екстремизъм към Университета на град Йена. Той добавя, че в случая става въпрос по-скоро за група заговорници, която действа като мрежа, а не като отделна организация. Combat 18 е основана в началото на 1990-те години във Великобритания. Двете цифри в името ѝ отговарят на първата и осмата буква от латинската азбука: AH - инициалите на Адолф Хитлер. В средата на деветдесетте години групата поглъща друга неонацистка група - Blood and Honour, която също така е международна мрежа с разклонения в Германия, САЩ и още няколко други страни. Междувременно Combat 18 се е разраснала и в момента наброява най-малко 21 отделни нейни групировки, действащи в почти всички по цял свят, включително в Русия, САЩ, Бразилия и Чили. Всички те използват една и съща емблема: бял дракон на фона на националните цветове на съответната страна. Строга йерархия и призиви за въоръжена борба Combat 18 се отличава от другите неонацистки групировка по това, че призовава към въоръжена борба. Публикуван от Exif вътрешен правилник на организацията говори за това, че кандидатите да се присъединят към групировката трябва да преминат 6-месечен изпитателен срок, преди да бъдат приети за членове. Всеки един от тях плаща месечен членски внос от 15 евро и на събрания са длъжни да се явяват с точно установено облекло: тениска на Combat 18 или яке, черен панталон и черни обувки. Всеки член на групировката дава обет да пази тайна. Експертът, който участва в разследващата комисия за NSU в парламента на Северен Рейн-Вестфалия Хендрик Пулс - смята, че Combat 18 е активна основно в две области. От една страна ръководи т.нар. \"неонацистки музикален бизнес\" - организира рок-концерти, които същевременно са и масови прояви на организацията. А от друга страна тя се ангажира с концепция, която най-общо можем да наречем \"съпротива без лидер\".     \"Тази стратегия не залага на класическата рецепта за терористична организация със строга йерархия, в която има ръководство, което спуска заповедите, и хора, които извършват атентатите. По-скоро тук става въпрос за малки, самостоятелно действащи клетки, които оперират без да чакат заповеди и без да координират действията си с други\", посочва Пулс. Примамка за нацисти?   Тези клетки не поемат отговорност за нападенията си. \"Те не казват: ние бяхме тези, които …,\" а просто убиват мигранти, както това правеше групировката NSU\", допълва Залхайзер. Това е част от идеологията на Combat 18, междувременно превърнала се в синоним за десен екстремизъм, по думите на Пулс. Много от наблюдателите смятат, че Combat 18 е въоръженото крило на организацията Blood and Honour, която от 2000 година е забранена в Германия. От Exif допускат, че Combat 18 още не е забранена, защото използват организацията като примамка за други неонацисти. И още едно смело предположение правят от разследващата платформа - на всички нива в организацията, вкл. в нейното ръководство, са внедрени информатори, на които им плаща държавата. Сега германското вътрешно министерство очевидно се готви да забрани групировката. Министър Хорст Зеехофер ще проучва конституционните възможности за налагането на такава забрана. Според мнозина, това е трябвало да стане  още преди години.", "date": "2019.07.11", "title": "Соmbat 18: Неонацистите..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397733-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D0%BE%D1%89%D0%B5-%D0%BF%D0%BE-%D1%81%D1%8A%D0%B1%D0%BB%D0%B0%D0%B7%D0%BD%D0%B8%D1%82%D0%B5%D0%BB%D0%BD%D0%B0", "text": "Ако Ирина Шейк се чувства с разбито сърце след раздялата си с Брадли Купър, тя определено не го показва. Дори напротив, моделът не спира да качва снимки от различни работни ангажименти или пътувания, с което определено демонстрира колко добре се чувства.     Наскоро я видяхме в команията на нейни гей приятели по време на провелия се в Ню Йорк WorldPride, а малко след това Ирина публикува снимка в своя Instagram профил, на която изглежда не само много секси, но съдейки по изражението на лицето ѝ, и много щастлива.      Моделът препуска от един работен ангажимент към друг и очевидно кариерата ѝ се развива много успешно. Тя не само е на корицата на списанието dsection., но заедно с Джиджи Хадид и Джоан Смолс участва в рекламната кампания на Moschino за новата им колекция есен / зима на 2019 г., която прилича на драматична сапунка от 80-те години.      Трите момичета са се хванали за косите и то не в преносен смисъл. Няма съмнение, че Ирина гледа да запълни всяка своя свободна минута и несъмнено държи феновете си в течение на това как се развива животът ѝ след раздялата с Брадли Купър.  ", "date": "2019.07.11", "title": "Ирина Шейк още по-съблазнителна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397734-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-11-%D1%8E%D0%BB%D0%B8", "text": "ОВЕН ( 21 март - 20 април ) Ще се нуждаете от изключителна издръжливост, особено ако трябва да работите до вечерта. Не унивайте, а търсете подкрепа от колеги. Ако за тях сте истински професионалист, тогава и помощта им ще бъде ефективна. Трябва да се пазите от настинки, не стойте на течение. В противен случай, просто ще се разболеете. ТЕЛЕЦ ( 21 април - 21 май )  Очаквайте труден ден, когато всички ще се отвръщат, няма да ви слушат и няма да искат да вникнат в проблемите ви. Но това е съвсем разбираемо. Както се държите с хората, така и те се отнасят към вас. Възможни са стресови ситуации, свързани със семейството и децата. Трябва да бъдете по-строги към себе си и да не се отпускате. БЛИЗНАЦИ ( 22 май - 21 Юни ) Трябва да направите генерално почистване. Но, не на дома, а на хората около себе си. Ако сред вашите \"другари\" има неискрени и лицемерни личности, тогава е по-добре да се сбогувате с тях. Вредните навици, трябва да изоставите веднъж завинаги. Разбира се, няма да може да го направите изведнъж, но най-важното е да започнете борбата. Вярвайте, че ще излезете победител.   РАК ( 22 юни - 23 юли ) Днес е възможен, някакъв критичен момент в работата. Това може да бъде съкращение, намаляване на заплатата или отмяна на премия. Накратко, не очаквайте нищо благоприятно от този ден. Каквото и да става, ще бъде неочаквано. В любовните дела, имате всичко, за което сте мечтали. Време е да помислите за семейство, деца и собствено жилище. ЛЪВ ( 24 юли - 23 август ) Трябва да свалите розовите очила и да погледнете на света по-реалистично. Спрете да строите илюзии, хванете се за работа. В любовта, сте не само творци, но също така и добри играчи. Ако станете по-инициативни, то няма да има човек, който да ви остави. Едно пътуване извън града, ще ви зареди със сила и изпълни с нови впечатления. ДЕВА ( 24-ти август - 23 септември ) Днес ще имате, много амбициозни планове за деня, но трябва да сте много уверени, за да реализирате поне половината от тях. Енергията ви значително ще е намалена, така че не прекалявайте. Благоприятно ще се развиват отношенията с шефове, към които ще имате лични искания. Искате да вземете отпуск? Пишете заявление. ВЕЗНИ( 24 септември - 23 октомври) Ще трябва сами да се заемете с голям проект. Но парите, които ще получите, ще бъдат много. Естествено, такъв стимул ще ви изпълни с невероятна упоритост и желание да покажете талантите си на максимум. С парите бъдете икономични, отделяйте за “черни дни”. При общуването с роднини, не преигравайте с думите.   СКОРПИОН ( 24 октомври - 22 Ноември ) Очаква ви натоварен ден, в който ще трябва да се разкъсвате между активни разговори, пътувания и работни дела. Ако решите да отидете някъде с личния си автомобил, проверете изправността му. Добре е да започнете да учите, да подобрявате уменията си и да създавате нови контакти. Семейните трябва да се пазят от конфликти, бъдете по-отстъпчиви.   СТРЕЛЕЦ ( 23 Ноември - 21 Декември ) Трябва да се изолирате, от нови запознанства и ненужни срещи. Малко вероятно е всичко това да ви достави удоволствие или донесе крепко приятелство. Опитайте се да укрепите връзките, които вече сте създали. Влюбените трябва да решат, дали да направят следващата стъпка -към официален брак. Вечерта са възможни, много изненади. КОЗИРОГ (22 Декември - 20 януари ) Не е препоръчително днес да купувате или продавате нещо. Можете да продадете не изгодно, а също и да попаднете в ръцете на измамници. По пътя, бъдете внимателни, видимостта ще е лоша. Здравословното ви състояние ще изисква не само грижи, но и лечение на хронични заболявания. Инвестициите в личен бизнес, ще са благоприятни и ще дадат резултати.  ВОДОЛЕЙ ( 21 януари -  19  февруари ) Очаква ви проблематичен ден. Докато елиминирате един проблем, друг ще се появи веднага. Какво е това - лош късмет или нежелание да промените нещо? Ако се държите за миналото, то със сигурност ще се върне. Но вече с огромен товар, от който ще е трудно да се отървете. Успешно ще се развиват пътувания, до други градове.   РИБИ ( 20 февруари - 20 март ) Заемете се, с интелектуална дейност. И не казвайте, че сте уморени, имало е и по-трудни дни в живота ви. Добра новина ще получите от човек, с когото се познавате още от деца. Възможно е пътищата ви, отново да се преплетат. Трябва да се откажете от хазартни игри, както и да се абстрахирате от всичко, което „краде” вашата енергия.", "date": "2019.07.11", "title": "Дневен хороскоп 11 юли"}
{"url": "http://www.classa.bg/%D1%81%D0%B2%D1%8F%D1%82/item/397735-%D1%81%D1%80%D0%B5%D0%B1%D1%80%D0%B5%D0%BD%D0%B8%D1%86%D0%B0-%D0%B2-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%B3%D1%80%D0%BE%D0%B1%D0%BE%D0%B2%D0%B5", "text": "Часовник, анцуг и половин ботуш. Това е всичко, което е останало от Адил Сулич, убит преди 24 години по време на геноцида в Сребреница. Вещите му са открити до останки от човешка ръка. Сестрата на Адил - Нура Бегович - ще го погребе на 11 юли в мемориалния център „Сребреница\" в Потокари, където почиват жертвите на кланетата от босненските сръбски сили през 1995 г. Майката на Нура и Адил е починала през 2009 г., без да доживее откриването на тленните останки на своя 39-годишен безследно изчезнал син.     Останките на около 1000 жертви на геноцида все още са разпръснати в гробове в периферията на Сребреница, считат от Института по изчезналите лица от Босна и Херцеговина. Телата им са били погребани, после ексхумирани и прехвърляни с камиони и механични екскаватори до няколко ‘вторични' и дори ‘третични' масови гробове, всеки от тях все по-надалеч от мястото, където първоначално са били погребани. Следователят от Института по изчезналите лица Садик Селимович е изгубил няколко членове на семейството си в геноцида. Посветил е последните години от живота си в търсене и откриване на тленните останки на тези жертви, докато продължава мисията за идентифицирането на всички загинали в кланетата от 1995 г. Много от телата са били извадени от първия масов гроб в Глогова, който е край пътя между Кравица и Братунац. Повече от 1200 души са били разстреляни от босненски сръбски сили при масова екзекуция в хангар в земеделския кооператив в Кравица през юли 1995 г. Селимович обяснява, че Хагският трибунал е изискал ексхумация на масовия гроб в Глогова през 1999, 2000 и 2001 г., но тела са били открити и след това. Той смята, че в района може да бъдат намерени още тленни човешки останки. Масовият гроб в Глогова е открит с помощта на сателитни снимки, правени от САЩ, обяснява Селимович. Телата са били транспортирани оттам до поне 16 места за препогребване, открити до този момент. Систематични опити за прикриване на телата Хагският трибунал, босненският върховен съд и правосъдната система на Сърбия и Хърватия до момента са осъдили 47 души на общо над 700 години затвор, плюс четири доживотни присъди - за геноцид и други престъпления, извършени след превземането на Сребреница. При процесите е било установено, че от 13 юли 1995 г. нататък, над 7000 босненци са били задържани и екзекутирани на различни места. Първото масово клане се е случило в Кравица, което е било последвано от убийства в Рочевич, Козлук, Пилица и Бранево. След убийствата телата са били хвърлени в първични масови гробове - операция, в която е участвал инженерният взвод от бригада \"Зворник\" на босненската сръбска армия. Операцията за прикриване на престъпленията е продължила между 1 август и 1 ноември 1995 г. Хагският трибунал е констатирал, че \"са предприети организирани и изчерпателни усилия за прикриване на екзекуциите чрез ексхумация на телата от първични масови гробове и препогребването им във вторични гробове\". Телата са били транспортирани от Глогова до Зелени Жадар, Ясенова, Залуже, Пусмуличи и Блечева през ноември и декември 1995. Камионите с трупове е трябвало да преминат през Братунац и Сребреница и да карат десетки километри до Зелени Жадар, на повече от 50 км от Кравица. \"Зелени Жадар е вторичен масов гроб, където са били погребвани телата, ексхумирани от първичния масов гроб в Глогова. По пътя към Ясенова, около Лесковик, има още пет масови гроба, които сме ексхумирали. Всички те произлизат от първичния гроб в Глогова, което показва, че са го правили систематично и организирано,\" коментира Селимович. Идентифицирането на първоизточника е било възможно благодарение на намирането на бяла смес от камъни край телата. На база тази находка и показания на свидетели, разследващите са определили, че телата от първичните масови гробове са били временно държани в предвоенна каменоделна, преди да бъдат пренесени във вторичния масов гроб. \"Когато са ги товарили отново на камиони, са взели от този бял материал, и той е ясно видим. Във всеки от гробовете, съдържащ тела, прехвърлени от Глогова, е намерена поне частица от нещо от Кравица. На база това стигнахме до извода, че това са прехвърляни вторични гробове,\" казва Селимович. Някои от телата са били прехвърлени от Зелени Жадар, след като наводнение от местен поток е разкрило част от гроба, и са били преместени в предвоенно сметище в Залуже. За да стигнат до Залуже от Зелени Жадар, разлагащите се тела е трябвало да бъдат транспортирани през центъра на Сребреница. В 60-70% от случаите части от телата на едни и същи хора са намирани на две или три места от прехвърлените гробове, казва Селимович. \"Когато са прехвърляли първичния гроб с механични екскаватори, телата вече са се разлагали. Това не е можело да се направи ръчно, изисквало е голяма механизация - изравяне, погребване, докарване на камиони; направено е по този начин. Това е едно от най-логичните обяснения,\" казва той. ‘Никога няма да спра да търся' Следователят, който издирва гробове на жертви от повече от 21 години, се опасява, че става все по-трудно да се намира информация за оставащите неоткрити масови гробове. \"Не мога да повярвам, че толкова много хора са участвали в тези операции, но толкова малко са готови да споделят къде са гробовете. За Бога, просто кажете къде са заровени хората, за да могат да бъдат предадени на семействата им тленните останки и да бъдат погребани,\" настоява той. Тленните останки, открити в някои от вторичните и третичните масови гробове, са по-добре запазени от тези в първичните масови гробове. В някои случаи, екзекуторите са изливали вар и киселина върху телата, за да прикрият следите си. Междувременно роднините на безследно изчезналите жертви от Сребреница се надяват, че ще намерят поне част от останките им, така че най-накрая да могат да ги погребат. \"Ако няма гроб, хората ще казват, че никога не е съществувал,\" споделя Хаджра Катич, която търси останките на сина си Нихад през последните 24 години. Садик Селимович си е поставил за цел да върне покоя на тези семейства, \"докато все още съм в добро психическо и физическо състояние\". За него самия има и дълбоко личен елемент в продължаването на издирването. Докато търси скрити масови гробове, той издирва и останките на собствените си роднини. Той е изгубил трима братя, баща си, братовчед си, двама зетьове и тъста си по време на геноцида. \"Независимо колко дълго ще продължи този процес, ще продължавам, и няма да спирам да работя върху това, дори след като се пенсионирам,\" зарича се той.  ", "date": "2019.07.11", "title": "Сребреница: В търсене на масовите гробове"}
{"url": "http://www.classa.bg/%D1%81%D0%B2%D1%8F%D1%82/item/397736-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B0%D0%B4%D0%BC%D0%B8%D1%80%D0%B0%D0%BB-%D1%81%D1%8A%D0%BE%D0%B1%D1%89%D0%B8-%D0%B7%D0%B0-%D1%80%D1%83%D1%81%D0%BA%D0%B8-%D0%B2%D0%BE%D0%B9%D1%81%D0%BA%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0", "text": "Според него руски военнослужещи и технически персонал поддържат „руската техника“ Шефът на Южното командване във въоръжените сили на САЩ – адмирал Крейг Фолър, смята, че във Венецуела се намират стотици руски военнослужещи, предава ТАСС. Според адмирала те поддържат „работоспособността на руската военна техника“ и поддържат режима на Мадуро. На 9 юли адмиралът беше изслушан на съвещанието на един от подкомитетите в комитета по въоръжените сили в Конгреса на САЩ. В края на юни руското посолство във Венецуела на страницата си във Фейсбук съобщи, че руските военни техници, които работят във Венецуела, са излетели от Каракас за Москва на самолет Ил-62. Както се отбелязва в съобщението, руските специалисти се „намирали във Венецуела последните три месеца, оказвайки техническа помощ, предоставена от Русия по договорите във военно-техническата сфера…“.      – се посочва в съобщението. В последните години Русия и Венецуела сключиха договори във военно-техническата сфера на стойност 11 милиарда долара. Венецуела купи мобилни системи за ПВО със среден и голям радиус на действие, 100 хиляди автомата „Калашников“ – АК-103, изтребители, вертолети и танкове. На 3 юни американският вестник The Wall Street Journal съобщи, че Русия е отзовала ключовите си съветници по отбраната във Венецуела и там почти не са останали руски военни съветници. Преди това, през май, държавният секретар на САЩ – Майкъл Помпео, обвини Русия в нахлуване във Венецуела. Той твърди, че руснаците във венецуелските структури за сигурност „са стотици, ако не и повече“…    ", "date": "2019.07.11", "title": "Американски адмирал съобщи за руски войски във Венецуела"}
{"url": "http://www.classa.bg/%D1%81%D0%B2%D1%8F%D1%82/item/397737-%D0%BA%D0%BE%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B0%D0%BA%D1%86%D0%B8%D0%B8-%D0%BF%D0%B5%D1%87%D0%B5%D0%BB%D1%8F%D1%82-%D0%BE%D1%82-%D0%BE%D0%BF%D0%B0%D1%81%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "„Пазарът ни хвърли трудна топка във вторник, тъй като инвеститорите избягваха сигурните дефанзивни акции, дори след като Wall Street получи важни доказателства, че глобалната икономика буксува”, коментира пазарният анализатор Джим Креймър за CNBC. BASF, гигантския немски производител, свързан с полупроводниците, автомобилите, пестицидите и потребителските продукти, разкри в понеделник, че може да се наложи да свие с 30% годишната си прогноза за печалбата. Компанията отдава евентуалната ревизия на слабите продажби на автомобили и търговската война между САЩ и Китай. Според Креймър слабите перспективи през BASF са „нещо значимо”.  „Сега вече имаме истинско основание да сме разтревожени. Макар че Федералният резерв смята, че бизнесът е силен заради страхотния доклад за заетостта от миналия петък, лошите прогнози на BASF сочат, че глобалната икономика може би е в по-лошо състояние”, посочва Креймър.     Когато индустриалните компании започват да се препъват, паричните мениджъри обикновено влагат средствата си в безопасния сектор на потребителските стоки, защото той се представя добре, дори когато икономиката се забавя. Креймър обаче е изненадан да види как се понижиха акциите на PepsiCo (-0,6%), която оповести  във вторник сутринта и запази финансовите си прогнози.  „Внезапно загубихме любимото си убежище. Парите се насочиха към технологичните компании с бърз растеж, които нямат нужда от силна икономика. Тези компании се занимават с това да правят другите бизнеси по-производителни чрез облачни услуги или анализ на данни и ще се справят добре при спад”, изтъква анализаторът.  „Парите се насочиха към акции на компании от областта на киберсигурността като Fortinet, Palo Alto Network и Okta”, отбелязва Креймър.  „За мен изглежда, че голяма част от бичето настроение към сектора произтича от анализаторите, които следят CrowdStrike, новата публична компания за киберсигурност, базирана в облака”, казва той. Компаниите за осъществяване на разплащания също получиха пазарна подкрепа, включително Square, PayPal и Wex. „Акциите от сектора на полупроводниците бяха разпродадени напоследък, но инвеститорите показаха положителни нагласи към AMD, Western Digital и Micron Analog Devices”, констатира Креймър. Анализаторът също посочи дефанзивни акции от технологичния и медицинско-технологичния сектори като L3harris, Technologies Edwards Lifesciences. Той отбеляза и ръстa от 3 долара за акция при Facebook.  „Изводът: Когато инвеститорите започнат да се тревожат за глобалната икономика парите или потичат към сигурните акции от потребителския сектор, или към турбо акциите със силен растеж, които могат да устоят на спад”, завършва Креймър. „Днес спечелиха акциите на растежа. Утре? Кой знае”.    ", "date": "2019.07.11", "title": "Кои американски акции печелят от опасенията за глобалната икономика?"}
{"url": "http://www.classa.bg/%D1%81%D0%B2%D1%8F%D1%82/item/397738-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F%D1%82-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%82%D0%B5-%D0%BF%D0%BE-%D0%BF%D1%80%D0%B5%D0%B4%D0%BF%D0%B0%D0%B7%D0%BB%D0%B8%D0%B2%D0%B8-%D0%B8-%D1%81%D0%B4%D1%8A%D1%80%D0%B6%D0%B0%D0%BD%D0%B8", "text": "Гневът на Доналд Тръмп след публикуването на дипломатическа кореспонденция на британския посланик във Вашингтон илюстрира рискованото положение, в което се намират дипломатите. Тази професия, предполагаща използването на протоколен цивилизован език, стана потенциално взривоопасна в ерата на изтичането на информация в интернет. Американският президент нарече вчера недипломатично посланик Ким Дарък „надут глупак“. Според съдържанието на телеграмата, разкрито в събота от в. „Мейл он сънди“, британският посланик, макар и представител на правителство, ухажващо старателно американския милиардер, за да запази „специалната връзка“ между Вашингтон и Лондон, описва Тръмп като „нестабилен“ и „некомпетентен“.     Дипломатите полагат усилия да се усмихват учтиво, да демонстрират такт и известна емоционална стабилност, когато представляват страните си в чужбина. Но същевременно изпълняват и по-дискретна мисия: изготвят откровени и неразкрасени доклади за своите правителства. Най-сензационните разкрития от кухнята на дипломатическия занаят бяха направени при публикуването през 2010 г. от сайта „Уикилийкс“ на 250 000 телеграми на американски дипломати, разкриващи техните мнения за чуждестранни лидери. Според Брет Бруън, бивш американски дипломат от правителството на Барак Обама, инцидентът с Дарък ще има последици за начина, по който дипломатите работят. „Ще видим как все повече посланици и дипломати сдържат критичните си коментари в телефонни разговори и видеоконферентни връзки. Последните – извършвани по сигурни канали – досега не са били хаквани“, обясни той. Според Бруън, ръководещ консултантска фирма, Доналд Тръмп, който като че ли е вярвал на приятелските чувства към него от страна на британците, опънали в негова чест червен килим по време на държавната му визита миналия месец, се е сблъскал със суровата дипломатическа действителност. „Страните и посланиците правят през повечето време нещата, които са в техен интерес и ще ви кажат всичко, което е необходимо да ви кажат, за да си спечелят вашето доверие и подкрепа“, заяви той. Дипломатическите телеграми са наследство на европейската дипломация от времето, когато пратениците, пътуващи от един кралски двор в друг, са запечатвали съобщенията в дипломатически куфари. Тези куфари все още са защитени от международното право и САЩ използват все още стотина куриери за доставяне на поверителна и строго секретна информация. Изобретяването на минаващите по дъното на морето кабели довежда до създаването на дипломатическите „кабелограми“. В Държавния департамент на САЩ, както и в много страни, писането на тези съобщения постепенно се превърна в изкуство, което се преподава на начинаещи дипломати, които знаят, че една интересна и уместна бележка може да им помогне да се издигнат в йерархията. Някои от телеграмите, публикувани от „Уикилийкс“, предизвикаха и комплименти за литературните си качества, които техните автори не са очаквали. Например написаното от помощника на посланика на САЩ в Москва, който сравнява Дмитрий Медведев, тогавашния президент на Русия, с помощника на Батман, Робин, по отношение на Владимир Путин. Сред най-тежките ответни действия, свързани със световния скандал, Еквадор – който по-късно даде подслон на основателя на „Уикилийкс“ Джулиан Асандж – изгони тогавашния посланик на САЩ заради кабелограми, според които началникът на националната полиция е участвал в незаконни дейности. Неловкото положение, предизвикано от тези гръмки разкрития, постави някои дипломати в непоносима ситуация. Американският посланик в Мексико се оттегли след публикуването на телеграми, в които той поставя под съмнение ангажимента на армията да се бори с наркокартелите. Американският пратеник в Либия напусна страната след забележки за увлечението на Муамар Кадафи по „руса“ и „сладострастна“ украинска медицинска сестра. Държавният секретар на САЩ Хилари Клинтън се опита да сведе до минимум последиците от тези изтичания, които за Доналд Тръмп заемат съвсем друго измерение десетилетие по-късно. „Трябва да видите какво ние говорим за вас“, й доверил, според нея, чуждестранен лидер.  ", "date": "2019.07.11", "title": "Интернет скандалите ще направят дипломатите по-предпазливи и сдържани"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397730-%D0%BA%D0%B0%D1%80%D0%B0%D0%BC%D0%B0%D0%B7%D0%BE%D0%B2-%D1%81%D1%8A%D1%81-%D1%81%D1%80%D0%B0%D0%BC%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5", "text": "Звездата от хитовия крими сериал \"Дяволското гърло\" Владо Карамазов изненада много феновете си с брутално признание. На актьора, който неведнъж е признавал, че има достатъчно самочувствие в актива си, този път направо му се иска да потъне вдън земя от срам.     , които, разбира се, предизвикаха небивало вълнение. На тях 40-годишният актьор е неузнаваем - с дълга руса коса и доста различно излъчване от това, което има днес. Не това обаче, се оказа големият проблем на Карамазов, който едва сега осъзнава колко заблуден е бил някога, когато си е мислел, че в този вид е голяма работа.     Признанието, което направи сега Владо Карамазов, е много неочаквано. Неговото истинско име, както добре знаем, е Владимир Александров. Тъй като обаче, фамилията му преди години му се струвала твърде обикновена, още преди да пробие в киното и театъра, той решил да използва някой по-запомнящ се псевдоним, пише \"Уикенд\". „Споделих, че ми е много скучна фамилията, че Владимир Александров е егати баналната работа. Точно тогава четях \"Братя Карамазови\" и че много ми харесва. И Лилия Абаджиева се е впечатлила явно от изказванията и ми предложи спонтанно да стана Карамазов. Казах й:     \"Ти луда ли си?\" И така ситуацията отмина. Преди един спектакъл видях плакат, на който тя ме беше написала като Владимир Карамазов. Така си и остана до ден-днешен. Но честно казано, не ми харесва. Смятам, че е глупаво. Нещо прекалено е. И всъщност, ако тръгна да си сменям с някакъв псевдоним фамилията, нямаше да бъде Карамазов. Щеше да е може би нещо по-семпло, не толкова претенциозно. Та това е страшна тъпотия! Като се замисля сега, чак срам ме хваща... Но не можеш да се кръстиш на един герой. Не е нормално. Все едно да чета \"Алиса в страната на чудесата\" и да се кръстя Владимир Алиса. Някаква такава глупост... Детско, наивно и твърде безотговорно ми се струва\", признава днес актьорът.      Любопитна подробност е, че участията му на родна сцена започнали още в трети курс, докато бил студент в НАТФИЗ. По това време, за да се прехранва, Владо заработвал като модел в агенцията на Дим Дуков \"X-Ground\". Може би тогава тръгат слуховете за сексуалната му ориентация. Някои твърдят, че Дуков бил доста хлътнал по красивия Владимир и купонясвал с него до зори в столичните гей вертепи. Разбира се, той яростно отрича да е прекрачвал границата на професионалните взаимоотошения.  Звездният час на актьора удари след участието му като водещ в екстремното риалити \"Сървайвър\". От онзи момент нататък вече го знаят и кучетата по улиците.", "date": "2019.07.11", "title": "Карамазов със срамно признание"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397731-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BC%D0%BE%D0%B4%D0%B0", "text": "Щом дойде лятото и температурите се повишат с тях сякаш и страстите ескалират. Често пъти жените хвърлят не само задръжки, но и дрехи.     А с горещите температури навън доста знойни красавици решиха да заложат предимно на банските костюми.  Според нея мадамите вече се пекат топлес на плажа, а на гърдите им има доста странни неща.     И така – тенденцията, която завладя лято 2018 година, се нарича Франк. Или по-конкретно „блестящите гърди“, които тотално са приковали вниманието и на жените, и на мъжете.     Instagram вече е пълен с снимки на момичета с голи гърди. Всичко, което трябва да направите е да намажете гърдите си с блясък и поставете кристали върху по-специалните области.  Момичетата, които са в крак с времето, все повече радват окото на околните с голия си бюст, не само на снимки, но и на различни фестивали.  По този начин „брилянтните“ амазонки са наблюдавани на големи фестивали като Гластънбъри, Коачела и Burning Man. За първи път тази тенденция беше забелязана през 2017 година и сега тя все повече улавя сърцата на жените, а и на мъжете.  За да изглежда още по-зашеметяващо, момичетата не са ограничени в избора на „оформление“ на гърдите си – използват се кристали, бижута с велкро и дори фолио. Много хора измислят фантастични образи, покриващи с искри не само гърдите, но и други части на тялото, а някои смятат, че е достатъчно само да се покрият зърната.      Модни експерти смятат, че това лято „блестящите гърди“ ще се появяват много често. Ето защо, смелите момичета трябва да се запасяват с блясък и кристали, а мъжете трябва да посещават фестивали по-често.      - Изберете надежден производител на лепило, блясък и кристали (не искате те да се отлепят в неподходящ момент, нали?).  - Преди нанасяне на пайети, обезмаслете кожата. И нанесете боите върху висококачествен гел за коса.  - За по-добър блясък напръскайте гърдите си с лак за коса.  - Не бъдете дълго под парещото слънце. То е вредно за кожата, покрита с лепило и бои.  - Ако е възможно избягвайте дъжда.", "date": "2019.07.11", "title": "Шокираща мода"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397732-%D0%BC%D0%B0%D1%80%D0%B8%D1%8F-%D1%81%D0%B5-%D0%BF%D1%83%D1%81%D0%BD%D0%B0-%D0%B3%D0%BE%D0%BB%D0%B0", "text": "Фолкпевицата Мария е от представителките на жанра, които нямат нищо против да показват повече от необходимото. Миньончето до такава степен се е вживяла в ролята на чалга певица и сексимвол, че вече минава всякакви граници с голите си снимки.    Изпълнителката на \"Чувал ли си за такива\" напоследък залага все повече на еротичните фотосесии, отколкото на музикалната си кариера. Но последната й снимка в Инстаграм успя да шокира нейните почитатели. Майки се възмущават, че профилът на певицата се е превърнал в порно сайт, а голяма част от последователите й са малки деца.          Без свян Мария се пусна по еротично бельо. \"Тя може би дава такъв пример на дъщеря си, но ние нашите искаме да предпазим от тази вулгарност, която показва напоследък тя. Профилът й в социалните мрежи е заприличал на порно сайт или такъв за ВИП компаньонки. Тя е певица, много момичета й подражават. Такъв пример ли им дава\", възмущават се родители.", "date": "2019.07.11", "title": "Мария се пусна гола"}
