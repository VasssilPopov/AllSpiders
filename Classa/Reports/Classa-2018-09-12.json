{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387111-%D1%81%D1%8A%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%BE%D1%81%D1%82-%D0%B8-%D1%80%D0%B0%D0%B6%D0%B4%D0%B0%D0%B5%D0%BC%D0%BE%D1%81%D1%82", "text": "Ето какво прочетохме из ония дни в медиите:   . Тук има нещо смущаващо. Ако от една страна с повишаване на образоваността намалява раждаемостта, а от друга страна искаме да сме държава с образовано население, няма ли чисто математически да дойде оня момент, в който държавата ще се окаже без население? И ако искаме България да не остане без население, какво е очевидното решение? Да намалим образоваността. Така ли е? Коя политика да се приоритизира: на повишаване качеството на човешкия ресурс или на справяне с демографската криза? Образоваността е от ключово значение за съвременния свят. Необразованите са неконкурентоспособни, те не могат да си намерят работа, защото не познават новите технологии и новите трудови отношения. Бидейки необразовани и безработни, те тежат на социалната система и висят на кесиите на образованите. Обаче демографията също е много важна. Изчезваме! Стапяме се! Няма кой да работи, няма кой да брани територията и като нищо ще ни я вземат, както ни я взеха през 14 век. Да въведем нови стимули за поощряване на раждаемостта! Но ако е вярно, че образоваността намалява раждаемостта, то въвеждайки нови стимули в подкрепа на раждаемостта, ще стимулираме избирателно необразованите и ще произведем още повече необразовани и безработни в тежест на социалната система. И като остареем, от кого държавата ще взима пари, за да ни плаща пенсиите? Какво избираме: да сме що-годе голям народ и да оправдаем владичеството си над тази земя (на която нормално биха живели 50 млн. души), па макар и с известни отклонения от европеидния си генотип, или да останем шепа застаряващи интелектуалци, творци, художници и високо платени IT специалисти, които в един момент неминуемо ще започнат да внасят азиатци. Очевидно и двата варианта са кофти. Ами сега? Какво ще правим?! Няма решение! Има, как да няма. Дайте да видим най-напред какво преподава нашата образователна система, та да произведе оная образованост, дето от нея намалява раждаемостта и дето не я знаят необразованите. Защо циганите имат много деца? Защото не посещават училище, включително и часовете по сексуално възпитание, семейно планиране или както там им викат. В тези часове обучават младежите как да ползват презервативи и изобщо как да се предпазват от нежелана бременност. Обърнете внимание на ключовото словосъчетание:  НЕЖЕЛАНА БРЕМЕННОСТ . Ето, бременността е вече нещо лошо и от нея трябва да се пазим, защото е нежелана. Ама иначе вие си правете секс, мили деца, само гледайте да не забременявате!     За подобно отношение към секса допринася и т.нар. „джендър образование\", което се прокарва в нашите училища от съответните НПО още от 1997. Но и извън специализираните часове образователната система полага грижи за изграждането на здрав мироглед у младежта по репродуктивните въпроси. Като начало, изобщо не е нужно, драги младежи и девойки, да се венчавате: църковният брак е битовизъм и ако прибягваме към него, правим го единствено от патриотично чувство, от почит към традициите или просто за да не докачим дъртите. Добрата новина е, че гражданският брак също не е задължителен. Не можем ли да си живеем просто така? Можете, мили деца, как да не можете! Та това е ваше неотменимо право на себеизява! Бъдете себе си и живейте за мига! Що се отнася до бебетата, образованият човек гледа на тях много внимателно и много по-отговорно в сравнение с необразования, защото образования са го учили да планира всичко. Ще си позволи да има бебе едва тогава, когато е изградил кариера и е сигурен, че ще може да обезпечи бъдещия член на обществото с всичко необходимо. Така образованият човек пристъпва към правене на бебета на възраст, на която необразованият вече има внуци, но сега му е по-трудно да се размножи отколкото в младостта. Тогава образованият човек, забравил, че бременността е била нежелана през по-голямата част от живота му, тръгва по инвитро клиники и други щуротии, само и само да се репродуцира, а когато не успее - или остава сам на интелектуалната си висота, или осиновява дете, изхвърлено от някой необразован. Тревогата за планетата е друг важен елемент от семейното планиране и борбата с нежеланата бременност. Образователната система ни учи, че ресурсите са на изчерпване, докато човеците са ужасяващо много. Образованите хора са нравствени (защото са образовани) и ще предпочетат да се грижат за Майката Природа, отколкото да се плодят като зайци или като други необразовани същества. Не. Хората не раждат по-малко деца, защото са образовани, а защото са образовани точно по този начин, който в никакъв случай не е единствено възможният. Да спрем да учим децата, че е редно да правят секс от най-ранна възраст и без сериозни ангажименти помежду си, стига да не забременяват. Ако не спрем, ще ги възпитаме, че бременността е наистина нещо нежелано и че нейното насилствено прекратяване е израз на цивилизованост, на отговорност към обществото и грижа за природата. Да спрем да внушаваме на децата, че семейството е отживелица, която няма никакво значение за модерния човек. Така ще ги доведем до убеждението, че и създаването и възпитаването на деца също е нещо второстепенно, нещо, до което човек прибягва само от скука, когато вече съвсем няма с какво друго да се забавлява. Да спрем да говорим на децата, че сексуалността е някаква игра, в която всеки сам и съвсем безнаказано може да си избере каквато роля пожелае и после гордо да парадира с избора си пред целия свят. Да спрем да лъжем децата, че природата е по-важна от човека. Човекът е стопанин на природата и е длъжен да я пази, но не заради самата нея по принцип, а като свое обиталище и нещо, което не му принадлежи, но му е поверено. Да преосмислим изцяло образователната система. Да променим из основи нейния мироглед. Защото мирогледът се налага на учениците в преподаването на всеки един предмет. Да преосмислим из основи мнението си за т.нар. „семейно планиране\", „нежелана бременност\" и абортите. Да въведем задължително вероучение и то не някаква обща история на религиите по света, нито етнография на вярванията и обичаите по нашите земи, а православен катехизис. Знам, че като прочетат горното, мнозина „интелигентни, прогресивни и модерни\" агностици, атеисти, йогисти и дзен будисти ще изпищят от възмущение, но това е положението, любезни! Такова образование - такива резултати. Ако не искате друго образование, няма да имате и други резултати. И тогава наистина остават двата пътя: или да се отречем от образование и да започнем да се плодим по природните закони, или да се стопим и изчезнем в ореол от култура и грамотност. Освен това мисля, че Картаген трябва да бъде разрушен (преди да е изчезнал от само себе си поради прекалена образованост).", "date": "2018.09.12", "title": "Съотношението между образованост и раждаемост"}
{"url": "http://www.classa.bg/%D1%81%D0%B2%D1%8F%D1%82/item/387112-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D0%BE%D1%82-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%BF%D1%80%D0%B5%D0%B7-2018", "text": "Американският петрол   продължава да се търгува в диапазона от последните дни между 68 и 72 долара за барел и остава под върховете за годината достигнати в средата на юли – малко над 75 долара. „Американският петрол бе във възходящ тренд през първата половина 2018 g., до средата на юли, когато започна шофьорскияt сезон в САЩ. Имахме едно движение до 75 долара за барел, последвано от дъно в средата на август, в корелация с  ”, припомни Димитър Цонев, управител на Admiral Markets UK клон България. „Нашите очаквания в краткосрочен план са, че WTI ще се върне близо до върховете от месец май 72-73 долара, тъй като повечето трейдъри все още не са негативно настроени относно петрола въпреки отрицателните новини.” От Admiral Markets UK клон България очакват това рали да бъде последвано от понижение. „Първата причина за мечите настроения към петрола е забавянето на глобалната икономика и влошаването на ситуацията около развиващите се пазари”, смята Цонев като цитира Бразилия, ситуацията в Турция и очакванията за по-ниско потребление в Китай. Друга пречка пред ръста на цените на петрола е производството в САЩ, тъй като продукцията в щатите продължава да нараства. Най-вероятно докато петрола се задържа стабилно над 50 долара петролните производители в САЩ ще продължават да изпомпват възможно най-много.", "date": "2018.09.12", "title": "Какво да очакваме от цената на петрола през 2018?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387113-%D1%81%D0%BF%D0%B0%D0%B4-%D0%BD%D0%B0-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%B2-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5", "text": "Авторитетът на управляващите е разклатен, показват данните от последното изследване на агенция „Медиана\" за обществените политически нагласи, септември 2018. На практика всички представители на управляващите, без столичния кмет Йорданка Фандъкова, бележат сериозен спад в обществената си популярност. Най-сериозен е ударът върху премиера Бойко Борисов. За един месец той е загубил 6% от личния си рейтинг, следван от Волен Сидеров (- 5%); Томислав Дончев (- 5%); Цветан Цветанов (-3%). Спада и общата оценка на работата на кабинета. Тя вече е „Среден\" – 3.29. Само за три месеца хората, които считат, че е добре кабинетът да изкара пълен мандат са намалели с близо 10 процента – с 6% за последния месец, предаде БГНЕС. Към момента разликата между тези, които биха желали пълен мандат за правителството (37%) и желаещите то да си отиде предсрочно (29%) е само 8%. Намаляват се оптимистичните нагласи и се увеличава песимизмът по отношение на непосредственото бъдеще. Вероятно за тези настроения влияние оказват и очакванията за покачването на цените на енергоносителите в зимния период. На този фон не се наблюдава драстично разместване на електоралните нагласи. ГЕРБ губи един процент от електоралната си подкрепа, но все още води пред основния си политически опонент (БСП) с 3,5%. Кризата във властта от последния месец (и острите пререкания на Волен Сидеров и Валери Симеонов) най-сериозно е ударила Обединените патриоти. Те са загубили над 3% от електоралния си потенциал в рамките на месец. „Воля\" продължава постепенно да губи симпатизанти и вече е под 2%. Две партии успяват да изплуват над психологическата граница от 2% – „Демократична България\" и „АБВ\". Засега ДПС се утвърждава като трета политическа сила и не се наблюдава сериозно влияние на ДОСТ на Лютви Местан сред този електорат. Следва да се има предвид, че тази картина на относителна политическа стабилност би могло да се окаже твърде измамна. Над половината от избирателите (55%) заявяват, че е възможно да гласуват за засега хипотетичните, „Партия на Слави Трифонов\" и „Партия на Румен Радев\". Тези избиратели очевидно търсят политическа алтернатива вън от основните политически играчи и тяхното поведение при едни избори и непредвидимо. В този смисъл твърденията, че едни избори ще възпроизведат съществуващата в момента картина не почиват на познаването на обществено-политическите нагласи в обществото, коментират от „Медиана\". Ако парламентарните избори бяха сега за ГЕРБ биха гласували 23.6%, за БСП – 20.1%, за ДПС – 9.0%, за Обединени патриоти – 6.6%. АБВ би спечелила 2.2%, Демократична България – 2.0%, Воля – 1.8%. Въпреки че партията на Слави Трифонов не съществува, тя събира спонтанни симпатизанти от 4.6%.", "date": "2018.09.12", "title": "Спад на доверието в управляващите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387114-7-%D1%80%D1%8A%D1%81%D1%82-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE", "text": "Летният сезон се развива много успешно, вече започнахме подготовката за следващата година. За първите седем месеца на 2018 г. у нас са пребивавали над 5.2 милиона чужди туристи, което е близо 7 процента ръст спрямо същия период на миналата година. Това е заявила в Бургас министърът на туризма Николина Ангелкова, която е открила работна среща с контролните органи, туристическия бранш и местната власт преди края на сезона, съобщиха от пресцентъра на МТ. По думите на Ангелкова, въпреки дъждовете в началото на юли, над 2.8 милиона чужденци са посетили страната ни за периода юни-юли, което е ръст от 3.6 на сто. Над 1.3 млрд. евро са приходите от международния туризъм за първото шестмесечие на годината, което е 9.7 процента ръст спрямо същия период на 2017 г. Трета поредна година България отчита рекордни статистики в туризма, което според Ангелкова означава, че страната ни се утвърждава като дестинация с устойчив напредък. Ангелкова е цитирала и данни на Евростат, според които през май 2018 г. България е на второ място по ръст на нощувките от чужденци в местата за настаняване сред всички държави от ЕС спрямо същия месец на 2017 г. Първа е Хърватия с увеличение от 43 процента. По междинна оценка на Европейската туристическа комисия за първите няколко месеца на 2018 г. страната ни се представя много успешно на пазарите Великобритания и Франция. През юни 2018 г. България отчита над 3.1 млн. нощувки на чужденци в местата за настаняване, което е по-добре от Чехия, Швеция, Белгия, Полша, Норвегия, Унгария, Дания и др. България е отбелязана като една от най-бързо развиващите се туристически дестинации в ЕС. По предварителни данни за периода 2015-2017 г. страната ни е на първо място по ръст на нощувките от чужденци в местата за настаняване сред всички държави от общността, които са подали данни, е посочила министър Ангелкова. Тя е акцентирала и върху издигането на туризма като национален приоритет, формиращ над 11 процента от БВП.", "date": "2018.09.12", "title": "7%  ръст на туристите през лятото"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387115-%D0%B0%D0%BC%D0%B5%D1%80%D0%B8%D0%BA%D0%B0-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%89%D0%B5-%D0%BE%D1%82%D1%81%D1%82%D1%8A%D0%BF%D0%B8-%D0%BF%D1%80%D0%B5%D0%B4-%D1%82%D0%B8%D1%80%D0%B0%D0%BD%D0%B8%D1%8F%D1%82%D0%B0", "text": "Американският президент Доналд Тръмп и съпругата му Мелания почетоха паметта на жертвите на атентатите от 11 септември 2001-а в град Шанксвил в щата Пенсилвания, край който се разби един от четирите похитени пътнически самолета. Предполага се, че терористите са планирали да нанесат удар с похитения самолет срещу Белия дом или Конгреса, но пътниците се разбунтували и в крайна сметка той пада в поле край град Шанксвил. „Скърбим заедно за всяка майка и всеки баща, сестра и брат, син и дъщеря, които ни бяха отнети в кулите-близнаци, Пентагона и тук на това поле в Пенсилвания. Почитаме жертвата им като обещаваме никога да не се плашим от лицето на злото и да направим каквото трябва, за да опазим Америка сигурна\", заяви американският президент. Вицепрезидентът Майк Пенс отбеляза трагичната дата на церемония в Пентагона, където заяви, че страната никога няма да забрави случилото се преди 17 години и че страната трябва да остане бдителна в защитата на американската нация. Нюйоркчани се стекоха на мястото, на което се намираха кулите близнаци. По традиция на церемонията се прочетоха имената на близо 3000-те жертви на атентатите. Възпоменателната церемония започна с минута мълчание и звън на камбани в точния час и минута, когато първият похитен самолет се вряза в Северната кула на Световния търговски център. Посланието на американския президент от Шанксвил към света беше: „Америка никога няма да отстъпи пред тиранията. Като върховен главнокомандващ винаги правя всичко по силите си, за да предотвратя удар на терористите на американска земя.\"", "date": "2018.09.12", "title": "\"Америка никога не ще отстъпи пред тиранията\""}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/387116-%D0%BA%D0%B8%D1%82%D0%B0%D0%B9-%D1%82%D1%8A%D1%80%D1%81%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B0%D1%89", "text": "През следващата седмица Китай ще поиска от Световната търговска организация (СТО) разрешение да наложи санкции на Съединените щати заради неспазването от страна на Вашингтон на решение по спор за американски антидъмпингови мита, съобщава Ройтерс, визирайки информация за дневния ред на СТО и за насрочено заседание на важната международна институция. Искането вероятно ще доведе до години на по-нататъшни правни спорове между Пекин и Вашингтон относно самите санкции и техния размер. Трябва да се има предвид, че Китай започна този спор през 2013-а година, оплаквайки се от антидъмпинговите мита в САЩ за няколко индустрии, включително машини и електроника, лека промишленост, метали и минерали, чиято годишна експортна стойност е за 8,4 млрд. долара. През 2016-а година Пекин спечели този спор в СТО, като решението бе потвърдено при обжалване през миналата година. Делото се отнася до начина, по който Министерството на търговията на САЩ изчислява размера на „дъмпинга\" – китайският износ, чиято цена е подбита от американските стоки на американския пазар. Американският изчислителен метод, известен като „зануляване\", има за цел да повиши нивото на антидъмпинговите мита за вноса в САЩ за чуждестранни производители и беше многократно обявен за незаконен в редица търговски спорове, които бяха решавани в рамките на СТО. Именно поредицата от загубени дела дадоха основание на американския президент Доналд Тръмп да нападне Световната търговска организация и да настоява тя да се реформира. През миналата седмица дори обяви, че „САЩ могат да се оттеглят от СТО, ако организацията не се реформира\". През миналия месец Китай заяви пред СТО, че срокът за Съединените щати да изпълни взетото от организацията решение е изтекъл на 22-ри август. В тази връзка Световната търговска организация публикува във вторник своята програма, отнасящата се за срещи на нейния орган, отговарящ за уреждане на подобни търговски спорове. Според тази програма Китай е поискал от СТО на 21-ви септември да бъде разгледан въпросът за налагане на санкции спрямо САЩ. Информацията може да подсили опасенията за допълнителна ескалация на търговската война между САЩ и Китай.", "date": "2018.09.12", "title": "Китай търси подкрепа за санкции срещу САЩ"}
{"url": "http://www.classa.bg/%D1%81%D0%B2%D1%8F%D1%82/item/387107-%D1%8E%D0%BD%D0%BA%D0%B5%D1%80-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D1%80%D0%B5%D1%87-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%8A%D1%8E%D0%B7%D0%B0", "text": "Речта му пред Европарламента и дебата, който ще последва, са и последните преди европейските избори, които ще се проведат през май 2019 г. Председателят на Комисията   ще открие дебата в 10 часа българско време с изявление, представящо анализ на свършеното досега и очертаващо плановете до  . След това думата ще вземат депутатите, които ще изложат своята гледна точка за приоритетите на ЕС. Сред темите, засегнати миналата година, бяха плановете за обща отбрана, сигурността, миграцията, международната търговия, социалното равенство, укрепването на бюджета и процеса на вземане на решения в ЕС, отбелязва БНТ.", "date": "2018.09.12", "title": "Юнкер с последна реч за състоянието на Съюза"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387108-%D0%BC%D0%BE%D0%B6%D0%B5-%D0%BB%D0%B8-%D0%B4%D0%B0-%D1%81%D0%B5-%D0%BA%D0%BE%D0%BC%D0%BF%D0%B5%D0%BD%D1%81%D0%B8%D1%80%D0%B0%D1%82-%D0%BF%D0%BE-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%86%D0%B5%D0%BD%D0%B8-%D1%81-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5", "text": "Може ли да се компенсират по-високите цени с увеличение на заплатите от 10% в бюджетния сектор, което управляващите предвиждат, коментираха в сутрешния блок на Bulgaria ON AIR икономистът Георги Ганев и Ваня Григорова от КТ \"Подкрепа\".  \"Поскъпването на природния газ е следствие от голямото поскъпване на петрола на световните пазари. В България формулата за цената, която се плаща на \"Газпром\" е в зависимост от цената на петрола. Големият въпрос е, че тази година имаше огромна промяна в позицията на енергийния доставчик спрямо пазара в Европейския съюз\", заяви Георги Ганев. Той допълни още, че до момента страната ни, по необясними за него причини, не е направила никакви стъпки да бъде преразгледан начина на договаряне на цената и свалянето ѝ надолу. \"Полша и Словакия отдавна вече предприеха съответните стъпки. Въпреки поскъпването на петрола и природния газ там цените вероятно много по-малко ще се увеличат\", подчерта Георги Ганев.  \"След като отказахме да бъдем първи купувач на руския газ, а ще го прекупуваме от Турция, няма как цената му да не бъде и по-висока\", каза Ваня Григорова от КТ \"Подкрепа\".", "date": "2018.09.12", "title": "Може ли да се компенсират по-високите цени с увеличение на заплатите?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387109-%D1%81%D1%8A%D0%B4%D1%8A%D1%82-%D0%B2-%D0%BA%D0%B8%D0%BF%D1%8A%D1%80-%D0%BE%D0%B1%D1%8F%D0%B2%D1%8F%D0%B2%D0%B0-%E2%80%9E%D0%BE%D0%BB%D0%B8%D0%BC%D0%BF%D0%B8%D0%BA%E2%80%9D-%D0%B2-%D0%BD%D0%B5%D1%81%D1%8A%D1%81%D1%82%D0%BE%D1%8F%D1%82%D0%B5%D0%BB%D0%BD%D0%BE%D1%81%D1%82", "text": "За днес е насрочено заседанието на съдът в Кипър за обявяването в несъстоятелност на застрахователната компания „Олимпик”.   Под въпрос е дали процесът ще приключи с едно заседание, тъй като е възможно да има обжалване от страна на кредитори или собственици на компанията. След като се обяви несъстоятелността на дружеството съдът трябва да назначи постоянен ликвидатор. Той трябва да реши какво предстои от тук нататък, включително и какви са възможностите за покриване на загубите на ощетените застраховани.   В България около 200 хил. автомобила се оказаха с невалидни застраховки Гражданска отговорност, а още около 3000 собственици останаха без автокаско.  ", "date": "2018.09.12", "title": "Съдът в Кипър обявява „Олимпик” в несъстоятелност"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387110-%D0%B1%D1%8E%D0%B4%D0%B6%D0%B5%D1%82%D1%8A%D1%82,-%D0%BA%D0%BE%D0%B9%D1%82%D0%BE-%D0%BF%D1%8A%D0%BB%D0%BD%D0%B8%D0%BC-%D0%B2%D1%81%D0%B8%D1%87%D0%BA%D0%B8,-%D0%B0-%D0%B3%D0%BE-%D1%85%D0%B0%D1%80%D1%87%D0%B8-%D1%81%D0%B0%D0%BC%D0%BE-%D1%82%D0%BE%D0%B9", "text": "Държавният бюджет на България се управлява еднолично от министър-председателя Бойко Борисов и при трите негови правителства. Многобройни са примерите за извършвани ежедневно разходи, без да са предвидени и с дежурното обяснение, че се финансират от бюджетния излишък. При това вече не само финансовите експерти, но и политолози и всякакви други анализатори посочват, че бюджетният излишък е резултат не на повече приходи, а на манипулации при планирането и осъществяването на разходите. Формално имаме закони, които определят как да протича бюджетната процедура и как да се контролира изпълнението на бюджета. Законът за публичните финанси е в сила от 2014 г., като главното му предназначение е да определя правилата за харчене на събраните данъци. Нашият закон обаче е направен така, че позволява през годината да се извършват промени в разходите – от Министерския съвет, от министъра на финансите и дори от самите изпълнители по бюджета в отделните звена. Подобна практика е позната на всички страни, но проблемите при нас идват от прекалено широките възможности за промени в течение на годината. Одит на Сметната палата установи, че бюджетът за 2015 г. е бил променян 1243 пъти. Нещо повече, в края на 2015 г. в преходните разпоредби на проектобюджета за 2016 г. е включен параграф, в който се предлага законово изменение на държавния бюджет за 2015 г.! Няма друг такъв случай в цялата наша практика през последните двадесет години. Въпреки че прецедентът е отбелязан от Сметната палата, няма никакво действие от страна например на фискалния съвет или на друг държавен орган. И управляващите продължават да се разпореждат с общите пари по начин, който създава условия за разхищения и злоупотреби. Христоматиен пример е Държавната консолидационна компания (ДКК). Неотдавна Министерският съвет реши да предостави 500 милиона лева на ДКК, за да ремонтира язовирите в страната. Още в началото на 2018 г. същата компания получи (за дъщерното си дружество „Еко Антрацит“, бел. ред.) 120 млн. лева от бюджета, за да решава въпроси, свързани с екология, рекултивация и поддържане на хвостохранилища. Тук е мястото да припомним какво е ДКК и защо бе създадена. В управленската програма на ГЕРБ, огласена през пролетта на 2010 г., като мярка за „укрепване на фискалната позиция” е предвидено създаването на държавно дружество, в което ще се апортират държавните акции, останали след приватизацията на електроразпределителните предприятия. Така се появява ДКК – компания на подчинение на министъра на икономиката (тогава Трайчо Трайков). В мотивите е обяснено, че тези остатъчни акции ще бъдат приватизирани, но тъй като продавач ще е ДКК, парите няма да отидат в Сребърния пенсионен фонд (както се предвижда по Закона за приходите от раздържавяването), а ще останат в дружеството и то ще ги превежда в бюджета като дивиденти. Тъкмо това според тогавашните виждания на управляващите щяло да укрепи фискалната позиция на страната. Шумно се разяснява, че новото предприятие ще управлява всички миноритарни дялове и акции на Министерството на икономиката. Но през следващите години и особено по времето на министър Лукарски в ДКК се включват и цели държавни дружества – като „Кинтекс“ ЕАД и „Ел Би Булгарикум“ ЕАД. Първоначалната концепция за съществуване и работа на ДКК главоломно се променя. Обхватът на ДКК се разширява и когато начело на икономическото министерство застава Емил Караниколов, номиниран за поста от „Атака”. Междувременно в ДДК влиза и авиоремонтният завод „Авионамс“. Последното предоставяне на 500 млн. лв. бюджетни пари на ДКК ЕАД обаче е несравнимо с всичко сторено досега. Само с едно семпло решение на Министерския съвет половин милиард лева се прехвърлят в разпореждане на няколко души, които никой не познава. Не е ясно как ще се изразходва тази огромна сума, какъв ще е контролът и каква отговорност ще носят членовете на съвета на директорите на ДКК, които се отчитат само през министъра на икономиката. Според практиката на страните от ЕС подобни действия на правителството се анализират в специални доклади на фискалния съвет, като докладите са предназначени за широката общественост. И България вече си има фискален съвет, но анализ и доклад няма. ДКК далеч не е първият холдинг, през който преминават огромни суми, без никой да разбере къде и защо се харчат. Тази тъжна част от нашата най-нова стопанска история започна през 90-те години със създаването на Банковата консолидационна компания, която трябваше да осъществи приватизацията на банките в България. При закриването й БКК се отчете към държавния бюджет със скромната сума от 127 млн. лева. Нещо подобно се случи с държавната компания „Публични инфраструктурни проекти“, която усвои 240 млн. лева и после безславно бе закрита. Към групата на странните държавни холдинги може да причислим и БЕХ – Българския енергиен холдинг. Министър Емил Караниколов вместо да ограничи дейността на ДКК до първоначалната идея за управление на миноритарни дялове, разшири дейността й до предели, които няма как да не доведат до изтичане на обществени средства в изключително големи размери. Нека си припомним, че Караниколов разгърна широка и смущаваща дейност – предоставяне на залози от ДКК пред банка, на която пак той е „патронът” (Българската банка за развитие, бел. ред.), вземане на кредити от същата банка, сложни сделки със синдиците на КТБ около разправията с „Дунарит“ и др. Никой не е дал отчет пред обществото какви са резултатите за ДКК. Всички се питаме дали с язовири, хвостохранилища и рекултивация трябва да се занимават фирми, подопечни на Министерството на икономиката, а не министерствата на земеделието и на околната среда. Обяснения обаче няма – нито от правителството, нито от Фискалния съвет, нито от другаде. Което засилва притесненията, че безотговорното харчене на общите пари няма да спре. Годишните приходи и разходи на всяка демократична държава се определят ежегодно чрез Закон за държавния бюджет. И у нас, както и във всяка демократична страна, са създадени многобройни контролни органи. Във всяко ведомство с бюджет над определен праг съществуват вътрешен одитор и инспекторат, които трябва да следят всеки лев да се изразходва според Закона за бюджета. В края на годината финансовият отчет на всяко министерство, агенция, съвет или друг орган се преглежда от одитори на Сметната палата. Палатата от своя страна е задължена да се произнася ежегодно как се изпълнява Законът за държавния бюджет, като изготвя и доклад върху отчета за изпълнението му. Този доклад, както и самият отчет за изпълнението на бюджета трябва да се приемат от Народното събрание. От няколко години в системата за контрол е включен и Фискален съвет, чиито членове са избрани от Народното събрание. Главната му задача е да се грижи за прозрачното и ефективно извършване на разходите. За съжаление, досега Фискалният съвет е доста пасивен. Народното събрание от години не включва в своята работа обсъждане на годишните отчети за изпълнение на държавния бюджет. Нищо не се чува и от вътрешните одитори по отношение на изпълнението на бюджета в отделните министерства. Казано накратко – контролните системи за защита на обществения интерес не работят пълноценно.  ", "date": "2018.09.12", "title": "Бюджетът, който пълним всички, а го харчи само Той"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387106-%D0%BB%D0%B5%D0%B2%D0%B8%D1%82%D0%B5-%D0%B8-%D0%B4%D0%B5%D1%81%D0%BD%D0%B8%D1%82%D0%B5-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D0%B4%D0%B0-%D1%82%D1%80%D0%BE%D0%B2%D1%8F%D1%82-%D0%B7%D0%B5%D0%BC%D1%8F%D1%82%D0%B0-%D0%B8-%D0%B4%D1%83%D1%88%D0%B8%D1%82%D0%B5-%D0%BD%D0%B8-%D1%81-%D0%B3%D0%BE%D0%B2%D0%B5%D0%B4%D0%B0%D1%80%D1%81%D0%BA%D0%B0%D1%82%D0%B0-%D1%81%D0%B8-%D0%BF%D0%B0%D1%82%D0%B5%D1%82%D0%B8%D0%BA%D0%B0", "text": "Политическият конфликт е в сублимната си фаза. Картите са раздадени, парите и баницата – разделени. Има, обаче, няколко проблема! Най-големият е, че премиерът ни е професионален политически изнудвач. Няма политик, олигарх, магистрат, кмет, администратор, милиционер или собственик на медия, който да не му е в ръцете. Буквално. Искаш даден пост или богатство – само срещу подготвена за теб папка при шефа. Бесило, на което сам риташ бъчвата под краката си, ако врагът на шефа те изкуши и те мотивира да не си послушен. Следващият проблем е невидимата власт на ъндърграунда, който е бижу в короната на партиеца-каморист и настоящ управник. Дистанционното управление на този сегмент е изцяло в Банкя! Всички знаете, пък и политици и магистрати знаят, че който вдигне глава или свидетелства за престъпления, умира. Как ще се случи е въпрос на време и отиграна престъпна технология. Непреодолим остава проблемът с отмъстителността на боса. Той е добър, но и справедлив. Даващ живот, но и отнемащ диханието. Сляп за своеволията ти, но и всевиждащ, когато се наложи. Истински мафиотски бос. Неговата дума е над всеки закон. В тази мъртва хватка няма никаква политика. Руска рулетка, при която винаги някой умира. Шефът знае, че и неговият ред е неизбежен, но играе. Такива са правилата и той неведнъж ги е казвал в ефир. Неговият ефир. Разумът е духовна привилегия. Красивият ум ще продължи да дразни войнстващата посредственост. Парите и близостта до властта, ще продължат да бъдат кич на негодниците. Левите и десните комунисти ще продължат да тровят земята и душите ни с говедарската си патетика. Дуел на честта няма има. Невъзможен е. Не защото престъпната и зависима политическа класа има нужда от прост народ, а защото простият народ има нужда от своите политически отрепки. Без тях и без тяхната посредственост ще лъсне истината, че сме се превърнали в обикновени негодници…  ", "date": "2018.09.12", "title": "Левите и десните комунисти ще продължат да тровят земята и душите ни с говедарската си патетика"}
{"url": "http://www.classa.bg/%D1%81%D0%B2%D1%8F%D1%82/item/387097-%D0%B7%D0%B0%D0%BF%D0%B0%D0%B4%D1%8A%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D0%B8,-%D1%82%D1%8A%D1%80%D0%BF%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%83%D1%82%D0%B8%D0%BD-%D0%B5-%D0%BA%D1%8A%D0%BC-%D0%BA%D1%80%D0%B0%D1%8F-%D1%81%D0%B8", "text": "Авторът на публикацията в изданието zerohedge.com обръща внимание на това,  как сдържано руското правителство за цялото това време реагира на всички провокации от страна на Запада. Според версията на изданието, Путин с всички сили се опитва да избегне началото на военен конфликт. Руският лидер си дава прекрасна сметка, че в случай на начало на война — тя ще бъде ядрена, с наистина катастрофални последици. «Путин е убеден, че Вашингтон и неговите съюзници от НАТО няма да могат да проведат обичайна война срещу Русия или Китай. Президентът на Русия знае, че санкциите на САЩ нанасят вреда на европейските васали на Вашингтон, че в края на краищата това може да застави европейските страни да станат по-независими, а това ще сдържа войнствения Вашингтон», гласи част от материала. Журналистите подчертават, че, независимо от наличието на уникално хиперзвуково оръжие, което би позволило на Путин да унищожи целия западен свят без вреда за Русия, руският държавен глава не се нуждае от това и не вижда смисъл в подобни действия. Но унищожаването на Запада може да има също неблагоприятни последствия, например ядрена зима по цялата планета. Авторите считат, че Путин действа така отдавна, защитавайки целия свят от разрушителната война. В статията се отбелязва също, че болшинството западни политици, с които се налага да се сблъсква президентът на Русия, могат спокойно да се нарекат идиоти. Те не ценят неговото търпение всеки път, когато Путин сдържано реагира на поредната провокация, западните политици оценяват това като сигнал за извършването на нови и нови провокации.  ", "date": "2018.09.12", "title": "Западът трябва да се подготви, търпението на Путин е към края си"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387098-%D0%B3%D0%B5%D1%80%D0%B1-%D0%B2%D0%BE%D0%B4%D1%8F%D1%82-%D1%82%D0%B2%D1%8A%D1%80%D0%B4%D0%BE-%D0%BF%D1%80%D0%B5%D0%B4-%D0%B1%D1%81%D0%BF,-%D0%BD%D0%B0%D1%80%D0%BE%D0%B4%D1%8A%D1%82-%D0%BD%D0%B5-%D0%B8%D1%81%D0%BA%D0%B0-%D0%BD%D0%BE%D0%B2%D0%B8-%D0%B8%D0%B7%D0%B1%D0%BE%D1%80%D0%B8", "text": "Медиана излезе с експресно проучване в началото на парламентарната сесия. ГЕРБ продължава да е първа политическа сила и води на БСП с 3,5 процента. Кризата във властта от последния месец (и острите пререкания на Волен Сидеров и Валери Симеонов) най-сериозно е ударила Обединените патриоти. Те са загубили над 3 % от електоралния си потенциал в рамките на месец. „Воля“ продължава постепенно да губи симпатизанти и вече е под 2 %. Две партии успяват да изплуват над психологическата граница от 2 % - „Демократична България“ и „АБВ“. Засега ДПС се утвърждава като трета политическа сила и не се наблюдава сериозно влияние на ДОСТ на Лютви Местан сред този електорат. Събитията от последния месец сериозно са ударили върху авторитета на управляващите. На практика всички представители на управляващите (без Йорданка Фандъкова) бележат сериозен спад в обществената си популярност. Най-сериозен е ударът върху премиера Бойко Борисов. За един месец той е загубил 6 % от личния си рейтинг, следван от Волен Сидеров (- 5 %); Томислав Дончев (- 5 %); Цветан Цветанов (-3 %). Спада и общата оценка на работата на кабинета („Среден“ – 3.29). Само за три месеца хората, които считат, че е добре кабинета да изкара пълен мандат са намалели с близо десет процента (с 6 % за последния месец). Към момента разликата между тези, които биха желали пълен мандат за правителството (37 %) и желаещите то да си отиде предсрочно (29 %) е само 8 %. (При 20 % преди три месеца). Намаляват се оптимистичните нагласи и се увеличава песимизмът по отношение на непосредственото бъдеще. Вероятно, влияние оказват и очакванията за покачването на цените на енергоносителите в зимния период. На този фон не се наблюдава драстично разместване на електоралните нагласи. ГЕРБ губи един процент от електоралната си подкрепа, но все още води пред основния си политически опонент (БСП) с 3,5 %. Кризата във властта от последния месец (и острите пререкания на Волен Сидеров и Валери Симеонов) най-сериозно е ударила Обединените патриоти. Те са загубили над 3 % от електоралния си потенциал в рамките на месец. „Воля“ продължава постепенно да губи симпатизанти и вече е под 2 %. Две партии успяват да изплуват над психологическата граница от 2 % - „Демократична България“ и „АБВ“. Засега ДПС се утвърждава като трета политическа сила и не се наблюдава сериозно влияние на ДОСТ на Лютви Местан сред този електорат. Следва да се има предвид, че тази картина на относителна политическа стабилност би могло да се окаже твърде измамна. Над половината от избирателите (55 %) заявяват, че е възможно да гласуват за засега хипотетичните, „Партия на Слави Трифонов“ и „Партия на Румен Радев“. Тези избиратели очевидно търсят политическа алтернатива вън от основните политически играчи и тяхното поведение при едни избори и непредвидимо. (В този смисъл твърденията, че едни избори ще възпроизведат съществуващата в момента картина не почиват на познаването на обществено-политическите нагласи в обществото.)  ", "date": "2018.09.12", "title": "ГЕРБ водят твърдо пред БСП, народът не иска нови избори"}
{"url": "http://www.classa.bg/%D1%81%D0%B2%D1%8F%D1%82/item/387099-contra-magazin-%D0%BF%D0%BE-%D1%81%D1%82%D0%B5%D0%BF%D0%B5%D0%BD-%D0%BD%D0%B0-%D0%B3%D0%BB%D1%83%D0%BF%D0%BE%D1%81%D1%82-%D0%BC%D0%B5%D1%80%D0%BA%D0%B5%D0%BB-%D0%B5-%D1%80%D0%B0%D0%B2%D0%B5%D0%BD-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82-%D0%BD%D0%B0-%D1%85%D0%B8%D1%82%D0%BB%D0%B5%D1%80", "text": "По степен на глупост това, което Меркел направи на Германия и Европаq напълно може да конкурира Хитлеровия Трети райх, пише Contra Magazin. Откривайки за мигрантите вратите към Европа, тя „заби кол в сърцето“ на ЕС и стана „агнето, което глобалистите ще принесат в жертва в угода на жаждата си за разрушение“, разказва авторът на статията. Критичната маса в европейската миграционна криза е постигната, пише Contra Magazin. В същото време всеки адекватен човек можеше отрано да предвиди до какво ще доведе притокът на милиони бежанци и икономически мигранти към Европейския съюз. Доверието на европейците към техните правителства ги доведе до катастрофа, констатира авторът.     Преди началото на миграционната криза Ангела Меркел беше водещият европейски политик, „ “, продължава изданието. Днес тя прилича на „ “. Но собствената „ “ на канцлера на Германия е „ “. Възниква логичния въпрос: за какво мислихте? Италианският министър на вътрешните работи Матео Салвини вече заяви, че няма да допусне дори и една лодка с африкански мигранти от Либия до бреговете на своята страна. В Малта италианските органи предприеха законови мерки срещу германските неправителствени организации, които помагат на бежанците в Средиземно море. Дори френският президент Еманюел Макрон подчерта, че такива „ “ противоречат на всички правила и „ “. Когато Ангела Меркел откри пред мигрантите вратите към Европа, тя „заби кол в сърцето“ на ЕС, който и така „се тресе“ заради Международната банка за реконструкция и развитие, МВФ и политиката на икономии на Европейската комисия. По степен на глупостта на това, което Меркел направи с Германия и Европа, тя напълно може да се конкурира с Хитлеровия Трети райх, заключва авторът на статията.", "date": "2018.09.12", "title": "Contra Magazin: По степен на глупост Меркел е равен конкурент на Хитлер"}
{"url": "http://www.classa.bg/%D1%81%D0%B2%D1%8F%D1%82/item/387100-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%BF%D0%BE%D0%BB-%D0%BE%D1%82%D0%BA%D1%80%D0%B8-%D0%BE%D1%81%D0%BE%D0%B1%D0%B5%D0%BD%D0%B0-%D1%83%D0%BB%D0%BE%D0%B2%D0%BA%D0%B0,-%D0%B7%D0%B0-%D0%B4%D0%B0-%D0%B8%D0%B7%D0%B4%D0%B0%D0%B4%D0%B5-%D0%B0%D0%B2%D1%82%D0%BE%D0%BA%D0%B5%D1%84%D0%B0%D0%BB%D0%B8%D1%8F-%D0%BD%D0%B0-%D0%BA%D0%B8%D0%B5%D0%B2", "text": "„Константинополският патриарх взе решени, под въздействието на САЩ, да разпалва с нова сила гражданската война в Украйна”. С тези думи богословите описват идеята на Вартоломей да дари автокефалност на украинската църква. Но, за да направи това, Вартоломей трябваше да намери особено йезуитска логика и да се позове на документ от XVII век. В понеделник Руската загранична църква (РПЦЗ) реагира рязко на решението на Константинополската патриаршия да назначи двама свои представители – екзарси в Украйна.. „Изразяваме своето най-дълбоко възмущение от крещящото нарушение на свещените канони”, пише в заявление на архиерейския събор на РПЗЦ. Задграничната църква е самоуправляема част на Руската православна църква и тя се изказа преди самата РПЦ. В петък Светият синод официално осъди решението на патриарха н Константинопол да назначи двама екзарси в Украйна без съгласуване с Московската патриаршия. А наскоро РПЦ заплаши Константинопол с крайно категоричен отговор по Украйна. Причината е очевидна: назначението на двама константинополски екзарси в Украйна, но тя е не толкова явно нарушение на каноничната територия на Руската църква. В това се вижда първата крачка към предоставянето от Константинопол на автокефалия, тоест на независимост на Украинската църква (разбираемо е, че става дума за независимост от Москва. Напомняме, че към константинополския патриарх Вартоломей с молба за признаване на „единна поместна църква” се обърна не само президента Петро Порошенко (което от гледна точка на църковното право няма никакво значение), но и двете не признати канонични организации – „Киевския патриархат” и „Украинска автокефална православна църква”. Единствената канонична църква в Украйна е УПЦ на Московския патриархат, който по понятни причини не се е обръщал с молба. Но в обкръжението на Вартоломей , изглежда са намерили хитроумно „византийско решение”. Миналата седмица се проведе Синаксис (Архиерейски събор) на Константинополската църква. На него богословите- специалисти по църковно право изказаха мнение, че УПЦ на МП е също толкова непризната и неканонична, колкото и „УПЦ на КП” . Бе направено позоваване на събитията от XVII век, когато Киевската митрополиь преминава от Константинополската към Московската патриаршия. И уж тогава не са били изпълнение някои условия, а именно споменаването на константинополския патриарх по време на богослужение. Следователно Украйна е някаква сива зона, където Константинопол като Вселенска патриаршия има право да организира поместна църква. При това самостоятелно, без да пита за разрешение от главите на другите поместни църкви. Изхождайки от тази логика, е достатъчно заседание на Синода на Константинополската църква, чието най-близко заседание трябва да се проведе на 17 октомври. Томосът (тоест указът на патриарха по въпроса, свързан с устройството) може да бъде огласен именно тогава. Но е очевидно, че с това няма да се съгласят не само в Москва. Това, срещу което излезе с осъждане РПЗЦ е показателно. Това е част от руската църква от края на 20-те години и до 2007 г. се намира в разкол с църквата на родината, но се присъединява към РМП Сега разколът заплашва не само православието в постсъветското пространство, но и целия православен свят. Напомняме, че в края на юли една от четирите древни църкви по древност на Константинополската патриаршия) – Александрийската църква подкрепи РПЦ по украинския въпрос. След месец представителят на още една от древните църкви – Ерусалимската , архиепископ Севастийски Теодосий съобщи, че православните църкви по света признават единствено Украинската каноническа църква единствено на територията на РПЦ.", "date": "2018.09.12", "title": "Константинопол откри особена уловка, за да издаде автокефалия на Киев"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/387101-bank-of-america-%D0%B5%D0%B2%D1%80%D0%BE%D0%BF%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D0%BA%D0%B0%D0%B6%D0%B5-%D0%B5%D0%BF%D0%B8%D1%86%D0%B5%D0%BD%D1%82%D1%8A%D1%80%D1%8A%D1%82-%D0%BD%D0%B0-%D0%BD%D0%BE%D0%B2%D0%B0-%D0%BA%D1%80%D0%B8%D0%B7%D0%B0", "text": "Ако настоящото отслабване на развиващите се пазари се превърне в световна криза, то Европа може да се окаже нейният епицентър. Това предупреждават от американската Bank of America Merrill Lynch, цитирани от Bloomberg. Европейските акции се представят по-зле от очакваното в последно време на фона на срива на валутите на развиващите се пазари и затегнатата ликвидност на долара. Със своята отворена икономика и високи нива на дълг регионът е по уязвим към проблемите на развиващите се държави и може да се окаже каналът, който да разпространи кризата и в САЩ. Според стратега на банката Томи Рикетс Европа може да повтори случилото се с Япония в навечерието на азиатската финансова криза в края на 90-те. „Ако кризата с валутите на развиващите се пазари стане глобална и обхване повече класове активи, смятаме, че стресът ще дойде от Европа, както дойде от Япония през 1998 г., преди да стигне американския бряг“, заяви той. Според Рикетс рискът е в това, че нестабилността на развиващите се пазари ще предизвика разширяване на европейските корпоративни кредитни спредове – които са изкуствено подтиснати от програмата за количествени облекчения, с което ще засегнат и американските кредитни пазари и акции. Друг риск се крие и в поскъпването на еврото, тъй като европейските инвеститори ще обръщат своите валути от развиващи се пазари и ще очакват по-строги условия за ликвидност в Европа, допълва още Рикетс. Това на свой ред ще доведе до натиск върху печалбата на компаниите в региона. Очаква се Европейската централна банка да потвърди в четвъртък, че планира да започне забавяне на програмата за изкупуване на облигации от октомври, преди да увеличи лихвените проценти през есента на 2019 г.  „По-слабо евро, положителен икономически глобален фон (особено при износа) и свиване на спредоведе представлява най-добрият коктейл за по-добро от очакваното представяне на европейските акции“, посочва Рикетс.", "date": "2018.09.12", "title": "Bank of America: Европа може да се окаже епицентърът на нова криза"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/item/387102-%D1%81%D0%B8%D0%BB%D0%B2%D0%B8%D1%8F-%D0%BF%D0%B0%D0%B2%D0%BB%D0%BE%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D0%B0%D0%B7%D0%B0%D1%80-%D0%BD%D0%B0-%D0%B1%D0%B8%D0%BE%D0%BF%D1%80%D0%BE%D0%B4%D1%83%D0%BA%D1%82%D0%B8-%D1%82%D0%B5%D0%BF%D1%8A%D1%80%D0%B2%D0%B0-%D1%89%D0%B5-%D0%BD%D0%B0%D0%B1%D0%B8%D1%80%D0%B0-%D1%81%D0%BA%D0%BE%D1%80%D0%BE%D1%81%D1%82", "text": "    - Г-жо Павлова, към какви потребители е насочена продукцията на Wooden Spoon? - Това са новомислещите хора, които имат различно виждане за това кое е полезно за тях и кое не би дало отпечатък върху природата. Те се интересуват не само кое за мен е най-доброто, а как да взема най-доброто за себе си, без да навредя. Продуктите ни се произвеждат съгласно екологични норми. Например, нашата компания произвежда с нулев отпадък. Всичките ни опаковки са подходящи за рециклиране, голяма част от тях могат да се използват многократно от потребителите. Дори мастилото ни е ядливо – това е японско мастило на растителна основа за опаковки и етикети. Много силно вярваме, че всеки един продукт трябва да е произведен според висока морална и етична ценностна система. Нашите потребители не е задължително да го вярват, но на тях им харесва идеята, че има хора, които се борят точно в тази посока. Че се интересуваме и от човешкото здраве, и от природата. - С какво са по-различни вашите продукти? - По принцип разделяме на две нашата козметика. В измивната използваме естествено пенливи суровини, без синтетични пенители и аромати, като влагаме само етерични масла за ароматизиране. Тъй като измивните продукти са естествени, не би трябвало да оставят отпечатък върху природата. В козметиката, която остава по тялото - това са масла за тяло, еликсири, серуми, всичко, което кожата ни попива - приоритизираме ядливи съставки. Голяма част от нашето портфолио може да бъде изядено за закуска. Вярваме, че ако човек не може да си изяде козметиката, по-добре да не я слага върху кожата. По-проблемни са опаковките. Ние наскоро инвестирахме в 100% хартиени опаковки и ще вървим все повече и повече към опаковки, които се саморециклират с времето. - Защо се насочихте към този сектор? - Първоначално се насочих към хранителната индустрия и исках да създам чиста марка детски храни. По една или друга причина нещата не се случиха и тогава се насочих към това да създаваме козметика. Причината беше в моето майчинство, необходимостта да търся чисти продукти за мен и семейството ми. Видях, че малко са компаниите, които предлагат подобни продукти на пазара. Оказа, че вече беше започнало търсенето на такава козметика, че хората четат етикетите и се интересуват какво използват за себе си и за децата си. Всичко казваха едно и също: много искаме да ползаме натурална, биокозметика, но не искаме да бъде за сметка на ефективността. Тогава направихме производство, което е доста иновативно. Например нашите серуми никога не докосват метал. В една голяма компания разфасоващите машини са метални, също и контейнерите. При нас продуктът докосва единствено стъкло. Това го запазва от осиксляване и съхранява ефективността на съответния ингредиент. - Как се развиваше бизнесът в началото и къде сте сега? - Още нямаме четири години. Обичам да казвам, че сме малки, нафукани и смели. Вярваме в това, което правим. Тази наша вяра ни кара да вземаме смели решения. Малко след създаването на фирмата решихме да разкажем за идеята си на международно изложение. Още тогава работехме с биосертифицирани съставки, но самият продукт не беше биосертифициран. Това спря някои от компаниите, с които се срещнахме. Някои ни повярваха и започнахме да изнасяме в осем държави на втория месец от създаването на фирмата. Започнахме с малки обороти, които всеки месец удвоявахме. В края на годината бяхме готови за разширение. Направихме производство от лабораторен тип, за да не ползваме консерванти, като в такъв случай изключителната чистота на продукта е ключова. Всяка година малко по малко увеличаваме броя на страните, в които продаваме – почти всички европейски държави, САЩ, Канада, Япония, Русия, Тайван, през Хонконг в Китай. - Очаквате ли този растеж да продължи? - Аз го очаквам, но това малко ме плаши. Темповете в този момент малко надхвърлят обема, с който можем да се справим. Но сме взели мерки, с които бързо да отговорим на търсенето. Щастливи сме от това, което сме постигнали. - Как осигурихте първоначалното финансиране? - Започнахме със собствено финансиране. Първоначалната инвестиция беше 5 хил. лева. След това се събрахме трима съдружници и всеки даде своя принос за първата лаборатория. Втората я направихме със собствени средства. Имахме нужда от допълнително банково финансиране, което ни помогна драматично да намалим себестойността на опаковките, тъй започнахме да ги купуваме в много по-големи количества. - Можете ли да устоите на конкуренцията на конвенционалната козметика? - Не съм мислила да се боря с никого. Още по-малко с конвенционалната козметика. Тя съществува и хората я харесват. Ние търсим друг тип потребители. Предлагаме нишов продукт, като конвенционалната и нашата козметика нямат допирни точки. - На пазара обаче има и други производители на биокозметика. - Смятам ги за партньори в нещо, за което заедно се борим – да създаваме продукти, които не вредят на човешкото здраве. - Как гледате на българския пазар? - Българският пазар ни дава изключителна подкрепа. От момента, в който започнахме, винаги сме получавали помощ. Според мен бизнес средата в момента в България е изключително благоприятна.  - Според Вас как ще се развие потреблението на биопродукти у нас? - В момента се набира скорост и то не само от гледна точка на потребление. Очаквам българският производител на биопродукти тепърва да има все повече успехи на външните пазари. Предпоставки за това са нещата, които правим, качеството, което гоним, съвременните предприемачи, силната ценностна система на много собственици на малки компании, които се борят за някаква кауза. Тепърва светът ще научава за силата на българското биопроизводство.", "date": "2018.09.12", "title": "Силвия Павлова: Българският пазар на биопродукти тепърва ще набира скорост"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387103-%D1%85%D0%B0%D1%80%D0%B0%D0%BB%D0%B0%D0%BD-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2-%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%B8-%D1%82%D1%83%D1%80%D0%B1%D0%BE%D0%BB%D0%B5%D0%BD%D1%82%D0%BD%D0%B8-%D0%BC%D0%B5%D1%81%D0%B5%D1%86%D0%B8-%D1%89%D0%B5-%D0%B8%D0%BC%D0%B0-%D0%B3%D0%BD%D1%8F%D0%B2-%D0%B8-%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE", "text": "Напълно възможно е да се стигне и до такива нива, че обществото да реши, че това управление на трябва да напусне. Надявам се обаче това да бъде информиран избор и да сме наясно какво би следвало след това\", добави социалният антрополог. \"Както каза и премиерът, и министрите за оставките – това има успокояващ ефект и е морален жест. Може би малко закъснял, но тази функция може би е изпълнена. Не бих казал успокояване, но все пак жертвоприношението беше извършено. И както показва средата в България – често трябва да има жертвоприношение, за да се успокои средата. Такъв случай имаше и при една друга катастрофа. Когато се случи нещо, тогава почваме да кършим пръсти и да се вайкаме. Този режим на оцеляване е трудно да стане режим на развитие\". Това каза в предаването „Денят на живо\" по Канал 3 социалният антрополог Харалан Александров. Според него обществото ни наистина е станало по-богато, както твърди финансовият министър Владислав Горанов, но всъщност то не може да се зарадва на благополучието си. „Станахме по-богати, но станахме и по-неравни. Потреблението е станало по-голямо и това се вижда от редица статистики. Но усещането е, че ставаме по-бедни. И това е заради неравенството. Неефективните модели, които налагаме и които са неефективни в света, в който живеем, води до чувството за неравенство. И това е и заради неработещите институции, заради което и не можем да се зарадваме на това благополучие. И за да се върнем на оставките – хубаво е, че някой поема отговорност, но това едва ли ще доведе до по-добра работа на администрацията\", допълни Александров. Относно икономическата ситуация анторопологът изрази мнение, че бизнесът е изключително неинтелигентен заради отношението към служителите си. Според него е налице експлоатиране на хората, а и на държавата от страна на бизнеса. „Бизнесът е много облагодетелстван заради плоския данък. Затова не бива да упрекваме държавата, ако иска да влезе в ролята си. Ясно е, че все пак икономическият растеж води до обогатяваме на определени хора, но не и до масово благополучие\", каза още социалният антрополог. „Хубавото е, че вече виждаме, че започва да се инвестира и в образованието\", изтъкна Харалан Александров. „Ако искаме да задържим хората в България, трябва да повишим нивото на социалните услуги. От това се чувстваме като нация, от това идва чувството на удовлетворение. А не от това, че сме домакини на световно първенство по волейбол\", обясни той. „Хубаво е привържениците на премиера да бъдат по-умерени. Както и неговите критици. БСП е малко по-истеризирана версия на левицата в Европа. Но те са в такъв контескт. Конструкцията на електората на левицата е от 20 век, а не от 21 век. Много по-адекватни на промените са популстките партии. И това се вижда дори в САЩ и избирането на Доналд Тръмп. Упадакът на левицата и възходът на десницата се вижда и в Европа. Надявам се, че сега, когато БСП, отиде при народа, най-накрая ще разбере какво иска народът\", допълни Александров. „Народът обича да бие и да щипе политиците – това е съвсем естествено. И заради това трябва да дават публични жертвоприношения. Единствените, които са готови за избори са ГЕРБ. Това се доказа и с готовността за жертвоприношения. Колкото до левицата, явно тя вижда смяна на властта, но без да се мине през изборна процедура\", каза още той. Какво обаче ще се случи при поскъпването на цените. „Напълно възможно е да има гняв и недоволство. Напълно възможно е да се стигне и до такива нива, че обществото да реши, че това управление на трябва да напусне. Надявам се обаче това да бъде информиран избор и да сме наясно какво би следвало след това\", добави социалният антрополог. И заключи: „Напълно сигурен съм, че ни очакват турболентни месеци\".", "date": "2018.09.12", "title": "Харалан Александров: Очакват ни турболентни месеци. Ще има гняв и недоволство!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387104-%D0%B2%D0%B5%D1%81%D0%B5%D0%BB%D0%B0-%D0%BB%D0%B5%D1%87%D0%B5%D0%B2%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B5%D0%B6%D0%B4%D1%83-%D0%B4%D0%B2%D0%B5-%D0%BA%D0%B0%D1%80%D0%B5%D1%82%D0%B0-%D0%BA%D0%B0%D1%80%D1%82%D0%B8-%D0%B8-%D0%B5%D0%B4%D0%BD%D0%BE-%D0%BC%D0%B0%D1%87%D0%BB%D0%B5", "text": "„Искаме да наложим промяната на този модел, който ни постави на последните места във всички класации по антикорупция. Ще гласуваме срещу оставките и новите предложения за министри“, каза Весела Лечева От 29 години се говори за червени куфарчета, които са раздавани на определени бизнесмени у нас. Това до момента е медийна пушилка. Въпреки, че за тези години държавата изгради много антикорупционни органи, не се дадоха доказателства за тези твърдения. Това каза заместник-председателят на ПГ на \"БСП за България\" Весела Лечева в ефира на БТВ. По думите на Лечева, управляващите са претендирали за един много прецизен антикорупционен орган само преди няколко месеца. „Ние имахме съмнения, че той няма да свърши работа си защото е положена на грешна основа. Сега чакаме да видим дали този механизъм ще сработи“. На въпрос дали партиите си отглеждат олигарси, Лечева заяви: „Ние сме били винаги открити за начина, по който се финансира от кампаниите ни. Не съм започната с механизмите, по които се е издигнал Бенчо Бенчев в местната структура на БСП. Затова снехме доверието си от него“. „Има много случаи, които би трябвало да бъдат разследвани. Трябва да се разследват всички порочни практики, които влияят на живота на обикновения човек“, категорични са от БСП. По думите на Лечева оставката на министъра на вътрешните работи е много закъсняла. „МВР отдавна не изпълнява своите функции да пази обществения ред. Всеки сам взима правосъдието в свои ръце“. „В последните 10 г. управляват ГЕРБ“, припомни Лечева. „Искаме да наложим промяната на този модел, който ни постави на последните места във всички класации по антикорупция. Ще гласуваме срещу оставките и новите предложения за министри“, каза Весела Лечева и се аргументира, че тази смяна няма да доведе до нищо различно. Въпросът дали лидерът на БСП Корнелия Нинова е била на СПА курорт, докато Борисов открива спортни зали и училища, ядоса Лечева. Тя увери, че лидерът на партията им си върши работата си, а управляващите профанизират дейността й. „10 г. един човек управлява България между две карета карти и едно мачле. Харчи се огромен обществен ресурс. Моделът трябва да бъде променен“, убедена е тя. Запитана дали БСП е давала пари на съпруга ѝ Манол Велев, Лечева каза, че всичко е било в рамките на закона.    ", "date": "2018.09.12", "title": "Весела Лечева: 10 години един човек управлява България между две карета карти и едно мачле"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387105-%D0%B3%D1%80%D0%B8%D0%B3%D0%BE%D1%80-%D0%BB%D0%B8%D0%BB%D0%BE%D0%B2-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-%D1%81%D0%B0-%E2%80%9C%D0%BF%D0%BE%D1%80%D1%8A%D1%87%D0%B0%D0%BD%D0%B8%E2%80%9D-%D0%BE%D1%82%D0%B2%D1%8A%D0%BD,-%D1%85%D0%BE%D1%82%D0%B5%D0%BB-%E2%80%9C%D0%BC%D0%B0%D1%80%D0%B8%D0%BD%D0%B5%D0%BB%D0%B0%E2%80%9D-%D0%B5-%D0%BF%D0%BE%D0%B4%D1%81%D0%BB%D1%83%D1%88%D0%B2%D0%B0%D0%BD-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%BE%D1%82-%D1%87%D1%83%D0%B6%D0%B4%D0%B8-%D1%81%D0%BB%D1%83%D0%B6%D0%B1%D0%B8", "text": "Журналистът Григор Лилов направи скандални разкрития около “поръчката” на семейство Ветко и Маринела Арабаджиеви. Според него те са жертва на външен натиск. Припомняме, че по време на европредседателството ни висшите политици от ЕС бяха настанявани в бившия Японски хотел, който е собственост на Арабаджиеви. По думите на Лилов той е бил подслушван през този период от чужди служби “от мазето до покрива”.  Журналистът намекна, че Арабаджиеви са поръчани от външни фактори. По думите му самият Ветко Арабаджиев не е бил наясно кои са службите, които са слушали в хотела му. Той коментира как се ликвидират бизнесмени. “Заради ЕС вече не си позволяват по силовия начин. От Г13 останаха половината олигарси живи. Днес се вадят документи в подходящия момент”, допълни Лилов. По думите му арестът на Миньо Стайков е свързан с изборите. “При него е имало проверки, но сега излизат резултати, защото се задават евроизбори и местен вот”, каза още журналистът.      ", "date": "2018.09.12", "title": "Григор Лилов: Арабаджиеви са “поръчани” отвън, хотел “Маринела” е подслушван по време на европредседателството ни от чужди служби"}
{"url": "http://www.classa.bg/%D1%81%D0%B2%D1%8F%D1%82/item/387095-%D1%81-300-000-%D0%B2%D0%BE%D0%B5%D0%BD%D0%BD%D0%B8-%D0%B8-1000-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BC%D0%B0%D0%BD%D0%B5%D0%B2%D1%80%D0%B8-%D0%B2%D0%BE%D1%81%D1%82%D0%BE%D0%BA-2018", "text": "Вчера в Русия започнаха военните маневри Восток-2018 в безпрецедентен мащаб за последните четири десетилетия. Основната цел на ученията, които ще продължат до 17 септември, е да се провери реалното ниво на готовност на войските, обясни началникът на генералния щаб на руските въоръжени сили, генерал Валери Герасимов. Упражненията ще включват и военни контингенти от Китай и Монголия.   Според съобщение за пресата от руското министерство на отбраната, основните цели на маневрите е \"проверка на нивото на готовност на военната администрация в планирането и провеждането на прегрупиране на войските на дълги разстояния, както и организацията на взаимодействието между наземните сили и войските на военноморските сили. Освен това упражненията ще позволят на командирите да \"подобрят своите умения в управлението на силите по време на подготовката и провеждането на военни операции. Ще се работи по използването на междувидови военни групировки, които да гарантират военната сигурност на Руската федерация\", се казва в изявлението.   Участват войските на военните окръзи Източен и Централен на Русия, Северният флот и военновъздушните сили, както и част от силите на авиацията за далечно действие, военно - транспортната авиация и оперативно - тактическата авиация на руските ВВС, посочи руското министерство на отбраната.   Като цяло, в маневрите участват 297 000 военни, повече от 1000 самолети, хеликоптери и безпилотни летателни апарати, 80 кораба и сервизни плавателни съдове, 36000 танкове, пехотни бронирани средства и други.   За маневрите в Източна Русия са създадени над 80 склада с гориво и повече от 100 места за доставка на храна.   В упражненията ще участват военни контингенти на Народноосвободителната армия и въоръжените сили на Монголия и Китайската народна армия, които ще действат, както е планирано, под общо командване с руската армия,\" заяви Герасимов.   \"Маневрите не са насочени срещу други страни и са в съгласие с нашата военна доктрина, която има отбранителен характер\", заключи Герасимов", "date": "2018.09.12", "title": "С 300 000 военни и 1000 самолета започнаха руските военни маневри Восток -2018"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387089-%D1%88%D0%BE%D1%83%D1%82%D0%BE-%D0%BD%D0%B0-%D1%81%D0%BB%D0%B0%D0%B2%D0%B8-%D0%B7%D0%B0%D0%BF%D0%BE%D1%87%D0%B2%D0%B0-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-%D1%81-%D0%B2%D0%B5%D1%87%D0%B5-%D1%89%D0%B5-%D0%BF%D1%80%D0%B0%D0%B2%D1%8F-%D0%BA%D0%B0%D0%BA%D0%B2%D0%BE%D1%82%D0%BE-%D1%81%D0%B8-%D0%B8%D1%81%D0%BA%D0%B0%D0%BC", "text": "\"Вече ще правя каквото си искам. Не че досега не съм го правил, ама 'айде...\" - с този анонс завършва видеото тийзър за началото на новия сезон на \"Шоуто на Слави\", озвучено от гласа на водещия си. Предаването отбелязва своя 18-ти рожден ден и 18-ти поред сезон в ефира на bTV. По тази причина в клипа Слави казва, че шоуто \"вече е пълнолетно\", може да гласува, да се жени и да влиза в затвора, а празникът е отбелязан с духването на свещи във формата на цифрата 18. Предаването тръгва отново на 10 септември от 22:30 часа. В първите дни на новия сезон на гости ще са \"Плеймент на годината 2018\" - блондинката Жанета Осипова, актрисата Цветана Манева заедно с Азис, чийто общ клип предизвика противоречиви коментари, както и актьорите от Game of Thrones - Кристиан Нарин и Даниел Портман. Освен това преди началото на новия сезон Слави Трифонов представи новата си песен - \"Затова\". Баладата е по текст на сценариста на шоуто Ивайло Вълчев. Видеото беше споделено на официалната Facebook страница на шоуто. През септември 2017-а Трифонов обяви и амбициите си за създаване на политически проект. През февруари месец тази година той проведе своеобразен кастинг за политици, за който кандидатстваха 3 777 души. Тогава се появиха и слухове, че през есента шоуто няма да се завърне в ефир заради политическите амбиции на водещия. На 28 юни обаче стана ясно, че Трифонов и компанията му \"Седем осми\" са предподписали договора си с bTV. Така след лятната ваканция предаването започва новия си сезон.", "date": "2018.09.12", "title": "\"Шоуто на Слави\" започва новия сезон с \"Вече ще правя каквото си искам\""}
{"url": "http://www.classa.bg/%D1%81%D0%B2%D1%8F%D1%82/item/387090-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BE%D1%82%D0%B2%D0%BE%D1%80%D0%B8%D1%85%D0%B0-4000-%D0%B3%D0%BE%D0%B4%D0%B8%D1%88%D0%BD%D0%B0-%D0%BA%D1%80%D0%B8%D0%BF%D1%82%D0%B0-%D0%BD%D0%B0-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%B2%D0%B5%D0%B7%D0%B8%D1%80", "text": "На 8 септември в некропола Саккара (Гиза, Египет), за първи път на обществеността бе показан гробът на Меху, мощен везир от времето на фараоните, информира Министерството на антиките в страната.   Меху, който е живял в началото на шестата династия (2345-2181 г. пр.н.е.), по време на царуването на фараона Пепи I, успява да натрупа 48 титли и длъжности, сред които председател на Върховния съд, ръководител на царските документи и пазител на короната.   Мавзолеят е бил открит през 1940 г. от египетска мисия, водена от египтолога Саад Заки, и се намира на около шест метра южно от южната стена на стъпаловиднта пирамида на Зосе. Оттогава той остава далеч от погледа на туристите.   Криптата има шест погребални камери, две от тях заети от детето му Meхy Ре Анкх и внучето Хептер Ka II, а една е предназначена за самия него, където е открит и саркофагът му.   Издълбаните стени на обекта носят фрески, които илюстрират ежедневието на висшия служител, дори дейности като лов, риболов и танци са ясно представени в йероглифите.   \"Гробницата е една от най-красивите в Некропола на Саккара, като все още запазва своите ярки цветове и изтъкнати сцени\", каза по време на пресконференцията египетският министър на антиките, Халед Ел Енани.   Мостафа Уазири, генерален секретар на Висшия съвет по антиките на Египет, съобщи, че в момента се извършват възстановителни работи в различните сцени на криптата чрез осветление, възстановяване на цветовете и рисуваните изображения.", "date": "2018.09.12", "title": "За пръв път отвориха 4000-годишна крипта на египетски везир"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387096-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B7%D0%BB%D0%B0%D1%82%D0%BE%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D0%BD%D0%B0%D1%82%D0%B0-%D0%B1%D0%B5%D0%B4%D0%BD%D0%BE%D1%81%D1%82", "text": "Ето ви скъпи приятели една сериозна тема за размисъл! Това са “вечните” концесии ! Това са омразните концесии, който имат за цел десетилетия да ограбват всички нас и нашите подземни богатства, който ни принадлежат! Замислете се бе хора разгневете се ! ….. Споделяйте да стигне до повече хора! Борислав Иванов Братоев Не става въпрос само за злато! Германий е рядък елемент и много скъп! – 1 920 000 $ за тон! „Дънди прешъс металс“ са добили (!) само от мина „Челопеч“ за 2011 г. и 2012 г. (!) 146,8 тона германий! (!) това количество е почти равно на добива на германий за (!) целият свят, който е към 85 тона за една година! А „Дънди прешъс металс“ цялото това количество добива (!) само в мина „Челопеч“ без да платят (!) нито стотинка. Това се крие зад неизгодната концесия за добив на злато! Освен безумно ниската цена на концесията за злато и неплатения германий там се добиват и още (!) 18 скъпи елемента! Двадесет поредни дела печели народът срещу администрацията на държавата. (Има ли държава?)     Петнадесет различни съдии в Административния съд София-град решиха, че правителството няма право да крие договорите за най-големите златни концесии. Правителството отказа на над 1000 българи да извади на светло договорите за 6 концесии за метални подземни богатства – основно злато, мед, сребро. В извличаната руда има още над 40 безценни метала – концесионерите могат да ги извличат, щом поискат, без стотинка да платят на народа, защото никой не ги контролира, нито изисква от  Победни дела: Безчинствата на тези компании навлязоха и в последното убежище на българската природа – защитените земи на “Натура 2000”. С БЛАГОСЛОВИЯТА И СЪДЕЙСТВИЕТО НА ДЪРЖАВНАТА АДМИНИСТРАЦИЯ (всички правителства за последните 15 години). Роман Кендеров реши да съди държавата, в лицето на Министерството на икономиката и енергетиката, задето вече 8 месеца отказва да даде информация за съдържанието на договорите с тези 5 фирми, разорители на България:  “Дънди прешъс металс”  “Асарел Медет”  “Елаците Мед”  “Аурубис България”  “Горубсо Кърджали” Министерството казва: Казва го, въпреки че множество смели българи вече 4 години застават редовно пред Министерството в знак на гневно несъгласие с безкрайната несправедливост спрямо българския народ и българската природа. Искат отговори, получават мълчание. *КОНСТИТУЦИЯ НА РЕПУБЛИКА БЪЛГАРИЯ Чл. 15. Република България осигурява опазването и възпроизводството на околната среда, поддържането и разнообразието на живата природа и разумното използване на природните богатства и ресурсите на страната. Чл. 18. (1) Подземните богатства, крайбрежната плажна ивица, републиканските пътища, както и водите, горите и парковете с национално значение, природните и археологическите резервати, определени със закон, са изключителна държавна собственост. * Има ли държава? Послепис2 : В България има злато за 1 трилион и 100 милиарда долара! Докторът на геологическите науки Вълко Гергелчев вече е достатъчно известен трън в петата на скандалната канадска фирма “Дънди прешъс”, която 14-а година извлича българско злато от най-богатото находище в Европа – Челопеченското. Припомняме – според светилото, това става по най-разбойническия начин и държавата ни вече е загубила милиарди от мега скандалния концесионен договор, който е без прецедент в целия свят към момента! Българският Индиана Джоунс, въоръжен с моливи, изчисления и прогнозни карти, започва поредното си откровение пред “ШОУ”, с поредната си мрачна прогноза. И не по-малко стряскаща реплика: „Знаете ли, че нас двамата може да ни убият или пребият?!… – Казахте „Знаете ли, че нас двамата може да ни убият или пребият?!…”. Знам, че се подслушва телефонът ви от последното ни интервю. Но кой ще ни поръча сега? “Дънди прешъс”? – Те, разбира се! Кой друг? Защото този път не само ще говоря, но вече подемам кампания по тяхното изгонване и осъждане за милиарди, заради геноцида в Панагюрския регион, кражбите и пропуснатите ползи за България! И ние с вас ще изнесем данните, които дават основанието за тази кампания. Така че –  става страшно! – Благодаря за честта, но мен не ме тикайте сред жертвите на “Дънди”. Аз съм един от многото, а вие сте най-опасният, враг № 1 на канадската фирма… – Нещо повече – аз съм руски шпионин, агент на КГБ… Според “Дънди”, разбира се. А иначе вече пет правителства са техни агенти, на практика. Така излиза, ако проследим хронологията на експлоатацията на многострадалното Челопеченско находище. Свикнали сме да плюем миналото, но ето ви два уникални, засекретени документа от 1990 г., които ясно показват кой и кога е бил загрижен истински за здравето на хората в района на находището. Първият е доклад от 1990 г. на Милко Попов – генерален директор на държавната фирма “Полимет”. Той предлага “прекратяване на преработката на меден концентрат в ТМК “Г. Дамянов”- Средногорие, производство на МОП “Челопеч”, съдържащ вредни примеси от арсен. Следва мигновена реакция на правителството с Решение № 19 от същата година “ За прекратяване преработката на меден концентрат, добит в МОП “Челопеч” и съдържащ вредни примеси от арсен”. И това става в бурната 1990 г., т.е. по времето, когато според големите анализатори, демократи на прехода, на управляващите и прясната още номенклатура изобщо не им е пукало за народа. Е, да, ама от въпросните документи излиза, че им е пукало. – Минава време и какво се случва? – Идват ирландските “Наван” и “Минорко” при управлението на Костов. При последните страната ни поне има 32 процента акционерно участие… – Нека минем направо към драмата с “Дънди прешъс”… – През 2003 г., при управлението на Симеон, идва най-после “Дънди прешъс”, която дотогава само кръжеше около Челопеченското находище като лешояд. Постепенно канадската фирма не просто започна да ограбва находището, но и напълно го обсеби. Днес в Челопеч всичко е оградено като в супер секретен обект – пиле не може да прехвръкне отвъд загражденията. Дори експерти или служители на Министерството на икономиката и енергетиката нямат достъп! Трябва да се доверяваме на техните отчети, ако благоволят да ни ги предоставят; трябва да се наведем ниско, ако ни подхвърлят някой и друг цент от мизерната такса – 1,44 процента. Само че без точни цифри е трудно да илюстрирам цялостния грабеж. А аз ги имам до много голяма степен. – Народът обаче трудно ще разчете таблиците ви, които виждам пред себе си, така че – карайте направо? – Ами то, ако караме без точни цифри какво ще излезе? – Истината! Стига да съумеете да я обобщите, синтезирате и поднесете като краен продукт на читателите ни. – Добре, да опитаме. Значи “сделката на века” за това находище за десет години – от 2003 г. до 2013 г., започва от 300 000 тона добив на руда и стига до 2,180 млн. тона през миналата 2013 г. Вземаме средногодишния добив от 1 млн. тона руда, което за мен в никакъв случай не е вярната цифра, да оставим, че в мижавата концесионна такса, освен златото и медта, влиза и среброто, но “Дънди” благоволиха да платят тази такса за пръв път едва миналата година. Е, не става дума за големи пари – няколко милиона годишно само… – Умножено за годините, през които не е плащана тази такса, тези “малки пари” май правят големи пари? – Е, да, така е. Доста пари са загубени,  но това не е нищо в сравнение с останалите кражби, които им поднесохме на тепсия. Миналия път ви споменах за Лидия Шулева, която еднолично намали и без това уникалната, безпрецедентно малката за цял свят концесионна такса от 1,5 наполовина – на 0,75. До края на мандата си. Загубихме огромни пари. После тези от “Дънди” добиха кураж и за периода на първоначалния договор с тях – от 2003 г. до 2013 г., загубите от техния добив станаха катастрофални. Но това още не беше всичко… – Значи цифрите отиват на кино и остават едноличните решения на такива като Шулева? – Така излиза. Но не само Шулева действаше еднолично. През 2007 г. се преподписа договорът с “Дънди”. Станишев беше заложил в новите параметри вече такса от 3 до 8 процента. Те си я намалиха едностранно на 1,44, а на практика получавахме още по-малко. Просто смешни пари. От порядъка на няколко милиона до най-голямото плащане от 12 млн. и нещо. Просто смешно наистина! Отделно от това Румен Овчаров еднолично промени клаузата вместо 2 млн. т безцианиден добив – 2 млн. цианиден добив, плюс 1 млн. без цианиди. Добре, че рипнахме ние, учените, и в крайна сметка Върховният административен съд се произнесе в наша полза. Добре, но “Дънди” не спазиха нищо от решението на ВАС. Според моите изчисления, за миналата година те са добили не 1 млн. тона, както е по договор, а 2 млн. т по техни и 2,180 млн. тона руда по мои изчисления, изключително с цианиди, които са горе-долу толкова вредни, колкото арсена. За десетте години на “Дънди” в Челопеч – от 2003-та до 2013-а, натрупаните замърсявания от тяхната експлоатация сборно надвишават с милиони пъти нормите! Всичко това сборно се намира във водите на язовир “Тополница”, с които се напоява земеделието в доста обширен регион, в хвоста. Колкото до механичното замърсяване по веригата: добив-товарене от място и разтоварване на камионите направо във вагоните на гарата в гр. Златица, или направо на площадка, откъдето по-късно се претоварват на жп транспорта по най-допотопния начин, то разсейките на прах и прочее във въздуха просто не могат да се изчислят. Резултатът е ракови заболявания предимно  , а в дългосрочен план никой не може да каже какви са пораженията върху здравето на хората от региона. Но в момента в гр. Златица има 16 деца, болни от рядка форма на левкемия, която кореспондира със замърсяване от арсен. Рак има и сред възрастните, но тук пряка кореспонденция е трудно да се направи. – Намекнахте, че и това не е всичко. Що се отнася с еквилибристиката с цифрите, имам предвид… – А, да. Става въпрос за нещо наистина уникално! Във въпросния договор от 2007 г., под натиска на министър Джевдет Чакъров главно, когото “Дънди” оплюха предостатъчно чрез платени медии, беше включено и 25-процентно участие на България в концесията, което прави минимум половин милиард лева годишно. При това – пари, които трябваше да бъдат плащани от “Дънди” на държавата ни на база техни отчети, нереални във всички случаи. Но, да речем, че става дума за нереалния минимум дори според техните отчети от 1 млн. средногодишен добив на руда. Тези 25 процента от цената на крайния продукт, която следва да ни бъде изплатена, правят именно 500 млн. лв. Нека направим само груба сметка. Този договор е в сила от 2007 г. насам. Досега канадците не са ни изплатили и стотинка от договореното, нито пък ние сме поискали нещо. – Чакайте! Сигурен ли сте, че има такъв договор? Защото излиза нещо потресаващо – значи при ясен и неоспорим договор с “Дънди” ние сме загубили досега 3,5 млрд. лв.!?! Така ли е? – Да. И предстои да загубим още 1,5 млрд. лв. за следващите три години, защото договорът е в сила до 2017 г. – Това не може да бъде! Това е повече от абсурд! – Може, може да бъде! Там, където играят парите, няма абсурди. А в Министерството на икономиката явно от много време се разиграват доста пари. Даже ще ви кажа, че оттам не мога да взема никакви данни за параметрите на добива на “Дънди”. Било секретна информация. Нищо подобно! Извинявайте, но аз отдавна съм в нещата и знам, че златото и уранът, и всичко около тях, бяха такива, но отдавна вече не са секретни, т.е. те са със статут на публичен достъп до всякакви данни. Да не говорим, че вече всякакви държавни и министерски експерти дори не могат да прехвръкнат отвъд загражденията! Имам сведения, че “Дънди” вече посягат и на стария хвост от времето на българския добив и производство, което е абсолютно престъпление, защото той просто не е техен! А в него се крият много милиарди! Но днес никой не може да каже какво става там. За мен е ясно само, че печалбите на „Дънди” са огромни и идват не само от добива на злато, мед и сребро, от фалшивите данни и отчети, които стигат до нас, но и от извличането на всички останали основни ценни компоненти. – И накрая едно малко „лирично отклонение” – колко е “златният” потенциал на България? – 20 000 тона краен продукт, т.е. чисто злато. Това прави 1 трилион и 100 млрд. долара по сегашните борсови цени на златото .  Опасявам се обаче, че скоро тези милиарди няма да потекат директно в българския джоб. В момента има 11 действащи находища, откъдето се извлича и злато. В тях има и български фирми, както в “Асарел-Медет” или “Елаците”, но там пък ги е „яхнала” белгийската фирма “Аурубис”, която купува от тях концентрата, но крайният продукт се добива в Белгия. Има и една английска фирма, която действа на същия принцип. И няма нито една българска фирма, която да добива злато като краен продукт! Това е положението засега. Иначе лично аз съм посочил 826 прогнозни точки, където може да се търси злато, имам 27 карти на прогнозните залежи, но няма да ги посоча, защото хищниците само това чакат – веднага да налетят наготово, да отидат и да грабят. При мен са идвали китайци, на които поставих условие – ще ви посоча къде има злато и какво да правите, но при положение, че всичко ще бъде фифти-фифти, т.е. по 50 процента за България и 50 за китайците. Не се съгласиха. Във всеки случай, това, което знам прогнозно не само за България, но и за залежите в Турция, Гърция, Румъния, Чехия, Словакия, Украйна, Русия и Германия дори, повече няма да раздавам с лека ръка. Защото преди две седмици “Дънди” вероятно купиха най-после и общинския съвет в Крумовград и той им даде разрешение за добив, след като толкова време се опъваше. Този добив, доколкото знам, ще бъде по същия хищнически начин, с цианидна технология и всички други номера и последици за нас, които “Дънди” така и не иска да загърби. Там предстои жестока екологична катастрофа, ако се позовем на анализите на честния американски учен хидрогеолог Робърт Мартин. Скоро хората от Крумовградско няма да има дори с какво да си поливат градините, защото целият воден ресурс в региона е предвиден за добива на “Дънди” в находището “Хан Крум”. Безкрайно съжалявам и се извинявам на крумовградчани, защото и това находище “Дънди” отидоха да го сондират, по мои прогнозни данни и на база моите карти. Но вече е късно. / Едно интервю н Послепис3 :  ЕС, САЩ, Канада и Австралия са на издръжката на България от 25 години – Над 1 трилион и 500 милиарда евро е стойността на изнесеното злато, само от едно находище за 2010 година Европейският съюз, Съединените американски щати, Канада и Австралия са на издръжката на България от 25 години, това показва секретен доклад на финансовото ни министерство, според който през 2010 година само от златното находище в Челопеч е изнесено злато на стойност на над 1 трилион и 150 милиарда евро. Не е вярно , че Фонд земеделие в лицето на Румен Порожанов и земеделското министерство в лицето на Васил Грудев са били виновни за някакви измами в областта на земеделието и поради това не били усвоени пари на пари. Това заяви Александър Атанасов от Кауза – „Лично“ пред радио 42. Европейският съюз и Съединените американски щати, Канада и Австралия са на издръжката на България от 25 години, това показва секретен доклад на финансовото ни министерство, според който през 2010 година само от златното находище в Челопеч е изнесено злато на стойност над 1 трилион и 150 милиарда евро. Или от периода, в който златната мина в Челопеч е дадена на концесия на американски, канадски австралийски и германски компании, от страната ни е изнесено злато на стойност над 30 трилиона 800 билиона и 500 милиарда евро. С въпросната сума от толкова много злато българите можем да живеем като императори на вселената 200 поколения на напред, но армията и икономиката ни беше унищожена умишлено като ни вкараха в НАТО и Европейският съюз именно затова за да могат съвсем законно да крадат природните ни ресурси. Ресурси, които , ако се вкарваха в бюджета на България нямаше нито един българин да е гладен, жаден или да е на студено или още по-страшно – без дом. Ако тази колосална сума влизаше в хазната на държавата ни хиляди години България щеше да определя каква да е геополитиката и икономиката в света. Милиони българи щяха да могат да обикалят навсякъде по света като туристи, а не като черноработници, отишли на гурбет във вредни токсични производства , за да могат да си платят кредитите към банките – обирджии, същите тези поколения българи щяха да могат да ходят през седмица на най- скъпите и луксозни курорти в света.. Ако тази колосална сума влизаше в Бюджета на България, страната ни щеше да има най – модерната и силна армия в света , най – модерните екологично чисти технологии и нямаше като дойдат сметките за ток и парно, да се чудят от къде да съберат сумата, която са им начислили рекетьорите от Топлофикация и Електро снабдяване. Ако тази колосална сума влизаше в бюджета на България Българското здравеопазване щеш да е най-развито, и щеше да е напълно безплатно, образованието щеше да е на най- високо ниво и всеки българин щеше да има възможност да има поне 5 висши образования и да има познания и умения такива, каквито имат например учените от НАСА. Реалността обаче е съвсем друга и единствено от нас зависи да я променим в полза на българите и България. Време е да прекратим концесиите и това, което Бог ни го е дал по право да си го вземем и дивидентите от златото ни да са за нас, а не да хрантутим търтеите от Европейския съюз и останалите англоезични държави в света. / radio42.bg Послепис4 : Сметната палата доказа: Милиард на година изкарва от златото ни Дънди вече 17 г. Сметната палата доказа, че написаното от 19 минути за многомилиардните свръхпечалби от златодобив у нас на канадската компания Дънди прешъс не са мит. Тя взема по милиард лева на година, а отчислява на държавата по 10 млн. (1,5% срещу 38% такса в Румъния, 30% в Сиера Леоне и 70% в Куба), защото така е направен 30-годишния й договор от кабинета Костов през 1999 г. Ето и целия доклад, изваден от Медиапул. За трите години на одита – от 2011 г. до 2013 г., канадската компания концесионер “Дънди Прешъс” е добила край Челопеч 5 153 261 тона руда. Съдържанието на мед в нея възлиза на 66 759 тона, на злато – 18,8 тона, а на сребро – 42,99 тона. Стойността на извлечената за трите години мед е 531 млн. долара, на златото – 939 млн. долара, а на среброто – 41 млн. долара. Общата сума на добива е над 1,5 млрд. долара, става ясно от доклада на Сметната палата. От тази сума под формата на концесионно възнаграждение в бюджета са влезли около 23 млн. долара (1,5%) или около 34 млн. лв. за периода 2011 – 2013 г. Отделно община Челопеч е получила 14,7 млн. лв., а община Чавдар – 1,7 млн. лв. За същия период реализираните инвестиции от концесионера са в размер над 187,5 млн. долара. Одиторите: Държавата сама си е виновна Ако обаче държавата не беше анексирала концесионния договор през 2000 г. и не беше променила закона през 2008 г., парите можеха да са много повече, излиза от констатациите. Договорът за концесия на добив на мед, злато и сребро от находището в Челопеч е сключен през 1999 г. за срок от 30 години. Концесионният контракт е променян 4 пъти До 2009 г. контрактът е променян с четири допълнителни споразумения, като още с първото – през 2000 г., министърът на икономиката да се променят изискванията към концесионера, без правителството предварително да е дало съгласието си за това. “В резултат от предоговарянето значително са намалени средствата по задължителните минимални инвестиционна и екологична програми за първия период на концесията (съответно от 37 млн. долара на 8 млн. долара и от 9,6 на 1,4 млн. долара), променен е и срокът за изпълнение на мероприятията по тях от 5 на 3 години. Така българската държава се лишава от договорени инвестиции в общ размер над 37 млн. долара”, посочват от палатата. Одиторите, които са прочели кореспонденцията между министерството на икономиката и концесионера по онова време – ирландската група “Наван”, твърдят, че основните мотиви за промяната било разминаването между поетите ангажименти за инвестиции по договора за концесия между държавата и държавната компания “Челопеч” ЕАД през 1999 г. и договора за приватизация на “Челопеч” ЕАД от “Наван Бългериън Майнинг”, сключен месец по-късно. В концесионния договор размерът на инвестициите за първия петгодишен период е бил 37 136 000 долара, а в приватизационния – 18 217 105 долара. Разликата е заради новата концепция на “Наван Челопеч” АД за развитие на рудника, според която при усвояване на находището в дълбочина не е необходима промяна на технологичната система на разработване. През 2002 г. концесията е пред провал Впоследствие, през 2002 г., ирланската група “Наван” фалира и пред риска от провал на концесията държавата избира да облекчи канадския инвеститор “Дънди Прешъс Металс”, който е готов да финансира концесионера, като за пореден път смекчи концесионните условия. Заради новата ситуация и други обективни проблеми като неблагоприятния минераложки състав на рудата, дължащ се на високо съдържание на арсен и сяра и на ниска извлекаемост на полезни компоненти (82% за медта и само 55% за златото) в сравнение със световните стандарти, а също и заради ниската цена на медта на международните пазари през онези години новият инвеститор иска пълно освобождаване от плащане на концесионно възнаграждение за пет години – от 2006 до 2010 г. вкл., както и минимална инвестиционна програма за целия период на концесията в размер на 100 млн. долара. В крайна сметка през 2004 г. кабинетът на Сакскобургготски се съгласява на намаляване на концесионното възнаграждение на 50% за период от 7 години и реализиране на минимална инвестиционна програма за 5-годишен период в размер на 18 млн. долара. Станишев договаря по-високо възнаграждение Впоследствие, в средата на 2008 г. кабинетът на Станишев прекроява концесионния договор за трети път, като вдига концесионното възнаграждение отново до 100%. Договаря се и значително увеличение на концесионното възнаграждение – от 1,5% от стойността на металите в добитите подземни богатства (мед, злато и сребро), колкото е била таксата дотогава, до 2%-8% от стойността (в зависимост от приходите от продажби) след изграждането на нова инсталация за производство на метали, която “Дънди” възнамерява да построи. Идеята е компанията да не изнася концентрат, а преработени метали, което е много по-доходоносно. Държавата губи милиони след решение на съда След жалба на неправителствени организации обаче съдът отменя оценката за въздействието върху околната среда (ОВОС) на проекта и той пропада. “Поради отмяна от ВАС на решението по ОВОС инвестиционния проект не стартира и не са постигнати основни цели на споразумението – изграждането на инсталация за производство на метали, заплащането от концесионера на значително по-високо концесионно възнаграждение, постигане на по-висок положителен фискален ефект за държавата и общините, модернизиране на производството и др.”, изтъкват от Сметната палата. Кабинетът на Станишев обаче нанася удар върху приходите за фиска от златната мина през лятото на 2008 г., като променя Закона за подземните богатства. Нов удар върху концесията през 2008 г. По договор “Дънди” трябва да плаща на държавата годишна сума, равняваща се на 1,5 на сто от стойността на металите (мед, злато и сребро) в добитите количества руда. През 2007 г. методиката за определяне на концесионното възнаграждение е променена и процентният му размер се обвързва с рентабилността на нетните приходи от продажби и счетоводния финансов резултат на дружеството. През 2008 г. обаче парламентът гласува концесионерите по сключени концесионни договори да запазват правата и задълженията си при условията на сключените договори до изтичане на срока им. “С въведената разпоредба на практика законодателят поставя в неравностойно положение концесионерите по сключени договори преди и след 2008 г. относно размера на дължимото концесионно възнаграждение при еднакви други условия. При запазването на процентния размер – от 1,5 на сто, без обвързване с рентабилността на дейността на концесионера”, посочват от Сметната палата. След 2011 г. контролът е формален От 2011 г. до 2013 г. контролът върху концесията е бил неефективен, е заключението на Сметната палата. За него са отговорни четирима министри – Трайчо Трайков (ГЕРБ), Делян Добрев (ГЕРБ), Асен Василев (служебен) и Драгомир Стойнев (БСП). За трите години са били планирани три проверки на място от икономическото министерство. В констативните протоколи от първите две проверки – през 2011 и 2012 г., когато министри са били Трайчо Трайков и Делян Добрев, обаче липсва описание на посетените обекти, посочват от Сметната палата. В същото време в протокола от 2013 г. (по времето на Асен Василев) има подробно описание на посетените на място обекти и проверените дейности. Одиторите допускат, че през 2011 г. и 2012 г. всъщност не са правени каквито и да било проверки на място. Според палатата има риск от формализирането на контролните функции на икономическото министерство и от ненавременно констатиране на неизпълнения по договора за концесията. Чиновници взимали по 270 лв. на ден, за да контролират себе си На всичкото отгоре се оказва, че Комисията по контрола на концесиите, която е създадена във ведомството, се състои от експертите, които всъщност трябва да контролира. Одиторите са разкрили, че служителите на МИ, които са извършили фиктивните проверки през 2011 и 2012 г., са и същите, които са участвали в Комисията по контрола, която би трябвало да ги надзирава. На всичкото отгоре за абсурдните си превъплъщения на контролиран и контролиращ едновременно чиновниците от икономическото ведомство са получавали по една минимална работна заплата възнаграждение (270 лв.) за всяко заседание на Комисията по контрола. Това е ставало благодарение на заповед на Трайко Трайков от април 2011 г. Абсурдната практика е прекратена едва през ноември 2012 г. след административната реформа на Симеон Дянков. Риск от загуба на банковите гаранции Оказва се още, че икономическото ведомство няма подходяща система за съхранение на банковите гаранции, поради което има риск въпросните документи да се загубят. Обществеността пък няма как да следи концесията, защото се оказва, че данните в публичния Национален концесионен регистър са изключително неактуални и на практика той не се попълва коректно. “Осъществяваният текущ контрол в МИЕ се оценява като преимуществено документален, независимо от мястото на неговото извършване. В по-голямата си част контролът се основава на подадените от концесионера данни, което не гарантира тяхната достоверност и е предпоставка за формално изпълнение на контролните функции и води до недостатъчна ефективност от извършването му”, се посочва в доклада на Сметната палата. “Дънди” не лъже за златото Концесионерът “Дънди Прешъс” не лъже за съдържанието на злато, сребро и мед в рудата, която добива, става ясно от възложена проверка на икономическото министерство. През 2013 г. ведомството е възложило на външна лаборатория – „Евротест-Контрол” ЕАД, да сравни точността на представяните данни от концесионера по отношение на съдържанието на металите. Заключението е, че няма статистически значими разлики в анализите на лабораторията на „Евротест-Контрол” ЕАД и останалите лаборатории, в т. ч. и лабораториите на „Дънди Прешъс Металс Челопеч” ЕАД, става ясно още от доклада на Сметната палата. / 19min.bg Послепис5 : Министерство на енергетиката на Република България: Близо 8 тона злато се добиват в България всяка година. 8 тона злато годишно се вадят от България, а продължаваме да теглим заеми за милиарди… От енергийното министерство съобщиха конкретните данни, свързани с количеството ценен метал, изваден от недрата на страната ни. 7896 кг злато са добити общо от двете действащи находища- „Чала“ и „Челопеч“. Доказаните запаси на златосъдържащи руди възлизат на 27,6 млн тона, като през изминалата година са добити 2,1 млн тона- близо 10% от тях. Още три находища се очаква да заработят у нас. Това са „Ада тепе“ в находище „Хан Крум“, „Милин камък“- в Брезник и „Седефче“- в Момчилград. Общо в трите находища запасите на злато са над 60 тона.  От добитите 8 тона злато, България е получила 71 млн лв от концесионни такси. Какво излиза? Даваме златото си на безценица, за да теглим милиарди левове заеми всяка година. Дали ако не бяхме пуснали концесионери, а си го добивахме сами, нямаше да сме най-богатата държава поне на Балканите? Нима инвеститорите, на които всяко правителство отчаяно разчита и възхвалява, нямаше да са почти изцяло български? Нима нямаше да има работни места за всички? Нима тогава минималните работни заплати в България щяха да са смешните 200 евро? След 500-те години „османско съжителство“, ние пак сме роби-този път икономически. Помечтайте, драги читатели, помечтайте и извикайте на глас заветното „Имам една мечта“: България да бъде свободна! И я осъществете! Нека заедно изхвърлим боклука! Автор: Един студент по роботика и мехатроника, който иска да остане в България. / sputnik.bg Послепис6:  Рачо Петров,бил шеф на Комитета по пощи и далекосъобщения, зам.-министър на икономиката в кабинета на първото демократично правителство, консултант на български и западни компании: Чужди фирми грабят златото ни, все едно сме колония, за осем години „Дънди Прешъс метълс” са изнесли от страната концентрат със садържание на благородни метали за над 5 млрд. долара Интервю на Мая Стоянова – Г-н Петров заедно със Сдружение „Глас” бяхте организатори на обществена дискусия за концесиите и експлоатацията на природните богатства на България. Защо вниманието ви е насочено към златните залежи на страната, с какво темата е толкова важна и актуална? – По принцип въпросът за концесиите е от първостепенна важност за икономиката на всяка страна. Някога се казваше, че страните, които имат колонии, ограбват тези „свои“ колонии като изчерпват природните им богатства, т.е. ползват ги като суровинен придатък към метрополиите. В  случая с българското злато, ние доброволно ,поради нисък интелект или частна лакомия, приемете го както ви се харесва, сме приели ролята на колония. В някои, съвсем специфични случаи, например, доставката на сол за Девня от Провадия – това изисква конкретна концесия за нормалното функциониране на Содовия завод след приватизацията му. Как е решен конкретно проблемът – изисква съответно проучване, но има стотици случаи, за които липсва каквато и да е яснота, защото така е удобно. Такива концесионни проблеми съществуват у нас при медните и оловно-цинковите руди, мангана, кафявите въглища и т.н. Със златото проблемът е особено фрапантен, тъй като се изнася концентрат с неясен състав, който с нищо не помага на националната икономика, напротив – ограбва я със ценния метал в противоречие на Конституцията. Превърнали сме се в чиста колония. Приетият при управлението на Иван Костов Закон за концесиите и в тази връзка измененият Закон за благородните метали (като изключение собственост на БНБ) са национално предателство без заобикалки. Впечатляващото е ,че никой след това не е поправил грешката, ако приемам, че е допусната такава и при икономическото състояние на страната! – Какво печели държавата ни от концесионните договори, например в Челопеч, знае ли се например за 8 години „Дънди Прешъс метълс”  на каква стойност руда е изнесла от страната, в която има високо съдържание на редки метали? – Експерти твърдят, че „Дънди Прешъс метълс” са изнесли суровина, на стойност над 5 млрд. долара. Но кой контролира тази концесия, къде е нейната икономическа целесъобразност, нейната икономическа обосновка, кой я е приел и за колко (лично за него) е трудно да се каже. Необходимо е разследване от страна на компетентните органи за да се изясни проблемът. – При какви условия са сключени тези скандални концесионни договори, кой е отговарял до 1996 г. по тази проблематика в държавата? – През 1994 г.   се вдигна голям шум от еколозите, че медните руди в Челопеч са с високо съдържание на селен, който бил вреден, макар че той самият е стока на международните пазари. Тогава при мен дойдоха специалисти, които ме убеждаваха, че фирмата от Ирландия „Ниван Рисорсис“ може да ни предложи технология за отделяне на селена, за което се съгласих за срок от две години, като в края на периода трябваше да ни предадат готовата технология и да докажат нейната ефективност. Поради това, че рудите в Челопеч са полиметални, съдържат освен мед и селен, злато, сребро, платина, то в съответствие с действащия закон добитите паралелно благородни метали трябва да се предадат на БНБ. Имаше опити за заобикаляне на закона, но неуспешни. От 1995г. имаше ново правителство, след това  дойде на власт Иван Костов и т.н., но никога не е правена ясна концепция по отношение на подземните богатства, за концесиите, която да е национална норма за всички, независимо от политическия им цвят. Вероятно така е удобно на управляващите! – Експерти твърдят, че „Дънди Прешъс метълс” е реализирала през 2010 г. печалба от 1,1 милиарда долара, какви данъци е платила в България тази корпорация? – Тъй като не е предвиден контрол по договора с тази компания, не вярвам някой да има реална представа какво става там, какъв е концентратът, къде отива, какво се получава и т.н. Анализът на фирмата не дава отговор на съществуващите въпроси, но поражда нови. Данъци не ми е известно да са плащали,  вероятно са поредната офшорна компания. Човек остава с усещането, че са социална организация, която работи на загуба, но с грижа за човека. – Какъв е световният опит, има ли други държави, които като България са разрешили на чужденци да изнасят добиваното в страната им злато? – В Европа няма друг такъв пример, особено пък в рамките на ЕС. В световен мащаб обаче има такива примери, например в бившите колонии от Африка. От там се изнасят диаманти, каквито за сега у нас не са открити. – Около златния резерв на България винаги витаят много съмнения, къде се пази той, вярно ли е, че 20 тона от благородния метал се намират в Швейцария? –  България има около 40 т. златен резерв. 20 т. са в Швейцария като гаранция за редуцирания дълг, 20 т. са дадени на съхранение от Милен Велчев в Англия. – Кой трябва да спре това разграбване на природните ни богатства, кой носи отговорност за този хаос? – Преди всичко главният прокурор би трябвало отдавна да се е самосезирал за това ограбване на държавата, а екс президентът Петър Стоянов,, който е юрист по професия, е трябвало да върне в парламента неизгодните закони, или да сезира Конституционния съд, но това не е направено и до сега! По-важният въпрос обаче е какво да се направи от тук нататък? Преди всичко трябва да се създаде Държавна агенция за геология и хидрология със следните функции: – Геоложки проучвания, оценка на откритите залежи, предложение за начин за експлоатация; – Контрол на експлоатацията   чистота на водоизточниците – ние имаме много минерални води, рекултивация на освободените от дейности площи; – Създаване на държавна фирма „Редки и благородни метали“; – Привеждане на съответните закони, съобразно Конституцията и интересите на българския народ. / faktor.bg Послепис7: 1 трилион е равен на хиляда милиарда!     Подземните богатства са изключително държавна собственост и според чл. 16 от Конституцията трябва да се управляват в интерес на обществото. Чл. 18.  От Конституцията на Република България (1) Подземните богатства, крайбрежната плажна ивица, републиканските пътища, както и водите, горите и парковете с национално значение, природните и археологическите резервати, определени със закон, са изключителна държавна собственост. (6) Държавните имоти се стопанисват и управляват в интерес на гражданите и на обществото. За съжаление, през последните 10-15 години подземните богатства на България /които следва да се управляват в обществена полза/ са заграбени от чужди и наши /икономически кръгове/ олигарси, с активното участие на цялата политическа мафия в страната.  /Това им позволява да ползват приходите от продажбата на добиваните богатства за собствена полза. Самото определение на понятието „подземни богатства“ подсказва, че те могат да бъдат преработвани до крайни продукти за бита или професионалните сфери, като добавената стойност на готовите продукти надвишава многократно тази на суровините , а ползите за икономиката и местното население са неизмерими. Това означава управление в обществена полза. Работата на сектора понастоящем може да се окачестви не само като грабеж, но и геноцид срещу народа на България. Престъпната експлоатация на подземните богатства на България се извършва посредством мощности, изградени за сметка на държавата и данъкоплатеца, но ползите от нея са за един тесен кръг от лица.  Тя също е изгодна за чуждестранни преработвателни индустрии (Австрия, Белгия, Германия), оставяйки стотици хиляди безработни в България. Много се говори днес, че българинът е докаран до ръба на мизерията. Но нито един политик, икономист или анализатор не се впуска да разнищи истинските причини за тежката мезо- и микроикономическа ситуация.  Порядките в добивната индустрия, както и режимът на концесиите, са основната причина за постоянния икономически спад и липсата на реална икономика.  Истината е, че добивът на суровини, продажбата им в суров вид на международния пазар, както и активното разработване на национална преработвателна промишленост, са били може би най-мощният двигател на българската икономика дълго време преди 1990 г.  Борбата с престъпното ограбване на суровините на България трябва да започне може би с развенчаването на  мита, че България е бедна на суровини държава. У нас се намират най-голямото находище на мед в Европа, както и най-голямото находище на злато  – отново на стария контитнент. Вместо тези природни дадености да се ползват за повишаване на икономическия потенциал на страната, те пълнят джобовете на малцина. Историята на заграбването на тези стратегически за икономиката ресурси и тяхното престъпно изнасяне в чужбина като суровини, а не като готови продукти с акумулирана принадена стойност, е кратка и съдържателна, и може да се раздели на два основни етапа: – Завладяване на построените и действащи добивни мощности (мини, заводи и др.) и експлоатираните (добиваните) от тях подземни богатства в страната; – Завладяване на неразработените, но проучени и препроучени с държавни средства находища на подземни богатства. ПЪРВИ ПРЕСТЪПЕН ЕТАП До 1995 г. добивните мощности (мини, заводи, сонди, проучвателна апартура) са държавна собственост, построени със средства на българския данъкоплатец.  За размера на инвестициите можем да съдим от трите милиарда долара, изразходвани за проучването, проектирането, строежа и въвеждане в експлоатацията на някои от най-големите комбинати за производство на концентрати за цветни и благородни метали в страната – Асарел-Медет, Елаците и Челопеч.  Преработката на концентратите до метали се е извършвало в Медодобивния комбинат в гр. Пирдоп, струващ на данъкоплатеца други 2 милиарда долара. Асарел-Медет + Елаците + Челопеч = 3 мрд. долара Медодобивен комбинат гр. Пирдоп (преработване) = 2 мрд. долара. /Успоредно със строежа да добивните мощности са строени и разработвани заводи, производствени мощности и комбинати,  които да преработват българските суровини до машини и предмети за крайна консумация и потребление в бита и промишлеността./ България не е допуснала износа на суровини, а само на готови продукти от тях  – ел. двигатели, ел кабели, трансформатори и т.н. Четирите комбината (Асарел-Медет, Елаците, Челопеч и комбината в гр. Пирдоп), на обща стойност от 5 милиарда долара, са подарени с приватизацията през 1999 г. за 5 милиона долара  или 1000 пъти по-малко от стойността на самото им строителство. Комбинатите са подарени от синьото правителство на Иван Костов на подставени лица като Лъчезар Цоцорков, бивш комсомолски секретар и партиен секретар на Асарел-Медет, и Цоло Вутов, партиен секретар на НИПРОРУДА. Челопеч е подарена на на ирландската НАВАН, която в последствие я препродава на Дънди Прешълс металс.  Връзката между двете лица, Цоцорков и Вутов, отявлено декларирани от „десния” Костов като  „червени“ врагове, е явна. На този етап фактът, че правителството не се противи именно „комунисти“ да управляват, еднолично и за собствена полза, две от най-рентабилните български предприятия, доказва преплитането на скрити политически и икономически зависимости между тесни икономически и политически кръгове по целия спектър на политическото пространство в България.  Днес Цоцорков и Вутов са възприемани като едни от най-богатите българи. Но натрупаното богатство, в размер на милиарди, не е тяхно лично, а принадлежи на целия български народ  и може да послужи, във всеки един момент, за неколкократно повишаване на пенсиите и заплатите в бюджетната сфера. С тях могат да бъдат изградени цели нови сектори в икономиката на страната. МДК – Пирдоп /днешният Аурубис/ е подарено на „работническо-менаджерски“ колектив за 55 милиона долара, като в трезорите му са били складирани преработените от концентратите на Асарел, Челопеч и Елаците благородни и цветни метали на стойност над 10 милиарда долара  (според оценки в момента на привацията или днес??), които изчезват и досега не се знае къде се намират и кой оперира с тях. /От една стана – стойността на изграждане на предприятието в гр. Пирдоп надвишава 40 пъти продажната му цена, но от друга, в него се намират активи, на стойност 2000 пъти по-висока от продажната му цена. Тези кражби не бива да останат без последици./ Подобни престъпления са извършени и с другите големи добивни и преработвателни комбинати в България като: КЦМ – Пловдив, Соди – Девня, Горубсо – Кърджали, ОЦК – Кърджали, Горубсо – Мадан. Нефтохим също пък подарен на руските олигарси от „русофоба” Костов.  Десетки милиарди са подарени на политическата и икономическа мафия. Всички задължения на комбинатите, във връзка със строителството, са опростени на новите собственици, както и задълженията им за старите замърсявания и прекратяването на нови залпови и текущи замърсявания. /Това е друг много сериозен проблем, който възниква успоредно с безотговорното управление и престъпната узурпация на производствените мощности./ В резултат на престъпната политика, която водят правителствата, добивните комбинати не изграждат пречиствателни станции, въпреки че декларират десетки милиони изхарчени за такива.  Типичен пример е Асарел-Медет, чиято реклама е за инвестирани  /разгласява инвестиция от/ 50 милиона в екологични проекти, без фактически да е изградена и една пречиствателна станция. Замърсяването на реките Луда Яна и Тополница с тежки метали и реагенти ги прави мъртви реки, на няколко километра от изворите им в Средна Гора.  Само по време /в случай на/ регистрираните от граждани залпови замърсявания, които са сигнализирани до институциите, комбинатите биват глобявани с няколко хиляди лева, въпреки че според Наказателния кодекс подобни дейстивя се водят углавни престъпления. Процедурата по ограбването на българския народ продължава по следния начин:  след безобразната „приватизация” на комбинатите, с новите собственици са сключени престъпни концесионни договори за добив на полезните изкопаеми, които позволяват постъпване на 99 % от приходите от добива към тях. Престъплението се състои в изключително ниския процент на концесионна такса, отчисляван в полза на държавата, като активите остават в полза на новите собственици, а пасивите остават за държавата.  Договорите са престъпни също, защото са сключени без търг, без конкурс, въз основа на правото на собственост върху добивната мощност.  Те са сключени отново между „синьото“ правителство на Костов и червените приватизатори.  Неслучайно първо се извършва приватизацията, след това се изготвят престъпните концесионни договори, без търг, а за финал биват засекретявани от обществеността, което е факт и до момента! С концесионните договори олигарсите запазват за собствена полза 99% от приходите от продажбата на добитите метали, а за държавата – с други думи, за инвеститорите и фактическите строители на комбинатите, които са обикновените данъкоплатци и настоящи пенсионери – отива 1% от приходите!  Такива са условията на сключените концесионни договори: печалбата от продажбата на добитата суровина се поделя в съотношение 1% за държавата и 99% за бившите комсомолски и партийни секретари и след това приватизатори на заводите. Нещо повече: по време на царското правителството с премиер Симеон Сакскобургготски,  концесионните такси са намалени с 50 % – тоест стават 0,5% , въпреки че на Лондонската борса цените на металите по онова време скачат няколко пъти! В това отношение, за съжаление можем да направим сравнение със страните от Третия свят, които се водят суровинен придатък на развитите демокрации. Там държавното участие в подобен род комбинати е над 51%, но там западните фирми поемат 100% от инвестициите за проучване, проектиране, строителство, въвеждане в експлоатация и капитални разходи по добива на суровините! У нас тези разходи са били извършени изцяло от държавата, а тя в момента получава под 1% от приходит е , а акционерното й участие (т.е. възможността за оказване на контрол на дейността) е 0% . Тук всякакво съмнение за упражняване на геноцид над народа на България отпада, при положение, че начинът на управление на ресурсите е проектиран, за да ощетява народа и националната икономика десетки пъти повече, отколкото в страните от Третия свят. Тук отпада и всякакво съмнение дали грабежът е умишлен и каква всъщност е логиката на подобен вид управление. То е изцяло противозаконно и противоконституционо, и не може да бъде оправдано с никакви аргументи, нито в момента на извършването на описаната трансформацията на държавното имущество, нито днес – 15 години по-късно, когато усещаме унищожителният й ефект върху националната икономика. Този ефект е бил предвидим от самото начало. В момента Асарел, Челопеч и Елаците добиват на година над 10 тона злато, 110 000 тона мед, както и други благородни метали, редки и разсеяни елементи. Предприятията са с печалба над 2 милиарда долара на година, а постъпленията от техните концесии в държавната хазна са под 20 милиона долара.  В създадените условия на пълна безконтролност на дейността на комбинатите,  при изнасянето на концентратите новите фиктивни собственици декларират само златото и медта, а добивът на останалите 7 стратегически метала, на стойност от няколкостотин милиона долара на година, остават за тяхна сметка недекларирани,  в тяхна полза. В допълнение, предприятията си позволяват да извършват редица  измами с цел да не плащат и престъпно ниския корпоративния данък от 10%, като извършват данъчни измами, които по същество представляват източване на комбинатите и деклариране на ниска печалба , и това при условие, че от 1999 година до момента, цената на златото и медта е скочила близо 10 пъти! Гореизброените престъпления към България бледнеят пред провежданата политика от всички правителства след 1995 г. за износ на металите като суровина, а не като готови продукти.  Припомняме, че управлението на подземните богатства на България трябва да е в обществена полза, което се постига чрез максимално разпределение на приходите и добавената стойност сред населението.  Неслучайно няколко години до 1997 г., добитите метали от МДК – Пирдоп са задържани в трезорите на комбината, което  води до няколко престъпни резултата: Най-напред, Асарел, Челопеч, Елаците и самия МДК – Пирдоп практически са пред фалит поради неизвършването на продажби на готова продукция (суровини), липсата на приходи от продажб и и съответно увеличаващи се задължения от производствени разходи. Като дабъчен ефект се отчита и буксуването на десетките преработващи предприятия и заводи за готови продукти, които разчитат на цветните метали от Асарел, Челопеч, Елаците и МДК – Пирдоп.  Те произвеждат трансформатори, кари, електрически проводници, ел. двигатели, но без достатъчно суровини, и фалират и губят пазарите си. Стотици хиляди работници остават без работа. Тази ситуация е спекулативно обявена като немощ на държавата да ръководи предприятията,  които доскоро са били най-печелившите в страната и са осигурявали значителен сигурен доход за бюджета на държавата, след като обезпечат заплатите на стотиците хиляди работници. Това съзнателно унищожение, извършено от един малък икономическо-политически кръг от престъпници на отговорни длъжности, служи единствено на тях самите. Но  това се прави съзнателно, като претекст за приватизацията, която е представена на народа чрез медиите като „последен” изход за икономиката на страната. Търсенето и намирането на „инвеститори” от съсловието на червената доскоро управляваща партия е „светлият” път към прогреса,  който „синьото“ правителство на Костов открива неслучайно.  Унищожението на цялата преработвателна промишленост, струвала на тогавашния данъкоплатец и днешен пенсионер десетки милиарди долари, както и „осигуряването”,  въвеждането на трайна безработица за стотици хиляди души – българи, заети до тогава в промишлеността до готови продукти за крайно потребление, е извършена само, за да могат няколко олигарха да заграбят добивните комбинати и да реализират на международните пазари, за своя сметка суровините, в своя полза!  Същите суровини, преработени до трансформатори, ел. кабели, ел. двигатели и други,  в момента внасяме от същите западни страни, където ги изнасяме, но на 50-100 пъти по високи цени , поради добавената от преработването стойност. Това е държавната политика! За пример: – Един малък преносим трансформатор за 5-10 къщи, който съдържа не повече от 20 кг мед, струва 19 000 хиляди долара. – Един тон мед олигарсите изнасят, в Австрия например, за 9000 долара. Сметката е проста: от този тон се произвеждат 50 трансформатора и обратно, вече като трансформатори, ги купуваме за… 1 000 000 долара. Разликата от 950 хиляди долара е облагодетелствала австрийските собственици на заводи и техните работници. Високоплатените, инженерни работни места остават за Австрия, Белгия, САЩ и другите западни „пазарни, либерални“ икономики, които преработват нашите метали; принадената стойност от десетки милиарди долара остават за тях , а ние безработните българи, на ръба на оцеляването, купуваме от тях на 100 пъти по високи цени готовите продукти, с подарените от нашите олигарси наши метали. – В добавка, плащаме завишена електроенергия, поради скъпите консумативи , материали и продукти от мед, добита у нас. ВТОРИЯТ ГОЛЯМ ПРЕСТЪПЕН ЕТАП в заграбването на подземните богатства на България започва със завладяване на проучените и препроучени, преди 1990 година, от държавата и за държавна сметка, находища на подземни богатства, които не са разработени до 1990 г.  Престъпният метод е много прост и започва с приемането на  Закона за подземните богатства през 1999 г., при правителството отново на Костов. Новият закон отваря зелен коридор за същите олигарси , заграбили преди това изградените добивни комбинати. Проучените преди 1990 г., за държавна сметка, находища се включват в  лицензионна площ за търсене и проучване на подземни богатства, която се предоставя за фиктивно проучване на същите тези олигарси.  Най-голямата уловка и измама се състои във факта, че в съгласно новоприетия закон, откривателите на подземното богатство, директно, без търг получават право да сключат концесия за добив.  Използвайки нерегламентирано държавният архив – така нареченият „Национален Геофонд“, „проучвателите” с минимални разходи правят няколко фиктивни сондажа и следвайки процедурата, която самите те са фиксирали в закона, обявяват т.нар. „Търговско откритие“.  Това означава, че са открили количество суровини, които представляват потенциал за добив и реализация на пазара за суровини.  Подробността, която представлява откровена измама е, че тези находища са открити много преди настоящите изследователи да се заемат с изследванията си. Проучванията са правени за сметка на данъкоплатеца, което означава, че той е реалният собственик  на т.нар. по новому „Търговско откритие“. Намерили на дръвника брадва…  Според законовата процедура, следва сключване на концесия, без търг, при същите престъпни условия, обяснени по горе – под 1% приход в държавната хазна срещу 99% приход в джоба на концесионера. Така наскоро канадската фирма „Дънди прешълс металс“, на която бе подарена, преди това, една от най големите работещи златни мини в Европа – тази в Челопеч, стана и концесионер на проучванотно от държавата, преди 1990 г., златно находище в Крумовград.  „Дънди прешъс“ са направили реално едва няколко сондажа, но с най голямата си наглост  декларират над 50 милиона долара разходи за проучване, което си е данъчна измама.  Целта на операцията е за да доведат накрая документално печалбата до 0 и да не платят поне дори корпоративния данък от 10%, въпреки че реалната им печалба от тази „сделка” ще е над 2,5 милиарда долара, а за българския данъкоплатеч едва 2,4% от тази сума… По същата престъпна схема, Елаците са получили проученото с държавни средства, преди 1990 г., находище „Свещипласт“ до Златица. На Асарел също е подарено, без търг, огромно, проучено от държавата, находище – западно от сегашния рудник.  Разширението на Асарел, във връзка с това ново находище, е извършено в пълна конспирация от обществеността.  Деяние, което е престъпление срещу правото на достъп до информация на засегнати стотици хиляди хора, да имат информация, както и срещу правото им на глас по въпроси, свързани с околната среда  и опасността за тяхното здраве и живот. Разбира се на всички е ясно, че това става с пълното съдействие на оторизираните държавни органи: Министерство на околната среда и Министерство на здравеопазването, които трябва да се грижат за интереса на обществото, а не на единиците олигарси.  Те стъкмяват такава документация, по поръчка и в полза на новите фиктивни собственици, за да може престъпните операции да преминават гладко и тихомълком. Но тези престъпления, поради своя мащаб не могат да бъдат скрити.  Равносметката от държавната политика може да бъде резюмирана по следният начин: няколко чиновника вземат подкуп от няколко хиляди, което довежда до ползи за няколко политици в размер на милиони, и ползи за няколко крупни мафиота в размер на милиарди, което довежда до щети за държавата в размер на десетки, дори стотици милиарди, които се пренасочват към чуждестранни икономически сектори. Двадесет и две години срещу България се провежда политика на разграбване и унищожаване на общонационалните капитали от страна на западните демокрации и източни олигархични режими. Двадесет и две годни назначаваните от ЦРУ и КГБ правителства на страната безропотно съдействат за разграбване националните богатства  посредством офшорни компании. Двадесет и две години външния дълг се увеличава все повече, макар че е заграбено и изнесено в полза на западните корпорации: 185 тона злато, 2,2 милиона тона метал мед, редки и разсеяни стратегически метали, на обща стойност от над 30 милиарда долара , по сегашни цени на лондонската борса. От 1990 г. досега се изнасят в чужбина ограбено отначало от ръководствата, после и частните фирми приватизирали сектора за 1 лев: –    От Асарел –  22 тона злато, 1,2 милиона тона мед.  Всяка година 50-55 хиляди тона метал мед и 1000-1200 кг. –    От Елаците –  40 тона злато, 800 000 тона метал мед , на година 40-45 хиляди тона мед, 1900 до 2100 злато. –    От Челопеч – 70-80 тона злато, 3,5 до 4 тона на година , след 2007 г. увеличават добива на руда и злато също. 250 хиляди тона метал мед до момента – 13 до 14 хиляди тона на година. В България от заграбените мини са изнесени от 140 до 150 тона злато, 2-2,2 хиляди тона метал мед, редки и разсеяни елементи, суровина в концентратите за милиарди долара.  Златният резерв на България от 35 тона злато, добит преди 1990 г., съхраняван до 2002 г.  в БНБ, е изнесен от правителството на Сакскобургодски и не се знае съдбата му Общо 180 тона злато за 12 милиарда долара и метал мед за 30 милиарда долара е заграбено от 1990 г. до момента от политическата мафия и западните „партньори” , изнасящи в България демокрация. Накрая, като обобщение можем да подчертаем, че Организираната политическа престъпност, с участието на всички политици, управлявали страната, през последните пет правителства,  подариха на чужди и наши олигарси не само добивните комбинати и мощности, но и 99% от самите подземни богатства, които са изключително държавна собственост по Конституция. За да заграбят подземните богатства и добивните мощности, те съзнателно съсипаха цели промишлени отрасли и оставиха на ръба на мизерията стотици хиляди работници и техните семейства.  Следващите едно след друго „червено“, „синьо“, „жълто“, отново „червено“ и накрая гробарско правителства  преподписват престъпните договори, толерират олигарсите и ги награждават с нови държавни находища за милиарди долари; награждават ги с държавни отличия, ордени и медали,  изглежда заради умението им да измислят система за ограбване на народа на България. Тези факти говорят само едно: независимо от цвета и декларираните политически убеждения, всички те са обединени в една организирана политическа престъпност с цел ограбване на страната и водене на икономически, социален и физически геноцид срещу населението. КАКЪВ ИЗХОД ВИЖДАМЕ В ТАЗИ СИТУАЦИЯ. 1. Да бъде върната собствеността на държавата върху добивните комбинати, да бъдат осъдени всички олигарси и политици. Налага се да върнат всички заграбени, до момента десетки милиарди долари – приходи от износа на металите, които могат да послужат за няколкократно повишаване на приходите в държавата и/или за изграждане на нови производствени мощности, което отново ще доведе до повишаване на доходите.  Държавата да обяви търг за концесия и управление на комбинатите с условия, гарантиращи интереса на обществото, или да запази контролен пакет от акции, които да гарантират възможността за контрол на дейността и правото на по-голямата част от приходите от дейността на комбинатите, без да дава право на преобладаваща частна собственост над самите подземни богатства, които са изключителна държавна собственост.  Предвид цените на Лондонската борса и огромните печалби, реализирани в момента от комбинатите, държавата не може да се съгласи на по малко от 80% дялово участие в изградените с нейни средства комбинати и на 70% дялово участие в изградените с частни капитали мощности. Щом частникът може да бъде на печалба, значи и държавата може. Ако частникът може да си осигурява печалби в размер на милиарди, противно на всякаква здрава логика е населението на  България да бъде лишавано от ползите, които биха могли да носят тези милиарди. 2. Разконсервиране и пускане в експлоатация на държавните заводи за крайни продукти (ел. кабели, трансформатори, ел. двигатели и т.н.)  С огромната печалба, осигурена така за държавата, трябва да се инвестира в нови иновативни технологии и производства, носещи стократно по-висока принадена стойност от цената на самите суровини. Тази победа може да се извоюва само с активността на стотиците хиляди безработни, оставени на улицата, в резултат на заграбването на добивните комбинати и унищожението на редица отрасли.  Независимо кой ще управлява в парламент и правителство, ние гражданите трябва да ги принудим да работят за нас – техният господар. За това е необходима голяма организация от свободни хора, които постоянно да следят за всеки ход на правителството в тази насока и активно да изискват следването на политика в интерес на нацията, а не облагодетелстваща малък на борй недобросъвестни чиновници,  които са се възползвали от длъжностите си, като резултатът е налагането на мизерия за милиони души, техни съграждани. Решението на проблемите минава през проектирането и въвеждането на нови системи за държавно управление, които елиминират партийното форматиране на управленските кадри и издигането и изтъкването на фалшиви авторитети и фалшиви принципи в държавното управление и в управлението на ресурсите.  Само по този начин може да се избегне и изкуственото величаене на отделни лица и фирми като видни обществени фигури, които всъщност са най-обикновени крадци и измамници, но също и основни фигури в провеждането на геноцид на цял един народ, което ги прави и убийци. Цоцорков, Вутов, техният антураж, чуждите фирми от ранга на „Дънди прешъс“ следва да бъдат възприемани и наричани открито „крадци, измамници и убийци“, но това може да стане единствено ако Не искаме политическа партия да се прави, а съвестни граждани, готови за протести до край, надигнат своя глас, за да нарекат нещата с истинските им имена. Без саможертва няма прогрес. Друг път за оцеляване на България и българите няма. Послепис1 :  В добавка към заглавното видео,  вижте скандално изтрито ВИДЕО  по темата от 23.09.2012 на починалият бивш външен министър на България Стоян Ганев:а Славей КОСТАДИНОВ, БЛИЦ      ", "date": "2018.09.12", "title": "Истината за златото на България и контролираната бедност!"}
{"url": "http://www.classa.bg/%D1%81%D0%B2%D1%8F%D1%82/item/387091-%D0%BD%D0%B0%D0%B9-%D1%82%D1%8A%D0%B6%D0%BD%D0%B8%D1%8F%D1%82-%D1%82%D1%80%D0%B8%D1%83%D0%BC%D1%84", "text": "Японската тенисистка Наоми Осака заяви, че се чувства \"тъжна\", въпреки че спечели турнир от Големия шлем срещу опонентката си Серена Уилямс, поради споровете, които засенчваха играта.   Японката заяви, че не е видяла острия вербален спор между Уилямс и съдията, Карлос Рамос, чийто резултат бе $ 17 000 глоба за американската тенисистка. Затова победителката е била объркана от освиркванията по време на награждаването.   20-годишната японка, която се изкачи до седмо място в ранглистата на женския тенис, не можа да се наслади на сладостта от триумфа си и имаше инстинктивна реакция на извинение от подиума.   \"Чувствах, че трябва да се извиня\", каза Осака, като подчерта, че тя винаги е била почитателка на Уилямс. Неприятния епизод достигна кулминацията си когато двете състезателки плачеха на церемонията по награждаването, а американката поиска от публиката да престане да освирква.   \"Знам, че всички я утешаваха и съжалявам, че свърши така\", се оплака Осака. Тя заяви, че не е имала време да гледа новините или да оцени всички противоречиви коментари след победата й, но каза, че това, което Уилямс прошепнала, когато се прегърнаха на церемонията по награждаването, я прави щастлива.   Уилямс изгуби спокойствие на финала, след няколко предупреждения от съдията за получаване на забранени инструкции от нейния треньор. Американката нарече съдията \"крадец и лъжец\" и го обвини \"Това не е честно, защото съм жена\". Непрекъснатите протести на тенисистката й струваха наказание от една точка, а по-късно и цял гейм.", "date": "2018.09.12", "title": "Най-тъжният триумф"}
{"url": "http://www.classa.bg/%D1%81%D0%B2%D1%8F%D1%82/item/387092-%D0%B8%D0%B7%D1%82%D0%B5%D0%BA%D0%BE%D1%85%D0%B0-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BF%D1%80%D0%BE%D1%82%D0%BE%D1%82%D0%B8%D0%BF%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D1%80%D1%83%D1%81%D0%BA%D0%B8-%D1%82%D0%B5%D0%B6%D1%8A%D0%BA-%D0%B4%D1%80%D0%BE%D0%BD", "text": "Нов видеоклип, показващ усъвършенствана версия на тежкия руски дрон Алтаир, бе представен в програма на руската военна верига Звезда TV. Смята се, че прототипът на този безпилотен самолет е в състояние да пренесе до два тона полезен товар.   Прототипът на самолета, който носи номер 03, се вижда как лети през зимата на неразкрито място. Дронът има серия от кабели, прикрепени към крилото, за да се оценят аеродинамичните му характеристики. Устройството вероятно е третият прототип, който е получил редица подобрения в сравнение с предишните версии. Едно от допълненията е разширеният нос на устройството, който вероятно крие сателитна антена.   Дронът се задвижва от два дизелови двигателя V12 с мощност 500 к.с. всеки по време на излитане. Съобщенията в пресата вече са посочили, че с пълния резервоар този дрон тежи около пет тона.   Точните характеристики на дрона остават неразкрити, но се очаква да вдига до два тона товар и да имат максимален обхват от 10 000 километра. Устройството може да се спусне и да кацне автономно, но може да се управлява и от оператор от земята.   Алтаир е разработен от Бюрото Симонов за научноизследователска и развойна дейност, град Казан, като част от програмата \"Алтиус-О 'по силата на договор с руското министерство на отбраната.   Алтаир може да се разглежда като аналог на американския Northrop Grumman RQ-4 Global Hawk, който, с маса от 15 тона, днес е един от най-тежките въоръжени безпилотни самолети в света.", "date": "2018.09.12", "title": "Изтекоха снимки на прототипа на първия руски тежък дрон"}
{"url": "http://www.classa.bg/%D1%81%D0%B2%D1%8F%D1%82/item/387093-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%BE-%D1%81%D0%B5%D0%BB%D0%BE-%D1%89%D0%B5-%D0%BF%D0%BB%D0%B0%D1%89%D0%B0-%D0%BD%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%BF%D0%BE-2500-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%BC%D0%B5%D1%81%D0%B5%D1%86", "text": "Швейцарското село Рейнау, намиращо се на границата с Германия, планира да дава на обитателите си месечна заплата от 2500 швейцарски франка ($ 2563), като част от експеримент за тестване на ефектите на универсалния основен доход, известен също като граждански доход. Според плана, участниците ще получават основен месечен доход в зависимост от възрастта, вариращ от 625 швейцарски франка ($ 640) за лица под 18 години до 2500 франка ($ 2563) за тези над 25 години. Градският съвет реши да прокара плана, след като повече от половината от неговите 1300 жители се включиха в проекта.   Експериментът се осъществява след като преди две години швейцарските граждани отхвърлиха на референдум предложението за получаване на универсален основен доход в държавата. Въпреки това, за разлика от националното предложение, текущият план на Рейнау няма да бъде финансиран от данъкоплатците, а се планира да набере необходимите средства чрез \"груповото финансиране\".   Проектът е разработен от швейцарската кино режисьорка Ребека Паниан, която е вдъхновена от отхвърлената национална схема и иска да тества идеята в Рейнау, място, което тя описва като \"един вид мини Швейцария, с добре смесено население.\"   \"Рейнау работи по различен начин и е отворен към нови идеи\", обяснява Андреас Джени, кмет на селото, на уебсайта на проекта.", "date": "2018.09.12", "title": "Швейцарско село ще плаща на жителите си по 2500 долара на месец"}
{"url": "http://www.classa.bg/%D1%81%D0%B2%D1%8F%D1%82/item/387087-%D1%80%D1%83%D1%81%D0%B8%D1%8F-%D0%B8-%D0%BF%D1%83%D1%82%D0%B8%D0%BD-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D1%8F%D1%82-%D0%B3%D0%BE%D1%81%D0%BF%D0%BE%D0%B4-%D0%BD%D0%B0-%D1%81%D0%B2%D0%BE%D1%8F-%D1%81%D1%82%D1%80%D0%B0%D0%BD%D0%B0", "text": "Обичайните цели на руската хакерска група Fancy Bear са либерални политици и руски дисиденти. През 2016-а те стават широко известни с намесата си в президентските избори на САЩ. Оказва се обаче, че хакерите имат и една доста необичаен обект - личната кореспонденция на Вселенската патриаршия в Константинопол. На 27 август тази година става ясно, че виртуалните престъпници са прекарали години в опити да стигнат до въпросните данни.  По-голямата част от западния свят не знае, че в Източната православна църква се водят сериозни битки за влияние, които биха могли да засегнат над 300 млн. вярващи по целия свят. Тези борби от десетилетия противопоставят Константинопол и Руската православна църква, а последният коз в тях е независимостта на Украинската православна църква. Със своите 150 млн. вярващи Руската църва за момента е най-многолюдната сред четиринадесетте православни църкви. Нейните политики са силно повлияни от имперското минало на Русия, а и това е единствената религиозна институция, която се ползва с мощна държавна подкрепа. Руското православие и Кремъл се противопоставят всячески на моралната и донякъде символична власт на Константинопол, чиято роля искат да изземат още след рухването на Византийската империя през 1453-а. През последните години руският президент Владимир Путин започна да възприема все повече риториката на християнската имперска идеология и дори изисква държавниците му да четат трудовете на руски религиозни философи. Сред тях са Николай Бердяев, който се самоопределя като християнин-социалист и който клони към религиозен анархизъм, но вижда Русия като месия за останалия свят, и фашиста Иван Илин. Двамата интелектуалци са се ненавиждали, но са на едно мнение, че страната им е в изключителното положение на минала и бъдеща християнска империя. Този християнски империализъм няма как да не засегне и Украйна.  Членове на руския интелектуален елит като Бедяев, който е от Киевската област, винаги са смятали, че украинските национални стремежи за автономност са трудни и дори неизпълними. И днес бъдещето на Украйна е неразривно свързано с политическите борби на Руската православна църква, мобилизирана от Москва в преследване на вътрешни и международни цели. Около две трети от украинците са православни християни, които попадат под юрисдикцията на Московската патриаршия. Последната е мощен лост за влияние на Русия в Украйна. Фенер обаче има намерението да пренебрегне Москва и да предостави на Украинската православна църква автокефален статут, изцяло извън руска власт. Актът от страна на Константинопол ще бъде приветстван от повечето украинци, които отстояват националния си суверенитет в условията на хибридна война с Кремъл. Украинският парламент и президентът Петро Порошенко се обърнаха директно към вселенския патриарх Вартоломей и сега решението Украинската църква да стане автокефална е факт. Консенсусът е постигнат още през април, когато Порошенко посети Вартоломей в Истанбул. Вартоломей най-вероятно ще издаде томос, с който ще обяви новия статут на Украинската православна църква като по този начин й гарантира пълна независимост от Московската патриаршия.  Докато Руската православна църква намира подобен акт за неканоничен, другите православни църкви ще признаят автокефалния статут. Това ще доведе до сериозен спад в броя православни вярващи под опеката на Руската православна църква, която има претенциите да е лидер в православния свят. Освен това означава, че Москва вече няма да може да се разпорежда с украинската епархия. Към момента и двете църкви се изказват предпазливо по въпроса, но със сигурност са били тема на срещата на патриарх Кирил с Вартоломей на 31 август. В опита си да попречи на Украйна да постигне независимост в религиозно отношение, Кирил следва агресивен модел на поведение, наложен след разпада на Съветския съюз и реабилитирането на вярата в Русия. Той предполага обръщане към историческата роля на православието като ефективен начин за влияние върху народа.  Русия защитава така наречените от нея \"традиционни ценности\" като насажда хомофобия и мизогиния и дава силна подкрепа на Руската православна църква, която да прокарва идеите й. Връзките между църква и държава могат да бъдат проследени далеч в миналото - и Кирил, и предшественикът му са били най-малкото информатори на КГБ в СССР. Сега Путин на свой ред извлича ползи от подкрепата на църквата, която се радва на уважение от страна на руснаците. Московската вражда с Фенер надскача спора за Украйна и стига до сърцето на руската историческа идентичност. Руснаците таят отколешни амбиции да изместят Цариград в православния свят. Градът е сериозен символ като столица на Византия, от която през X-ти век Киевска Рус приема християнството. Ако той е бил Вторият Рим, то Москва е искала да стане Третия. Тази визия е споделена през 1510-а от православния монах Филофей Псковски в писмо до цар Василий III. Падането на града под османска власт е било в близкото минало и идеята за Москва като негов наследник е била много популярна сред руснаците. Тя се появява отново с разпространението на славянофилията. Под съветска власт разцъфва идеята за ключовата роля на Русия в световния ред, а Третият Рим става Третият Интернационал.  Путин намеква за това наследство след анекса на Крим през 2014-а като казва, че всичко там свидетелства за общата история и културно наследство на Русия и Украйна. Там се е намирал древният Херсон, където е покръстен принц Владимир. Затова и Москва вижда заплаха в лицето на автокефална Украинска църква и води активна борба за власт с Константинопол. Тя си пролича и когато руската страна се отказа в последния момент да присъства на Вселенския събор през 2016-а. По-рано същата година патриарх Кирил се срещна с папа Франциск в Хавана, където постигнаха съгласие по някои въпроси като еднополовите бракове например. Това е деликатно прескачане на Фенер като инстанция и затвърждаване на Русия като лидер в социалния консерватизъм. По православните стандарти Константинопол е далеч по-либерален. Москва не е единствената, която намира Вартоломей за твърде прогресивен във вижданията си. Другите държави обаче намират Московската патриаршия за твърде компрометирана и се чувстват далеч по-комфортно под влиянието на Константинопол, отколкото под това на Руската църква, зад която има мощна държавна подкрепа. Сигурно е, че Кремъл ще предприеме ходове за отмъщение удара по руския престиж, но в момента и Украйна, и Константинопол печелят важна морална победа.", "date": "2018.09.12", "title": "Русия и Путин искат да спечелят Господ на своя страна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387088-%D0%BA%D1%80%D0%B0%D0%BB%D1%81%D0%BA%D0%B0%D1%82%D0%B0-%D1%81%D0%B2%D0%B0%D1%82%D0%B1%D0%B0,-%D0%B7%D0%B0-%D0%BA%D0%BE%D1%8F%D1%82%D0%BE-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D1%87%D1%83%D0%B2%D0%B0", "text": "Средната температура през октомври във Великобритания е 12°C. Шансовете да погрее слънце за повече от три поредни часа са доста ниски. Вероятността да завали е голяма. Ако принц Хари и Меган Маркъл бяха решили да проведат сватбата си през октомври, доста по-малко хора щяха да излязат на улиците около двореца Уиндзор и да ги аплодират. Което води към въпроса: кой, за Бога, е решил, че скромната кралска особа принцеса Южени трябва да копира разходката с файтон в деня на сватбата си с бившия барман Джак Бруксбенк на 12 октомври? Южени е избрала да мине под венчило на същото място като Хари и Меган, със същия брой поканени гости и с допускане на 1200 външни лица, обикновени британци, в замъка за сватбата. Когато стана ясно, че тя планира и разходка със същия открит файтон около Уиндзор, надсмиването над аристократична дребнавост премина в смайване. От кралското семейство твърдят, че сватбата ще струва 2 милиона паунда. Критиците на монархията обаче смятат, че крайната цена няма да е много по-ниска от 35-те милиона лири, платени за сватбата на Хари и Меган. Огромната част от разходите са свързани с мерките за сигурност в града и по маршрута, по който кралската внучка ще премине с бъдещия си съпруг. Критиките срещу пищната сватба не се дължат на това, че Южени не е харесвана от обществото. Всъщност, тя е възприемана като напълно почтена и коректна личност. Проблемът е в това, че от позицията си на втора дъщеря на третия син на кралица Елизабет II (принц Андрю, херцог на Йорк), тя няма официална и формално определена роля в кралската фамилия. Мнозина имат съвсем смътна представа коя е тя и къде се разполага в родословното дърво на кралицата. Защо тогава е нужна голямата публична сватба? Дори лоялни монархисти приемат това решение за поредна самопричинена вреда от херцога на Йорк Андрю, който има безславен принос към историята на рода Уиндзор. Суетата около сватбата на малката му дъщеря е определяна като „мания за величие\" от източници с близки връзки до монархическото семейство.     Помпозността, самомнението и желанието за признание, които принц Андрю демонстрира от години, често са обект на присмех в британското общество. Изглежда, че тези навици се задълбочават пропорционално на степента, в която той бива изолиран от тесния кръг на кралското семейство за сметка на по-големия си брат. Миналата година британските медии описваха странен епизод с участието на принц Андрю по време на ловен уикенд. На сутринта на втория ден принцът слязъл в трапезарията, където другите гости закусвали. Недоволен от факта, че никой не станал на крака при влизането му, Андрю заявил: \"Да опитаме отново, а?\". Излязъл от стаята и влязъл отново (и все така не получил така желаните овации на крака). От двореца защитават решението на младото семейство за почетна обиколка с файтон, като посочват, че маршрутът е „утвърден и известен, а по него преминават и графът и графинята на Уесекс Едуард и София след сватбата си през 1999 г.\". Така е, няма спор, но това се е случило преди почти 20 години, през лятото. Принц Едуард е син на кралицата, а ролята му винаги е била да служи като постоянен представител на Нейно Величество. За разлика от него, ролята на Южени е толкова неясна, че и тя самата се затруднява в опита си да я определи точно: \"Искаме да покажем на хората кои сме, че сме работещи, млади жени от кралското семейсво, но не се боим да излизаме на преден план,\" казва тя в скорошно интервю за Vogue. Критиците изтъкват и видимия контраст между сватбата на Южени и тази на Зара Филипс (внучка на кралица Елизабет II от първородната й дъщеря - принцеса Ан). Филипс се омъжи за съпруга си - ръгбист - на церемония без много шум в Шотландия.   Антироялистката група Republic дори настоява кралското семейство да плати с лични средства за сватбата на Южени.   \"Социологически проучвания показаха, че 2/3 от британците не се интересуваха от сватбения ден на Хари и Меган. 56% смятат, че кралското семейство би трябвало да плати пълната стойност на сватбата, включително разходите за охрана и сигурност. 76% казват, че не биха искали да финансират сватбата на принц Хари с данъците си - ако имаха избор. Защо да смятаме, че обществото е по-ентусиазирано за сватбата на Южени? Просто не е така.\" Южени е известна като много мила и изтънчена жена. Тя не е отговорна за прегрешенията на родителите си. Вероятно повлияна от претенциите на баща си, обаче, принцесата скоро ще бъде възприемана по същия начин като него - като излишно бреме за държавната хазна.", "date": "2018.09.12", "title": "Кралската сватба, за която Великобритания не иска да чува"}
{"url": "http://www.classa.bg/%D1%81%D0%B2%D1%8F%D1%82/item/387094-%D1%82%D1%80%D1%8A%D0%BC%D0%BF-%D0%BF%D0%BE%D0%BB%D1%83%D1%87%D0%B8-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%BD%D0%BE-%D0%BF%D0%B8%D1%81%D0%BC%D0%BE,-%D0%B2-%D0%BA%D0%BE%D0%B5%D1%82%D0%BE-%D0%BA%D0%B8%D0%BC-%D0%B8%D1%81%D0%BA%D0%B0-%D0%BD%D0%BE%D0%B2%D0%B0-%D1%81%D1%80%D0%B5%D1%89%D0%B0", "text": "Президентът на САЩ, Доналд Тръмп, е получил писмо от севернокорейския лидер Ким Чен-ун, да се организира втора среща между двамата президенти, съобщи говорителят на Белия дом, Сара Сандърс. Официалната говорителка разясни, че в своето \"много топло и положително\" писмо Ким е поискал втора среща с Тръмп.   \"Основната цел на писмото е да поиска и да насрочи нова среща с президента,\" потвърди Сандърс по време на пресконференцията във Вашиaнгтон.   Сара Сандърс е изяснила, че Вашингтон е \"отворен\" към това искане и добави, че \"вече е в ход координиране\" на детайлите.   САЩ прави това изявление само ден, след като Доналд Тръмп похвали Пхенян че проведе военен парад \"без обичайния показ на ядрени ракети.\"   \"Неотдавнашният парад на Северна Корея, за пръв път, не беше с акцент върху ядрения й арсенал\", заяви Сандърс, като добави, че в писмото президентът на САЩ е получил и \"други доказателства за напредък\", за постигане премахването на ядреното оръжие на Корейския полуостров, което е целта на администрацията на Тръмп.   Тръмп и Ким проведоха първата си двустранна среща през юни година в Сингапур. По време на срещата двамата лидери се съгласиха да работят, за да денуклеаризират Корейския полуостров.", "date": "2018.09.12", "title": "Тръмп получи \"положително\" писмо, в което Ким иска нова среща"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387083-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D0%B0%D1%80%D0%B2%D0%B5%D0%BD%D1%8E%D1%82%D0%B0", "text": "  Политическият поврат в края на 80-те години на ХХ век преобърна социално-икономическото и политическото развитие на страната, разруши нейните основи и постави на непоносими изпитания огромната част от населението. Това бе истинска революция или по-точно – контрареволюция, която реставрира отхвърлената преди 45 години система. Против всяка логика обаче събитията породиха надежди и илюзии за по-добър живот и повече справедливост у тези, които трябваше да понесат политическите изпитания и отговорности – членовете на БКП. И които трябваше да знаят, защото преди това подробно и убедително обясняваха на обществото, какво се крие зад понятия като „пазарна икономика”, „европейски ценности”, „евроатлантическа интеграция” и „демокрация”. Не само от страх, че ще бъдат преследвани и наказвани, а преди всичко с истинската надежда, че най-сетне в т. нар. „пазарна икономика” и в „демокрацията” ще се осъществяте идеалите, за които са работили и са се борили, те се включиха в „строителството на новия живот”. Или и те да станат капиталистите, за да успеят в новия живот. Всички бяха полудели по демокрацията, която щеше да ни направи „Швейцария на Балканите”, за да ни осигури банани през цялата година. Заради тази пуста демокрация БКП смени името си и осъди тоталитарното си минало, идеологията си и се отрече от диктатурата на пролетариата и демократическия централизъм, определи се като „модерна лява партия” и пое пътя на „социалдемократизирането” си. И за да не се лъжем и заблуждаваме повече, да кажем: започна процесът на нейното разложение и самоликвидация. Видимите му проявления са създаването на идейни течения вътре в партията, отделяне на нейни членове и формиране на нови политически субекти, остри, уж идейни, спорове, сблъсъци и кавги, рязко намаляване на членския й състав. Те се представят като нещо напълно нормално и дори необходимо, за да може лявата и вече „демократизирала” се партия да се очисти от ненужните полипи през тоталитарния си период и укрепне по-бързо в новите условия. Невидимите знаци бяха разпадането на вертикалните връзки, разлагането и изчезването на огромен брой основни партийни организации, новата риторика с все повече либерален и социалдемократически привкус, самоосъждането и разправата с ръководителите на т. нар. „тоталитарен режим”, боричканията в партийните ръководства на различните равнища. Но най-неочаквано за самата БСП в края на 1994 г. тя убедително печели парламентарните избори и съставя правителство оглавено от председателя Жан Виденов, което започва да управлява през следващите две години. Това е най-критичният период от нейната история, от който нататък тя навлиза в ново състояние. Акад. Илчо Димитров (1931-2002) е министър на образованието и технологиите. Две години почти всеки ден той записва в дневника си случващото се в правителството, партията и държавата. Свидетелстата му са, разбира се, субективни, но именно тяхната субективност ги прави ценни и изклчително важни за реконструкцията на времето и извличането на поуки от него. Илчо Димитров е от „старите” в партията, от тези, които тогава наричаха „номенклатура”. При това висша – бил е ректор на СУ„Св. Климент Охридски”, министър на образованието и науката, зам. председател на БАН. Той е човек умен, образован, организиран, почтен, дисциплиниран, разбран. Но е преди всичко учен-историк от най-висок ранг с интересни и оригинални идеи за историческото ни развитие. В политически план, въпреки огромния си опит, е все пак човек наивен, заживял с новите политически митологии, готов да покаже, че новите социалисти не са като другите „демократи”; че са наистина демократични, толерантни и затова не политизират там, където не бива да се политизира.Но тази именно негова наивност като политик и държавник болезнено усеща, забелязва и осмисля настъпилото вече време на политическите парвенюта в държавата, но преди всичко в БСП. Това е през втората половина на 90-те години на ХХ век. Аз наричам това време „време на политическите парвенюта” не защото точно тогава в БСП и изобщо в политиката навлязоха много нови и предимно млади хора, които преди това не са имали нищо общо с работите на публичната администрация, не познават държавата, не притежават управленски умения и организационен опит. Те просто използват създалото се положение и вакуума в актива на левицата, за да се покажат и предложат себе си за нови отговорности. За една нощ повечето от тях от напълно неизвестни се превърнаха в лидери, политици с високо положение, народни представители, функционери на държавното управление. По-старите, онези, които упорито наричаха „номенклатура”, бяха предпазливи и отговорни, докато парвенютата бяха лишени от задръжки и жадуваха да се осъществят на новите си места. Парвенюто е особен обществен тип на току-що влязъл в среда, която му е неприсъща, ала в която много му се иска да бъде; защото смята, че там е по-хубаво, по-престижно и охолно. Когато тази среда е вече амортизирана и изпълнена с хора, които са вече демотивирани по различни причини и които нямат енергия да изпълняват най-важните си функции, се отваря поле за „пришълци” с воля и стремеж към власт. Тази власт те са я виждали отстрани и отдалеч и им се е струвала лесна за упражняване. И веднъж докопали се до нея, бързат да й придадат собствения си облик и я подчинят на представите, които са имали за нея. Техният волунтаризъм поставя на изпитание социалната система, разклаща я силно и започва да я разрушава. Аз не твърдя, че правителството на Жан Виденов полага въпросното начало. То само го обозначава и му придава начален тласък. Или по-точно ускорява процеса и го прави необратим. Самото начало е в предходните пет-шест години, когато БСП се ръководи от хора идейно неопределени и неподготвени, неустойчиви, разколебани и слаби. Обществената суматоха създава допълнително напрежение. Ръководството на БСП просто не знае какво да прави, накъде да води членския състав, какви цели да му постави, с какво да го мотивира и как да прикрие своята управленска немощ. От една страна то подстрекава към реванш и възмездие спрямо тоталитарното минало, а от друга се мъчи да намери някакво оправдание пред съпартийците си за радикалните икономически изменения, които не е в състояние да възпре. То е подложено на огромен външен натиск, паникьосано е и единствената му грижа да е покаже, че ръководи и спасява от пълна разруха. От друга страна обаче то е обсебено от нови хора, повечето от тях млади и енергични. Една част от тях са неосъществени функционери от комсомола без достатъчно способности и интелигентност. Друга част са просто подети от политическата вихрушка и са „кацнали” на върха на партията, за да се любуват на личния си успех. Правителството на Жан Виденов, цялата му дейност и неизбежният му провал е „образ и подобие” на въпросната парвенющина в БСП. Това е поразен от истински политически тумор, който функционира като тумор, произвежда политически токсини и разрушава плътта и душата на партията. Ще ми се да преувеличавам, ала, за съжаление, диагнозата ми е съвсем точна! Този политически тумор бе наричан ту пазарна икономика, ту социалдемократизиране на БСП, ту евроатлантическа интеграция, ту демокрация. И какво ли не още. Илчо Димитров наблюдава всичко това, а и сам участва в него. Пред очите му неговите приятели, близки, колеги, познати все повече губят представа за реалните процеси и търсят начини или да се включат в тях, за да заемат по-изгодни места, или да намалят въздействието им върху себе си. И с болка и ужас вижда как държавата се парализира, а БСП запада и губи все повече и повече съзнание какво представлява властта и как трябва да се упражнява и пази. Парвенюто има амбиции, но не и реална политическа воля за власт, защото сам не познава истински властта, пренебрегва нейната тежест и отговорността, с която се носи. Затова и не вижда и не предвижда последиците от грешките, които постоянно прави. Те за него са несъществени, не го тревожат, не го измъчват, а на всичко отгоре му изглеждат като огромни успехи. Но за съжаление са обективно неизбежни, защото са напълно присъщи за състоянието на обществото и политическата система. Те именно крепят капитала и гарантират неговото всесилие и абсолютно политическо господство. За което той охотно ги поощрява и хвали. Илчо Димитров често записва в дневника си срещи с различни функционери от БСП, които преди всичко ходатайстват за назначаване на близки, родните, приятели. Той почти на всички отказва с мотива, че не желае да уволнява назначени от предишните министри кадри, когато те работят добре. Той се води от максимата „ние не сме като другите”. Т. е. ние не политизираме, не се обграждаме със „свои хора”. Който се справя със задълженията си, не бива да бъде уволнявам, само защото е от друга партия. За парвенюто този принцип е абсурден, защото смесва властта със служба. Властта се удържа най-лесно, когато в нея са назначени „наши хора”. Но властта не са само длъжностите, нито само службите или хората, които са назначени там. Властта е инструмент за организиране и ръководене на обществото и нацията за постигане интересите на държавата, за нейната сигурност, стабилност и способност да гарантира справедливост и възможност за духовно, нравствено и икономическо развитие. Властта формулира идеите и целите, които ще съберат разнородното множество и ще го мобилизират да върви в определена посока. Тя изисква умения, а не определена партийна или родниска и приятелска принадлежност. Това парвенюто не е в състояние да разбере. В същото време се водят безсмислени атаки срещу хора, смятани за неудобни, понеже не угаждат някому от силните. Изобщо разправиите за служби, усилията да се махнат тези, които пречат или говорят повече и не се подчиняват изтощават партийния организъм. Да се чуди човек откъде наизлязоха тогава креатурите, за които властта е подчинение на тях и кръга, на който принадлежат, а не за полза и съзидание на държавата и обществото. Тези креатури бяха впрегнали държавния апарат за разправа с неудобните и за тяхното изолиране. Илчо Димитров с тревога отбелязва как БСП се изпълва с хора, които нямат нищо общо с нея, не я познават и не болеят за нейната съдба, защото са й чужди. Те се домогват до високите равнища на ръководство и определят нейната политика. Енергията им е насочена към разчистване на пътя нагоре, а не за укрепване политическото здраве и организационното единство на партията. Понеже партията се изпълва с парвенюта, вътрешно партийните борби се активизират и ожесточават. Недоволните от личното си положение, обидените, че са изместени, неуспелите да постигнат нещо повече са инициатори на тези борби. Прицелът е обикновено ръководството или част от него, правителството, общинските власти. Тези битки се водят най-често извън партията, в медиите, публично и с ожесточение, каквото тези хора не провяват срещу политическия и идейния опонент. Илчо Димитров преживява болезнено тези разпри. И ги описва и анализира точно и с разбиране на тяхната същност. В дневника на Илчо Димитров проличава как БСП просто не умее да води политическите борби срещу новопоявилите се нейни противници, опоненти и дори врагове. За съжаление, тя и днес не е усвоила това умение. Тя не успя да разбере, че в „пазарната икономика” политиката е борба за власт. Да си опозиция, дори и единствена, дори и „конструктивна”, означава, че си изгубил борбата. Но борбата за власт не означава борба за служби и изгоди, а за възможност да подобриш участта на хората. За мене бе много интересно да чета у Илчо Димитров свидителествата му за конкретната работа на правителството на Жан Виденов. Колкото и внимателен и деликатен да е, авторът няма как постоянно да се сдържа и да не пише истината. Виждаме каква дилетантщина е царяла през тези две години. Дилетантщината е завладяла напълно и правителствата след Виденов. Тя се изразява в неумението да се подготвят внасяните за обсъждане материали, дискусии по подробностите, а не по същество, лошо формулиране на решения, неумението да се подхожда глобално и мащабно към обсъжданите проблеми и изобщо към проблемите на вътрешната и външната държавна политика, да се отделя същественото от второстепенното, в непознаване на държавата и живота в нея. Правителствата, а и политическата власт като цяло, са безпомощни в условия на криза или на някакъв остър сблъсък и природно бедствие. Тогава проличава какво се е случило в държавата ни след 1989 година. Затова и заседанията са дълги, превърнати са на говорилня и без особен резултат. Фрапираща е безпомощността на тогавашната власт (а изобщо на властта, когато БСП управлява) срещу инсинуациите и домогванията на опозицията. Това е нейното най-слабо място. Тя бърза да прави компромиси и да изпълни желанията на опонента, без да премерва доколко те са основателни – а ако не са основателни да отговори достатъчно твърдо и аргументирано срещу опитите да се дискредитира и отслабва властта. И да внимава с отстъпките, защото исканията на опонента веднага ескалират. Но това трябва да става така, че да не предизвиква общественото мнение и да го настройва срещу себе си. Безпомощността на правителството е очевидна през 1996 г. и то точно в навечерието на президентските избори. Затова и толкова бързо настъпва неизбежният му край. Много интересни и според мене точни са наблюденията на Илчо Димитров за конкретни политици от онова време като Александър Лилов, Андей Луканов, Желю Желев, Георги Първанов, Николай Добрев, Благовест Сендов, Иван Костов, Стефан Продев, Петър Стоянов, Красимир Премянов, Гиньо Ганев, Николай Генчев, Петър Дертлиев, Филип Димитров, Ахмед Доган, Александър Йорданов и др.. Най-често с една-две думи той ги характеризира и оценява. Повечето от тези хора днес вече са исторически личности и е време да бъдат разглеждани и преценявани като такива. Дневникът на Илчо Димитров ни дава обилен материал за сериозни изследвания. Освен тези впечатляващи характеристики трябва да отбележим и оценките и бележките за негови близки приятели колеги като акад. Константин Косев, акад. Васил Гюзелев, акад. Иван Юхновски, акад. Румен Цанев, проф. Дойно Дойнов, проф. Стефан Дойнов, проф. Андрей Пантев, Георги Йоданов, Георги Атанасов, Павел Писарев, Николай Хайтов, Румен Сербезов, Тошо Тошев, Васил Мръчков, акад. Матей Матеев и др. Подчертавам: Илчо Димитров свидетелства отвътре за работата на правителството на Жан Виденов, но не бива да имаме никакви съмнения, че разказаната история е история на правителствата и на другите партии. Политическият механизъм е еднакъв за партийните субекти, а и успяващите да влязат във властта са хора с един и същ манталитет, похвати, поведение и начин на мислене. Така че Илчо Димитров ни е дал типологията на политическия живот от края на ХХ век, който за съжаление почти не се е променил. Различията са вероятно единствено в отделни подробности и в публичността, която партиите им придават. Спирам се на тези аспекти в дневника на Илчо Димитров. Но в него има изключително много факти, наблюдения, размишления, изводи и поуки, които трябва да бъдат видени и анализирани. Подобни свидетелства трябва задължително да се четат и изучават, да се анализират фактите и обясняват причините за грешките, за да не се повтарят. И за да знаят сегашните политици и да помнят какво ще ги последва, ако не са разбрали уроците на големия ни учен...", "date": "2018.09.12", "title": "Времето на политическите парвенюта"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387084-%D0%B8%D0%B2%D0%B0%D0%BD-%D0%BD%D0%B5%D0%B9%D0%BA%D0%BE%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%B0%D1%82%D0%B0-%D0%B1%D1%8F%D1%85%D0%B0-%D0%BA%D0%B0%D1%82%D0%BE-%D0%B3%D1%80%D1%8A%D0%BC%D0%BD%D0%B0%D1%82%D0%B8-%D0%BE%D1%82-%D0%BD%D0%BE%D0%B2%D0%B8%D0%BD%D0%B0%D1%82%D0%B0-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%BD%D0%B8%D0%B5-%D0%BD%D0%B0-%D0%B1%D1%8A%D0%B4%D0%B6%D0%B5%D1%82%D0%BD%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8", "text": "Ние имаме 3-годишна бюджета прогноза, която предвиждаше догодина минималната заплата да бъде увеличена с 40 лв. Казаното днес обаче означава, че бюджетната прогноза се променя и тя трябва да скочи с повече, минимум 56 лв, коментира Нейков Новината на премиера Борисов за увеличение на бюджетните заплати с 10% от 1 януари 2019 г. е имала ефект на бомба за министерствата в кабинета, изключвайки финансовото ведомство, коментира експертът Иван Нейков от Балканския институт по труда и социалната политика. След като веднъж е обещано, заден ход вече няма. Ние имаме 3-годишна бюджета прогноза, която предвиждаше догодина минималната заплата да бъде увеличена с 40 лв. Казаното днес обаче означава, че бюджетната прогноза се променя и тя трябва да скочи с повече, минимум 56 лв, коментира Нейков пред БНТ. \"Това увеличение носи много повече въпроси, отколкото може да си представи обикновенния гражданин. Едни от тях са, какво ще е влиянието върху малките и средните предприятия, ще намалим ли броя на работещите бедни, ще намалим бедността, как ще процедираме с минималната работна заплата. В частния сектор също ще искат увеличение, защото хората ще си кажат - ние с нашите пари осигуряваме по-високи заплати за държавния сектор и сега и ние искаме по-високи заплати. Най-вероятно това увеличение ще помогне на хората да посрещнат увеличението на цените. Последните години нямаше инфлация. Сега за една година има два пъти ръст на цените не енергоносителите. В България практиката показва, че има два основни фактора, които оказват основно влияние за т.нар \"тежка зима\". Единият е селскостопанският сектор, а другият е туризмът. Ако тези два сектора имат добри резултати през годината, не можем да говорим за \"тежка\" или \"гладна зима\". Хората, които са със средна и над средна заплата, при двама работещи, предполагам, че няма да имат \"тежка зима\". За мен това увеличение е една реакция на ставащото в страната. Това по-скоро е политически ход, отколкото чисто икономически\", каза още Иван Нейков. Тази зима очаквам проблеми за хората с ниски доходи поради евентуално увеличаване на инфлацията. Работещите бедни обаче не могат да намалеят с увеличаване на минималната работа заплата, така че за тях положението ще остане без промяна, коментира още Нейков. Аз мисля, че увеличението на заплатите е реакция, която има за цел да намали конфликта в обществото, каза в заключение експертът.", "date": "2018.09.12", "title": "Иван Нейков: Министерствата бяха като гръмнати от новината за увеличенние на бъджетните заплати"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387085-%D1%83%D0%BD%D0%B8%D0%B7%D0%B8%D1%85%D0%B0-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B8%D0%BD%D0%BE%D0%B2,-%D0%BF%D0%B5%D0%B2%D0%B5%D1%86%D1%8A%D1%82-%D0%B2-%D0%B4%D0%B5%D0%BF%D1%80%D0%B5%D1%81%D0%B8%D1%8F", "text": "Интернет гласуване изхвърли Веселин Маринов от класация, даваща право на участие в празничния 17-и рожден ден на телевизия „Планета\". Оказва се, че по волята на чалга феновете големият български певец не е сред желаните изпълнители за събитието. И докато за него са гласували едва 90 души, то например за бременната Преслава гласовете са 3000.      А решението почитателите сами да направят онлайн селекцията кой да пее на концерта, е дело на собственика на „Пайнер\" – инж. Димитър Димитров, за когото това е единственият начин да възпрепятства дежурните обвинения и сръдни от изпълнителите, пише в. \"ШОУ\".За Веселин Маринов обаче, който е свикнал на системно признание от страна на публиката, подобна ситуация е, меко казано, неприятна. Близки до изпълнителя издават, че след като разбрал за резултатите от онлайн гласуването, певецът останал много изненадан. И дотолкова се разстроил, че не пожелал да работи до края на деня. „Натъжи се от тези резултати. Това е последното, което е очаквал\" споделя негов познат. И добавя, че макар тук да не става дума за негов личен концерт, изпълнителят на „Горчиво вино\" преживявал тежко новината, че няма да вземе участие в концерта. Изпаднал дори в лека депресия. Защото от години е свикнал, и оправдано – с любовта на феновете, но очевидно не на тази част от тях, които слушат поп фолк.Веско Маринов съвсем не е единственият изпълнител, който няма да се качи на сцената за празника на телевизия „Планета\". В този списък са още Милко Калайджиев, Нелина, Тони Дачева, Ани Хоанг, Есил Дюран, Магда и др. Припомняме, че в минали години, какъвто и избор да е правил инж. Димитър Димитров, винаги е имало обидени и враждуващи помежду си певици. А споровете са от това кой участва на концерта до чия ще е честта да го открие и закрие след това.", "date": "2018.09.12", "title": "Унизиха Веселин Маринов, певецът в депресия!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387086-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BF%D0%BB%D0%B0%D1%87%D0%B5-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B4%D0%BD%D0%B8%D0%BA%D0%B0-%D1%81%D0%B8", "text": "Ким Кардашиян призна в риалити шоуто \"Семейство Кардашиян\", че всеки ден плаче поради размера на задните си части, съобщава PopCrush. Кортни Кардашиян отбеляза в шоуто, че задникът на Ким изглежда \"огромен\", когато тя седи. Майката на сестрите намекна, че такива думи могат да обидят Ким, но Кортни Кардашиян беше изненадана от тази реакция, защото си мислеше, че сестра й харесва задника си.      \"Тя харесва пищните си форми, не съм казвала нищо обидно!\", отбеляза Кортни. Тези думи, обаче накараха Ким да реагира. \"Това не е вярно! Плача заради това всеки ден!\" - призна звездата. Според нейните думи, тя тренира, за да може задните й части да не са толкова големи.", "date": "2018.09.12", "title": "Ким Кардашиян плаче всеки ден заради задника си"}
{"url": "http://www.classa.bg/%D1%81%D0%B2%D1%8F%D1%82/item/387077-%D0%BA%D0%BE%D1%81%D0%BE%D0%B2%D0%BE-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-%D0%B4%D0%BE-%D0%BF%D1%80%D0%BE%D0%BB%D0%B5%D1%82%D1%82%D0%B0", "text": "Косово очаква да постигне споразумение със Сърбия, което да позволи на двете държави да отбележат напредък към членството си в Европейския съюз, най-късно до следващата пролет. Това заяви косовският вицепремиер Енвер Ходжай, цитиран от Ройтерс. Въпреки че Косово обяви независимост от Сърбия през 2008 г., Белград все още отказва да го признае за независима държава, като отношенията между двете столици остават напрегнати. Постигането на споразумение между страните е основно условие за членството им в Европейския съюз. Белград и Прищина се съгласиха да вземат участие в двустранни преговори, наблюдавани от ЕС, но от 2013 г. насам по тях има малко напредък. На въпрос кога очаква споразумението да бъде постигнато Ходжай посочи, че това ще стане „или до кроя на годината, или следващата пролет“. В изказване в рамките на политически и бизнес форум в курорта Блед в Словения вицепремиерът посочи също, че Косово може да подпише споразумение, но само ако то включва признаването на страната от Сърбия. „Не можем да подпишем каквато и да е било друга сделка“, посочи той и допълни, че сръбският президент Александър Вучич е „последният човек в Сърбия, на когото имаме доверие“. Въпреки това той изрази надежда, че доверие би могло да бъде изградено по време на преговорите. Ходжай също така допълни, че властите в Прищина няма с кого друг да водят двустранния диалог, тъй като държавният глава „контролира всичко в Сърбия“. Вицепремиерът също така посочи, че не би могъл да каже какво ще включва потенциалното споразумение с Белград, но даде сигнал, че въпросът с размяната на територии все още е на дневен ред. Сръбското правителство се опитва да спечели подкрепа за предложението си за споразумение с Косово, в рамките на което Белграед ще поеме под свой контрол населените със сърби части на страната. От своя страна Прищина също иска да получи контрола на определени сръбски територии с етнически албанци, но и двете държави не са склонни да се лишават от земя.", "date": "2018.09.12", "title": "Косово се надява на споразумение със Сърбия до пролетта"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387078-%D1%81%D0%B2-%D1%81%D0%B2%D0%B5%D1%89%D0%B5%D0%BD%D0%BE%D0%BC%D1%8A%D1%87%D0%B5%D0%BD%D0%B8%D0%BA-%D0%BA%D0%BE%D1%80%D0%BD%D1%83%D1%82,-%D0%B5%D0%BF%D0%B8%D1%81%D0%BA%D0%BE%D0%BF-%D0%BD%D0%B8%D0%BA%D0%BE%D0%BC%D0%B8%D0%B4%D0%B8%D0%B9%D1%81%D0%BA%D0%B8", "text": "Свети свещеномъченик Корнут живял в околностите на Никомидия , в селището Сатали (Сарсала, Сурсана). Той бил ревностен изповедник на Христовото име. По време на гоненията на християните в страната бил изпратен Иконийският* управител Перений.      Когато много християни побягнали от преследването му в тайни места, свети Корнут, достигнал вече преклонни години, сам застанал пред него. На въпроса на управителя кой е, престарелият светител смело отвърнал: “Аз съм християнин”. Той започнал открито да изповядва, че Христос е истинският Бог, Творецът на всичко, и да изобличава идолското прелъстяване. Вързали краката му с тънки върви и го повлекли по градските улици, а от нозете му, разрязани от въжетата, бликала кръв. В мъките си свещеномъченикът благодарил на Бога. После, след много други мъчения, той бил посечен с меч**.", "date": "2018.09.12", "title": "Св. свещеномъченик Корнут, епископ Никомидийски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387079-12-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "490 пр.н.е. - Гръко-персийски войни: В Битката при Маратон атинската войска и нейните съюзници от Платея спират първото нахлуване на персите в Гърция.   1609 г. - Английският мореплавател Хенри Хъдсън открива реката Хъдсън.   1683 г. - Голямата турска война: Под ръководството на Ян III Собиески полските въоръжени сили се обединяват с армията на Хабсбургите, за да победят Османската империя в Битката при Виена.   1923 г. - Властите извършват обиски в клубове на БКП, разпускат контролираните от нея общински съвети и арестуват около 2500 партийни функционери.   1924 г. - Започва тържествения ритуал по освещаване на храм-паметникът „Св. Александър Невски\" в София, който продължава до 14 септември.   1924 г. - Хората на Ванче Михайлов провеждат терористични акции в района на Горна Джумая.   1925 г. - Цар Борис III връчва бойно знаме на Военното училище.   1928 г. - Съставено е четиридесет и четвъртото правителство на Царство България, начело с Андрей Ляпчев.   1940 г. - Четири момчета откриват рисунки на 17 000 години и предмети, направени от праисторически хора в пещерата Ласко, Франция.   1943 г. - Втора световна война: Проведена е Операция Дъб, в която намиращият се под стража италиански диктатор Бенито Мусолини е освободен от немски парашутисти-десантчици, командвани от Ото Скорцени.   1953 г. - Джон Кенеди и Жаклин Лий Бувие Кенеди сключват брак.   1953 г. - Никита Хрушчов е избран за първи секретар на ЦК на КПСС.   1958 г. - Американският инженер Джак Килби прави демонстрация на първата работеща интегрална схема.   1959 г. - СССР изстрелва втората си ракета към Луната - Луна 2.   1968 г. - Албания обявява, че напуска Варшавския договор.   1969 г. - Президентът на САЩ Ричард Никсън заповядва да бъдат прекратени бомбардировките над Северен Виетнам.   1970 г. - Палестински терористи взривяват три отвлечени самолети в Йордания, а заложниците преместват минути преди това на тайно място в Аман.   1979 г. - Индонезия е ударена от земетресение с магнитуд 8,1 по скалата на Рихтер.   1980 г. - В Турция генерал Кенан Еврен извършва военен преврат и става държавен глава.   1990 г. - В Москва е подписан Договор „Две плюс четири\" между двете германски държави и четирите велики сили, победителки във Втората световна война, с който се прокарва пътя към повторното Обединение на Германия.   2001 г. - САЩ обявяват Война срещу тероризма.   2001 г. - 39 Народно събрание на Република България приема декларация срещу тероризма.   2003 г. - Организацията на обединените нации вдига санкциите над Либия, след като страната се съгласява да поеме отговорността и да компенсира семействата на жертвите в Атентата над Локърби.   2005 г. - Израел завършва изтеглянето си на всички войски и заселници от Ивицата Газа.  ", "date": "2018.09.12", "title": "12 септември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387080-%D0%B7%D0%B0%D0%BF%D0%BB%D0%B0%D1%82%D0%B0-%D0%BE%D1%82-600-%D0%BB%D0%B5%D0%B2%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-1000-%D0%B5%D0%B2%D1%80%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D1%82%D0%B0%D0%BD%D0%B5,-%D0%B7%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%BE%D1%82-%D1%84%D0%B5%D0%B9%D1%81%D0%B1%D1%83%D0%BA", "text": "Статията „Накъде с тия заплати по 700-800 лв.? И каква е тая измама със средна заплата над 1000 лв.?” (виж  ) предизвика много коментари на читатели, някои от които са цитирани по-долу. Ставаше въпрос, че чужд инвеститор като германеца Ролман в Гоце Делчев плаща заплати между 600 и 900 лева. А японският инвеститор като „Ядзаки” със заводите си за авточасти в Димитровград и Ямбол плаща заплата 600 лв. и 280 лв. бонуси. А български работодатели из страната масово смятат заплата от 600 лева за висока и се оплакват, че никой не ще да работи за толкова.  На практика тези заплати означават бедност в България, хората се набутват с кредити, за да си позволят елементарни неща. Александър Сандев „За 2016 г. „Пирин текс продакшън“ (бел. ред. – фирмата на Ролман) отчита 36.2 млн. лв. приходи (39.5 млн. лв. за 2015 г.) и печалба след облагане с данъци 282 хил. лв. (373 хил. лв. за 2015 г.). В предприятието към февруари 2016 г. са работили 3288. В момента заетите са 2520, уточни Бертрам Ролман.“ (от в.   г.) С една бърза справка в Търговския регистър, може да се установи, че освен „Пирин Текс продакшън“, чиято печалба била толкова малка, Ролман е собственик и на дружеството „Пирин Текс Трейдинг“. „Хайлилайкли” съм сигурен, че произведената продукция на фабриката („Пирин Текс Продакшън“) се продава на „Пирин Текс трейдинг“, което реално е търговското дружество на Ролман. Или – от единия джоб, всичко отива в другия джоб на един и същи собственик. Изключително нелепо е Ролман да се жалва, че фабриката му работи с ниска печалба, при положение, че размера на тази „печалба“, формално принадлежаща на фабриката, всъщност се определя от самия него. И да се обвиняват „високите“ заплати, за този „лош резултат“ е проява на изключителен цинизъм. Джулия Василева В Германия, ако плаща така, ще си ги шие сам, или трябва да затвори фабриката. Орхан Юбеид Голяма трагедия. Минимум 1000 евро трябва да станат заплатите за да се стабилизира положението. Тогава ще се върнат голяма част от чужбина. Христо Демирев Под 1000 евро заплата не може да стимулира нито хората, нито икономиката! Няма пари в обръщение, няма обороти в магазините! Мариана Вичева Хм, „Язаки”?! Знаете ли колко смъртни случая има във фабриката на смърта в Ямбол?  В тази фабрика се бяха надигнали хората, но нито един журналист или телевизия не бяха допуснати да влязат, на по-меките работници им раздадоха декларации, в които трябваше да ,,обещаят“, че никога няма да протестират, за да не ги последва участа на по-будните им колеги да бъдат уволнени.  Там се работи в достатъчно трудни условия. В „Язаки” много, ама много вони, но няма смелчаги да влязат и да поразровят още от първия работодател турчин. Ангел Стойчев Преди няколко години дадох интервю на Рада Домусчиева за БТВ по темата автобусни шофьори и тормоза и подигравките спрямо тази, а и не само към тази професия. Тогава й казах ,че в скоро време в тази държава няма да останат и клошари… По темата „Язаки”, фабриката между Димитровград и Хасково. Там работата е на сменен денонощен режим, работят основно цигани, които ги събират от целия Хасковски окръг. Българите минаха в началото и вече никой не се и опитва да си прави труда. Колкото до циганите, всъщност бонуса от 280лв. е за това, защото те като вземат заплата и в следващите няколко дни не го търси… Та в скоро време предвиждам и тази фабрика да затвори врати както между другото и фабриката им в Ямбол… И всичко това заради ниските заплати и не добрата политика спрямо работниците… Живко Живков Ами това си е „дране“ на живо, нали ни броят като държава и народ „второ качество“, а и са намерили „село без кучета“, трупат си печалбите като истински „кожодери капиталисти“ – „Сега ни е паднало, да правим печалба до дупка“ и си я изнасят тази печалба! И тия, моля ви се, тук в държавата ги броят за „инвеститори“ и им се „гъзят“ сакън да не се разсърдят и да си отидат! Георгиева Теменужка Не е само заплащане, то и отношение куца и отпуски само по документи, за болнични да не говорим… Илчо Илчев А обяви за водопроводчици и дърводелци имаше ли? Щото училищата дето ги произвеждаха ги затворихме, та се чудя кога обявите за занаятчии ще станат повече от тези за копирайтъри и ИТ специалисти! Markova Fanka Ролман печели от продажбата на един мъжки костюм колкото заплатата на най-добрите сред добрите в цеховете му. Ако шивачка заработи чисти 900 лв. на месец, което е рядкост, Ролман заработва нещо от порядъка на хиляди евро на секунда. Като си спомня, как беше решен да „осиновява” цели семейства бежанци и да ги заселва в родния ми град, подсигурявайки им работа, подарявайки им къщи и стандарт на живот, още ме побиват тръпки. Владимир Георгиев От реалния живот в един малък град в Булгаристан.  Читав работодател няма хора и иска да вдигне заплатите с 50%. Прави го. На следващ ден го привикват в местния феодал и интелигентно му обясняват, че това няма как да се случи, че подбивал пазара. Той разбира се не се съгласява. И на тръгване бил паднал по стълбите. Андрей Леков Трагедията е пълна, скъпи сънародници, а животът си тече – вашият живот, които би следвало да е поне малко по-достоен и нормален. Никой няма да ви го върне назад, както никой няма да вдигне заплатите или сам да се осъди и затвори за корупция със задна дата. За щастие обаче живеем в един глобален свят, където не е невъзможно човек да стартира от нулата, защото повярвайте има хора, които уважават труда и способностите без да лепят етикети, просто не са в България. Никога не е лесно човек да излезе от зоната си на комфорт и да рестартира, но какво са няколко месеца или години мъки в сравнение с цял един живот немотия. Единственото хубаво нещо, което се случи през последните 30 години е, е че станахме част от един по-справедлив и адекватен пазар на труда, както и че получихме достъп до качествено образование. Възползвайте се и вземете нещата в свои ръце Христо Христов Всъщност мантрата, че няма кадри изобщо не е вярна. Не е вярно. Кадри на пазара на труда има, но те просто не са при нас. След приемането на страната ни в ЕС отпаднаха и редица визови ограничения за българите. Работодателите в страната е крайно време да осъзнаят, че те не се съревновават в привличането на кадри с местните компании, а с в сички останали в ЕС. А и след като почти десетилетие официалната комуникация на България пред инвеститорите беше: „Елате при нас, защото имаме евтина работна ръка”, няма как сега да очакваме чужди инвеститори да идват тук, за да дават високи заплати.  ", "date": "2018.09.12", "title": "Заплата от 600 лева? Най-малко 1000 евро трябва да стане, за да се върнат хората в България (коментари от Фейсбук)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387081-%D0%B2%D0%BB%D0%B0%D1%81%D1%82%D1%82%D0%B0-%D0%BD%D0%B8-%D0%B3%D0%BE%D1%82%D0%B2%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%B2%D0%BD%D0%BE%D1%81%D0%BA%D0%B0-%D0%BE%D1%82-12-%D0%BB%D0%B5%D0%B2%D0%B0-%D0%BD%D0%B0-%D0%BC%D0%B5%D1%81%D0%B5%D1%86", "text": "Въвеждане на задължителна здравна застраховка предвиждат промени в здравноосигурителния модел у нас, подготвени от Mинистерството на здравеопазването, с които bTV разполага. Документът все още не е официално публикуван, предаде БТВ. Осигуровката от 8%, която сега отива в Здравната каса, ще се запази, но се въвежда допълнителна, която ще е задължителна и ще отива в застрахователите. Касата ще плаща лечението до определена сума, всичко над нея ще се поема от съответния застраховател. Втори ден здравният министър преговаря с представителите на различни организации в опит да ги убеди в идеите си. Най-общо казано, предлага се освен вноската за здраве, която правим сега , да има и още една. Тя ще отива в застрахователните. Размерът ѝ няма да зависи от дохода ни, а ще се определя спрямо възрастта, пола и региона, пише в документа. Експерти казват, че идеята парите за здраве да не се  управляват само от Касата е добра, но така разписана, поражда твърде много въпросителни и е спорно дали може да заработи, още повече пък успешно. Георги Алексиев се възстановява след операция и се притеснява, че задължителната здравна застраховка няма да е по джоба на всеки. „За малки суми не е проблем, но ако искат нещо голямо, вече е проблем за всеки един, не само за безработните”, смята той. Здравното министерство е направило примерни сметки, които показват, че вноската за застраховката ще е около 12 лева на месец. Изчисленията обаче са направени на база цените на клиничните пътеки, по които лекуват болниците. Не са взети предвид разходите за лекарства например. Реалният размер на вноската ще се определи от застрахователя, който няма да има право да отказва задължителна застраховка. „Съдират кожите на хората, които нямат възможност с тези минимални заплати. Кой ще ми гарантира, че след време, ако внасяме тези пари, те ще бъдат върнати по някакъв начин, ако имаме нужда”, попита Наталия Тодорова, пациент. С предложените промени се въвежда т. нар. „критична линия” – сумата, до която Касата и пациентът ще си  поделят плащането, а над нея ще плаща изцяло застрахователят. В примерните сметки за „критична линия” се посочват 700 лв.  – ако лечението е до тази сума, 85 на сто от нея ще плати Касата, 15 на сто – пациентът. Ако лечението е по-скъпо, всичко над нея ще се поема от застрахователя. „Ако остане забраната за приватизация, ако останат лимитите на болниците, ако остане забраната за инвестиции, кой знае какъв ефект от тази промяна няма да се получи”, заяви Стойчо Кацаров от Центъра за защита правата в здравеопазването. Предвижда се още застрахователите да създадат гаранционен фонд. „Застрахователите се предполага да бъдат голяма част от тази реформа и о този модел и фактът, че те не са привлечени в неговото правене, буди сериозни професионални притеснения”, коментира Светла Несторова от Асоциацията на българските застрахователи. Ако пациентът е ползвал някакви екстри, ще плаща за тях кеш или за сметка на нарочна доброволна застраховка. Засега остават много въпроси без отговор, например кой ще сключва задължителните застраховки за хората, които сега държавата осигурява, като децата и пенсионерите например. Експертите казват, че така разписана, идеята на практика означава, че Касата ще плаща евтиното лечение, а скъпоструващото ще е изцяло за сметка на застрахователите. Специалистите са критични и за това, че липсват разчети за риска и за резервите, които трябва да формират дружествата и за това как ще се случи тази промяна. Очаква се утре здравният министър да запознае кабинета с идеите си по време на заседанието на Министерския съвет, а по план трябва да заработят от 2020 г.  ", "date": "2018.09.12", "title": "Властта ни готви допълнителна здравна вноска от 12 лева на месец"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387082-%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%BF%D1%80%D0%B5%D0%B4-%D1%83%D1%81%D0%BF%D0%B5%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%BE%D0%BC%D1%8F%D0%BD%D0%B0%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B5%D0%B8%D0%B7%D0%B1%D0%B5%D0%B6%D0%BD%D0%B0,-%D0%B2%D0%B8%D0%B5-%D1%81%D1%82%D0%B5-%D0%BD%D0%B0%D1%88%D0%B8%D1%8F%D1%82-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B5%D0%BD-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB", "text": "Лидерът на БСП - София очерта алтернативата за страната ни в доклад по време на конференция, организирана от \"Милениум клуб България\" Допълнителният потенциал на нацията са именно успелите българи извън пределите на родината ни. Имам предвид стотиците хиляди добре образовани наши сънародници, които градят кариери в големи компании по целия свят. Това заяви лидерът на БСП - София Калоян Паргов пред участниците в конференцията \"От комунизъм към капитализъм: Има ли край на прехода в Източна Европа?\", организирана от \"Милениум клуб България\" в Лондон. Форумът, който се проведе в Oxford and Cambridge Club, беше част от кампанията \"Краят на прехода\" на сдружението на младите българи в чужбина, родени след 1981 г., а в него участие взе и принц Кирил Сакскобургготски. На конференцията Калоян Паргов изнесе доклад, в който направи преглед на политическото и икономическото състояние на България по време на прехода и очерта алтернативата за страната ни. Освен това, на форума в Лондон той представи и философията на \"Визия за България\" на БСП. \"Страната ни отчайващо се нуждае от промяна и това е съвсем очевиден факт, заяви лидерът на БСП - София пред участниците в конференцията. - Промяната е неизбежна. Тя трябва да бъде решителна, задълбочена и отговорна. Това е нашият дълг към идните поколения\". Според Калоян Паргов, страната ни трябва да има ясни национални цели и приоритети, постигнати на базата на обществен консенсус. \"В последните 10 години най-големият проблем в България е липсата на стратегия, заяви той. - Този проблем доведе до криза в развитието на държавата. Страната ни няма ясни стратегически цели, които да са подкрепени от обществото. Съответно няма как да има и определени приоритети за постигане на тези цели. Последните стратегически цели, които обединиха нацията и обществото бяха приемането ни в НАТО и ЕС. Разбира се, доколкото е възможно да ги наречем \"цели\". Защото приемането на България в НАТО и ЕС е по-скоро възможност, инструмент за постигане на цели\". Лидерът на БСП - София беше категоричен, че България се нуждае от експертно правителство на националното съгласие, еднакво отдалечено от всички партии, което да започне болезнените, но нетърпящи отлагане реформи. \"Бюджетният излишък в страната трябва да бъде насочен и изразходван с решение на Народното събрание, прието с квалифицирано мнозинство от две трети в най-необходимите направления, посочи той в доклада си. - Трябва да бъде проведена финансова и административна децентрализация. Да бъде извършена коренна промяна във всяка система като по ключови за обществото въпроси бъде въведено квалифицирано мнозинство от две трети при взимане на решенията на Народното събрание. Трябва също така да бъде допусната индивидуалната жалба пред Конституционния съд\". Калоян Паргов говори и за наложително провеждане на цялостна административна реформа в институциите. \"Незабавно трябва да започне и поетапно да бъде редуциран съставът на съществуващите административни институции, структури и служители на бюджетна издръжка, каза той. - Освен извършването на цялостна административна реформа, трябва да бъдат закрити и преобразувани разрешителните лицензионни и регистрационни режими, както и да бъдат въведени принципите на мълчаливото съгласие и на персоналната отговорност на длъжностните лица. Трябва да бъде проведена реална съдебна реформа и да бъдат въведени механизми и текущ граждански контрол над дейността на Висшия съдебен съвет и над отчетността на административните ръководители в съдилищата и прокуратурата\". Всички теми и въпроси, по които председателят на столичните социалисти говори на конференцията в Лондон намират място във \"Визия за България\". Платформата, която БСП изработи, вече се представя и обсъжда с гражданите на различни форуми. \"Нашата стратегия за развитие на страната засяга и укрепването и развитието на ролята и мястото на България в НАТО и ЕС. Засяга също така въпросите за националната сигурност, за обществения ред и сигурността на гражданите, както и отбраната\", коментира още Калоян Паргов. Лидерът на столичните социалисти посочи, че на фона на всички тези изброени факти, в момента най-голямата партия от управляващата коалиция ГЕРБ налага в държавата мантрата за собствената си безалтернативност, за най-малкото зло за държавата. \"На фона на неприемането на България в Шенген, където по думите на Цветан Цветанов тя трябваше да бъде приета още през 2010 г., на фона на непреставащия мониторинг върху съдебната система в държавата от страна на Брюксел, на фона на тоталния срив на чуждестранните инвестиции, на фона на фалита на четвъртата по големина банка, на застрахователно дружество и на цъкащи бомби във финансовия сектор, ГЕРБ няма как да е най-малкото зло, категоричен беше Калоян Паргов. - И далеч не е без алтернатива. Предвид изредените факти, на практика всяка възможна алтернатива изглежда по-добра\".", "date": "2018.09.12", "title": "Калоян Паргов пред успели българи в Лондон: Промяната в България е неизбежна, вие сте нашият допълнителен потенциал"}
{"url": "http://www.classa.bg/%D1%81%D0%B2%D1%8F%D1%82/item/387076-17-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-11-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B2%D0%B5%D1%87%D0%B5-%D0%BD%D0%B8%D0%BA%D0%BE%D0%B9-%D0%BD%D0%B5-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BE%D1%82-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0", "text": "Струва си да се замислим за един знак на времето – в края на август американски представители изразиха увереност, че Ибрахим ал Асири, най-известният терорист от „Ал Кайда“ след 11 септември 2001 г., най-сетне е убит. Смята се, че Асири е създал непроследими бомби и е експериментирал с поставянето им в тялото на членове на терористичната организация. Той е участвал в предотвратения опит на нигериеца Умар Фарук Абдулмуталлаб да взриви американски самолет от Амстердам за Детройт през 2009 г. и успя да убие бившия началник на саудитското контраразузнаване Мухамад бин Наиф. Години наред Асири тревожеше съня на много служители на контраразузнаването, пише бившият координатор на контратероризма в Държавния департамент Даниел Бенджамин в статия за онлайн изданието Politico. Но явната смърт на Асири, която навремето щеше да е на първите страници на вестниците, получи слаб отзвук, а New York Times и Washington Post изобщо не я отразиха. Една от най-неочакваните последици от президентството на Доналд Тръмп е бавното, но стабилно отклоняване на дълбокото и на моменти почти безгранично внимание на обществото от заплахата от тероризъм. Макар през всички тези години да нямаше събитие, наподобяващо 11 септември, не е учудващо, че усещането за опасност лесно можеше да се разпали по време на предизборната кампания на Тръмп през 2016 г. - година и половина, преминала под знака на насаждане на страх и ислямофобия. Кандидат-президентът Тръмп обеща да затвори вратите на страната за мюсюлманите и да създаде национален регистър с тези от тях, които се намират в страната, каза, че ислямът е сбъркан в основите си и обеща да заличи всички терористи и да убие семействата им. Всичко показваше, че предизборната кампания е само началото и че предстои по-широк контратерористичен кръстоносен поход и разпалване на страховете, след като току-що встъпилият в длъжност Тръмп обеща да „обедини цивилизования свят срещу тероризма на радикалния ислям“ и се зарече, че той ще бъде „напълно заличен от лицето на земята“. Новата администрация веднага подготви първия проект за изпълнителна заповед, която блокира достъпа до САЩ за граждани на седем мюсюлмански страни. Драмата, породена от мярката в следващите 18 месеца, се разигра в съдебни зали от Мериленд до Хаваи и завърши с решение с 5 на 4 гласа на Върховния съд, с което той потвърди забраната. Впоследствие тя беше подложена на множество козметични операции, за да се впише в правилата на съдилищата. Но макар забраната да си проправи път в съда, стана ясно, че Тръмп няма да предприеме други мерки, за да задържи фокуса върху тероризма. По време на предизборната си кампания той твърдеше, че има таен план за унищожаването на ИДИЛ, но така и не го разкри. Борбата срещу „Ислямска държава“ в Ирак и Сирия продължи до голяма степен в рамките, очертани от администрацията на Обама, въпреки че екипът на Тръмп отмени някои ограничения по отношение на мишените, като увеличи значително артилерийския обстрел с цивилни жертви. Може би най-важното е, че скандалите на Тръмп изместиха вниманието на обществото към въпроса за намесата на Русия в предизборната кампания, търговските войни, хаоса в Белия дом, атаките срещу медиите и лишаването на бившия директор на ЦРУ Джон Бренън от правото му на достъп до информация, свързана с националната сигурност. Медиите, които са централен играч в механизма на обратната връзка от обществото, пренасочиха енергията си и днес съвсем малко материали, свързани с тероризма, се появяват на първите страници на ежедневниците в САЩ в сравнение с предишните години. Някои може да кажат, че по-слабото отразяване е продиктувано от намаляването на терористичната дейност, но този аргумент е слаб. Атентатът с взет под наем камион в Ню Йорк на 31 октомври 2017 г., при който загинаха осем души, беше четвъртият най-смъртоносен инцидент в САЩ след 11 септември. Атаката получи значително по-малко внимание в сравнение с предишни терористични актове. Обществените допитвания не помагат много да разберем притесненията от тероризма на днешното общество, тъй като повечето от тях се осъществяват веднага след атентатите. Интересното е, че след атаката в Ню Йорк не беше осъществено допитване, а в последно време няма много изследвания по темата. Gallup установи през март, че 40% от анкетираните са много притеснени от бъдещи терористични атаки в САЩ, което е спад спрямо 48% през 2016 г. За сравнение, през 2002 г., само няколко месеца след 11 септември, подобни притеснения са имали 49% от анкетираните. Развитието е неочаквано, защото в 17-те години след атентатите от 11 септември 2001 г. джихадитският екстремизъм доминираше заплахите за Америка по същия начин като Съветска Русия по време на Студената война. Освен това редица обществени допитвания показаха, че тероризмът е единственият външнополитически въпрос, който дълбоко вълнува американците, а през неговата призма се определя усещането им за национална сигурност.", "date": "2018.09.12", "title": "17 години след 11 септември вече никой не се интересува от тероризма"}
{"url": "http://www.classa.bg/%D1%81%D0%B2%D1%8F%D1%82/item/387071-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%B8%D0%B5%D1%82%D0%BE-%D0%B5-%D0%BF%D1%80%D0%B5%D0%B4-%D1%82%D0%BE%D1%82%D0%B0%D0%BB%D0%B5%D0%BD-%D1%80%D0%B0%D0%B7%D0%BA%D0%BE%D0%BB%E2%80%A6-%D1%87%D0%B8%D1%8F-%D1%81%D1%82%D1%80%D0%B0%D0%BD%D0%B0-%D1%89%D0%B5-%D0%B7%D0%B0%D0%B5%D0%BC%D0%B5-%D0%B1%D0%BF%D1%86-%E2%80%93-%D0%BD%D0%B0-%D0%B3%D1%8A%D1%80%D1%86%D0%B8%D1%82%D0%B5-%D0%B8%D0%BB%D0%B8-%D0%BD%D0%B0-%D1%80%D1%83%D1%81%D0%B8%D1%8F", "text": "Не само Православието, но и изобщо цялото християнство е пред най-големия си разкол, откакто протестантите се отделиха от Католическата църква-майка. Интересно е, защо толкова много специалисти и теолози имаме, и никой не коментира нищо. Може би, защото повечето от тях само на думи са православни, а вътрешно са психо-десни, и тайничко се надяват Православието да се самоубие. Всъщност, няма да се стигне до там, но все пак трусът ще е огромен. Вселенската патриаршия в момента се готви да признае независимостта на Украинската църква. Този въпрос обаче засяга много повече елементи, освен самите украинци и споровете им с Русия. Поставя въпросът за статута на Вселенския патриарх, който е ключов в Православието. В момента владиката на Константинопол се приема като пръв между равни сред православните християни. А от общо християнска гледна точка, папата е пръв между равни, след това е вселенският патриарх, и после са останалите патриарси. Те са абсолютно равнопоставени, подобно на апостолите на Христа. Тази концепция не се признава от Рим, кой счита че папата е над всички, и не е просто пръв между равни, а е понтифик на цялото християнство. Това е и основната причина да има разделение на католици и православни. Православните не признават този статут. Но вътре в католическата църква, действително папата е почти Господ, има еднолична власт и всичко му е подчинено. Сега настъпва интересното. Вселенският патриарх се опитва да стане папа на Изтока. Нещо, което е в абсолютно противоречие със самото Православие. Ако искахме да имаме папа, то и сега си имаме такъв – можем да признаем Римския. Който освен всичко друго, се води и за “патриарх на Запада”, т.е. този му сан не е отречен от Източното православие. В миналото Вселенската патриаршия е имала различна власт. При силна Византия, и при Османската империя, тя е била почти равна на “папата”. Всички православни църкви са и били подчинени. Но дори тогава не е било съвсем същото. Докато папата раздава максимум кардиналски титли, които са му лично подчинени, то Вселенската патриаршия създава независими (автокефални) църкви. Със собствен патриарх начело. Фактическото могъществото на Константинопол се е крепяло единствено на могъществото на съответната империя. Защото вътре в нея Вселенският патриарх е бил едноличен господар и равен на папа. Но извън нея, църквите си остават независими. В отделни моменти са се отцепвали нови независими църкви (напр.Българската екзархия), които след схизма, по-късно са признавани от Вселенската. Но какво се случва сега? Украинската и Македонската църкви са се отцепили от съответно Московската патриаршия и Сръбската. Македонците са много назад в лобирането, но под западен натиск, украинците очевидно ще получат признание от Вселенската патриаршия. В миналото всички църкви са получили такова, вкл. Московската. Въпросът е, че сега тя ще дава автокефалия не на някой, който се е отцепил от нея, а на някой, който се е отцепил от друга църква. Разликата е много важна. Ако подобно нещо се позволи, и признае, това ще означава даване на огромна власт на Вселенския патриарх, и фактическа отмяна на автокефалията. Той ще може реално да определя правилата и дори при нужда – да преструктурира отделните църкви. Ако Вартоломей може да отдели украинската църква от руската, то нищо не му пречи утре да отдели и Пловдивската църква от БПЦ, и да провъзгласи Николай за Патриарх. Подобна власт ще превърне всички местни патриарси в пионки на Вартоломей, след което той ще може дори да определя кои да са тези патриарси (под заплахата, ако не слушат, да “преструктурира” църквата им с помощта на своя претендент). Чисто хипотетично, Вартоломей би могъл да провъзгласи и втора Българска православна църква, която е на цялата територия на България, без например Видин. Видин остава оригиналът (нали е автокефален), другото става БПЦ-2. Реално би могъл да направи същото дори с Московската патриаршия. Може да я остави автокефална в Чукотка, а за Русия да обяви нова “автокефална” църква. Подобно нещо до голяма степен би приравнило патриарсите на папските кардинали, които папата може еднолично да въздига и низвергва. Очевидно, ако следваме логиката на Православието, би следвало Вселенският патриарх да няма правомощия в зоните, които вече имат независимост. Т.е. в рамките на Русия, нови църкви се провъзгласяват само от Руската църква. В рамките на Сърбия от сръбската. Тук е редно да направим едно уточнение. Македонските епархии са били част от БПЦ, когато България е контролирала тези земи. След това епископите са изгонени и са поставени сърби. Ако хипотетично България си върне Македония, процесът ще се обърне. Т.е. става дума за прехвърляне на епархии (насилствено) от една църква на друга, но и двете са вече съществуващи. В момента Македонската църква се опитва да е отделна от сръбската, но и от българската, т.е. да излезе извън техните диоцези. Тъй като за последно са били към сърбите, то е логично ако се създава нова автокефалия, това да е допустимо само за Белград. Ако Македония мине към България, тогава ще има известно време караници между БПЦ и СПЦ, но накрая само БПЦ ще може да се разпорежда там. В никой случай обаче, не може Вселенският патриарх да се меси. Източните православни църкви са извоювали статута да са независими и в Константинопол да няма папа. Това е залегнало в решенията на няколко събора. В момента Константинопол не контролира дори църквите в Гърция, а представлява единствено малка гръцка общност в Турция. Ако обаче, покрай Украйна, Вселенският патриарх се окаже с признати правомощия да се бърка вътре в другите вече свободни църкви, това ще е революция в Православието. В този момент е много важно каква позиция ще заеме БПЦ. В предстоящия разкол, очевидно Руската църква ще обяви Вселенската патриаршия за “еретична”. Не е изключено дори Москва да се самообяви за нови Вселенска патриаршия и да излезе някой указ на Путин за това. Самата Константинополска патриаршия става “Вселенска” с декрет на императора на Източния Рим. Т.е. прецедентът съществува. Със сигурност, Сърбия ще последва Русия, по ясни причини. Не е ясно какво ще направи русофобска Румъния. Не е изключено да остане на страната Украйна. Гръцките църкви в Гърция би следвало да подкрепят Вартоломей, защото винаги са възприемали православието като проводник на елинизма. Грузинската църква не е ясно какво ще каже. В Грузия цари голяма русофобия, но фанатизмът на Саакашвили приключи. В момента правителство е по-близко с Русия. От останалите по-големи автокефалии, над 1 милион души е единствено Антиохийската патриаршия. Но тя е разположена в Дамаск, където командва Башар Асад, заедно с Русия. Т.е. най-вероятно ще заемат страната на Москва. И от по-големите (над милион човека) църкви последната е БПЦ с около 5 милиона паство. Какво ще решат нашите митрополити? Това е ключов въпрос. С или без Украйна, Руската църква, заедно със съюзниците и, ще има над половината от цялото Православие. Като държавна мощ зад нея, Московската патриаршия е единствена, разчитаща на могъща империя. Всичко друго са марионетни държавици, та дори Вселенският патриарх се намира в мюсюлманска държава. Дългосрочно, никоя църква няма интерес Цариградският патриарх да получи статута на папа. Всеки иска своята независимост. Но конюнктурно, и под политически натиск, ще се вземат едни или други решения. БПЦ в момента може би е “най-свободната” църква. Властта е тотално про-западна и атлантическа. Но народът е тотално русофилски, правителството е слабо, и не може да се наложи. Дори народът се налага, като примера с отказа да се въвеждат санкции срещу Русия. БПЦ взе страната на Русия при опита за Всеправославен събор, и фактически го провали. Русия се противопостави на идеята на Вартоломей да се сближава с Рим (икуменизъм). С оглед на русофилията на народа, и на факта, че Вселенската патриаршия се използва за гръцки имперски амбиции, не е логично БПЦ да подкрепи гърците. Не е и много разумно това да става дългосрочно, защото превърне ли се Вселенският патриарх в нов папа, ще започне намеса и във вътрешните дела на БПЦ. В самата новопризната Украинска църква вероятно ще настъпи незабавен разкол. Тя и в момента е разделена на две – едната е лоялна на Москва, а другата се опитва да бъде независима. Но 30% от населението на Украйна са чисти руснаци, а другите са нещо от типа на нашите македонци. Т.е. доколко може да се разделя така един народ, не е ясно. Възможно е новопризнатата църква, реално да е само за част от Украйна. Със сигурност обаче, от разкола ще спечелят враговете на Православието. То отдавна е трън в очите и на католици, и на протестанти. Колкото по-бързо се получи единение, толкова по-добре…  ", "date": "2018.09.12", "title": "Православието е пред тотален разкол… Чия страна ще заеме БПЦ – на гърците или на Русия?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387072-%D1%81-%D0%BC%D0%B0%D1%80%D0%B8%D0%BD%D0%BE%D0%B2-%D0%BD%D0%B0%D1%87%D0%B5%D0%BB%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D1%82%D0%B0%D0%BD%D0%B5-%D1%81-%D0%BC%D0%B2%D1%80", "text": "Номинацията на Младен Маринов за нов шеф на МВР не дава повод за оптимизъм. Не толкова заради самата личност (въпреки някои щекотливи факти), колкото заради посланието, което отправя този избор  на нов вътрешен министър.           „Реформите ще бъдат еволюционни, а не революционни\", каза преди два месеца подалият оставка министър на вътрешните работи Валентин Радев. Днес фразата спокойно може да бъде променена така: „Реформите ще бъдат никакви\". Номинацията на Младен Маринов за нов шеф на МВР дава достатъчно основания за подобно заключение. И то не толкова заради самата личност - въпреки че от години медийни публикации го свързват с различни известни имена, последното сред които е това на Делян Пеевски; и въпреки че той бе един от ръководителите на операцията с „белия автобус\" от нощта на 23 юли 2013, при която полицията атакува с палки мирно протестиращи граждани пред парламента. Но по-важно от всичко това е посланието, което отправя точно такъв избор на министър. Първо, Маринов е полицай от системата, направил кариера именно в статуквото, което трябва да бъде променено. От подобна фигура не може да се очаква да бъде вдъхновител на реформи, защото той е успял точно в това МВР. Второ, за реформи трябват политическа воля и политическа подкрепа, а бъдещият министър на вътрешните работи не е политик. Това не е прецедент в последните години, но нито един от неговите предшественици не олицетворява в по-голяма степен това, което хората все още наричат „милиционер\". И трето, вече няма време за реформи - година и половина от мандата мина, а и идва година на два редовни избора.   Започнатите малки стъпки   Досегашният министър беше обещал до края на годината да подготви поредните промени в Закона за МВР. „Ще има структурна реформа, а е възможно и обединение на дирекции\", гласеше обещанието. Заявената цел е „цялостна реорганизация на дейността и структурите на министерството, за да се повиши ефективността им\". Преди по-малко от месец МВР обяви обществена поръчка за над 1 милион лева за външен функционален анализ на ведомството. По поръчка на Министерството на финансите Световната банка изготви доклад за състоянието на МВР, който разкри очевидното - неадекватна структура от миналото, дублиране на звена, разхищение на средства, все повече разходи за издръжка и никакви инвестиции в модернизация. Докладът препоръча областните дирекции да бъдат намалени от 28 на 7; каза, че броят на полицаите е достатъчен, но разпределението не е ефективно; и констатира, че в сравнение с другите страни от ЕС доверието на българите в тяхната полиция е на дъното. Валентин Радев създаде очакването, че този доклад и бъдещият функционален анализ ще са в основата на обещаните законодателни промени. „Продължаваме напред с все по-бързо темпо\", каза Младен Маринов при първата си изява след обявяването на номинацията му. Историята обаче показва, че няма място за оптимизъм. Статуквото винаги печели   Проблемът с МВР накратко звучи така - харчи много пари, а не върши достатъчно работа. Парите са над 1,1 млрд. лева годишно, от които почти всичко отива за заплати и осигуровки, а от годините на зрелия социализъм структурата не е помръднала, с малки изключения, разбира се. Преди две години ГЕРБ се зае да реформира поне социалните привилегии на служителите на МВР, за да освободи ресурс за истинска борба срещу престъпността. Тогавашният министър Румяна Бъчварова се сблъска със съпротива както вътре в системата, така и в Народното събрание, където част от нейните предложения бяха блокирани включително с помощта на председателя на парламентарната група на същата партия и бивш вътрешен министър Цветан Цветанов. Част от идеите все пак бяха приети, защото Бъчварова съумя да мобилизира политическа подкрепа.В края на 2017 депутатите блокираха съществена част от административната реформа в МВР - създаването на \"Център за предоставяне на услуги\", който да поеме неприсъщи дейности като издаване на лични документи и регистрация на превозни средства, за да остане ресурс за борбата срещу престъпността. Този път досегашният министър Валентин Радев не съумя да мобилизира политическа подкрепа. „Аз досега съм работил в професионална среда, сега ще ми се наложи да се сблъскам с политически проблеми\" - с тези думи самият бъдещ министър Младен Маринов описа много точно ситуацията. Министърът трябва да е политик, а той не е. Всеки досегашен опит за някаква промяна е съпровождан от протести на полицаи, които веднъж дори напуснаха зоната на нормалното и заприличаха на метеж. И всеки път властта отстъпва пред протестиращите полицаи. Бъдещият министър е част от тези хора и едва ли ще застане на различна позиция. Така начело на МВР идва човек, от когото може да се очаква да брани статуквото, но не и да реформира. А статуквото в МВР е това: свободно падане. Все повече разходи, все по-малко ефективност, все по-ниско доверие. Когато не се противопоставиш на тази реалност, само ускоряваш свободното падане.", "date": "2018.09.12", "title": "С Маринов начело: какво ще стане с МВР?"}
{"url": "http://www.classa.bg/%D1%81%D0%B2%D1%8F%D1%82/item/387073-%D0%BF%D0%BE%D0%BB%D1%81%D0%BA%D0%B8%D1%8F%D1%82-%D0%BC%D0%B0%D0%BA%D1%80%D0%BE%D0%BD-%D1%87%D0%BE%D0%B2%D0%B5%D0%BA%D1%8A%D1%82,-%D0%BA%D0%BE%D0%B9%D1%82%D0%BE-%D0%B5-%D1%82%D0%B2%D1%8A%D1%80%D0%B4%D0%BE-%D1%80%D0%B5%D1%88%D0%B5%D0%BD-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D0%BE%D0%BB%D1%88%D0%B0", "text": "Той иска да промени страната си: Роберт Биедрон, първият кмет в католическа Полша, който открито обяви хомосексуалната си ориентация. Сега той се цели още по-високо.  Биедрон не крие амбициите си за премиерския пост.           Усмихнат, динамичен и борбен - така изглежда Роберт Биедрон по време на срещите си със свои привърженици. Той е първият полски кмет, който открито обяви хомосексуалната си ориентация, а в последно време усилено агитира за партията, която възнамерява да основе през февруари 2019 година. На организираните от него събития присъстват винаги стотици души, понякога - дори хиляди. Посланията на Биедрон звучат като извадени от класическа лява програма. Той иска да намали социалните различия, да либерализира закона за абортите, да създаде повече места в детските градини и да подобри държавната здравна система. Същевременно излъчването му е дори по-важно от това, което казва. Кметът на Слупск е освободен човек и не говори превзето като повечето утвърдени политици. Той просто е автентичен.   \"Кампания срещу хомофобията\"   Роберт Биедрон е роден в строго консервативната южна Полша. Заради своята хомосексуалност като юноша той често се чувствал отхвърлен от обществото. Страдал толкова много, че често се замислял за самоубийство. По-късно като политик Биедрон се ангажира за правата на хомосексуалните в Полша. През 2001 година инициира \"Кампания срещу хомофобията\", която разбуни духовете в консервативната страна. През 2011 година той става първият депутат в Полша, който не крие своята хомосексуална ориентация. Роберт Биедрон иска да сключи брак със своя дългогодишен партньор. Но само в Полша. \"Аз съм поляк. Плащам си данъците тук и служа на моята страна дълги години. Затова очаквам моята държава да се отнася към мен като към равноправен\", казва 42-годишният политик с надеждата някой ден Полша да разреши хомосексуалните бракове. Той и партньорът му искат да сключат брак в Слупск - 93-хилядния град, на който Биедрон е кмет от 2014 година.   Биедрон - самотният бегач   Неговият мандат като кмет изтича през ноември 2018. Биедрон не иска да се кандидатира още веднъж, защото възнамерява да се завърне в националната политика. Ако обаче промени мнението си, според анкетите, 60 процента от жителите на Слупск отново биха гласували за него. Роберт Биедрон е трън в очите на националконсерваторите. Той няма политически приятели дори и в ляволибералния лагер. Биедрон би могъл да отнеме част от избирателите на либералния изборен съюз \"Гражданска коалиция\", защото открито се застъпва за либерализиране на закона за абортите. От \"Гражданска коалиция\" не смеят да говорят по този въпрос, за да не плашат по-консервативните си избиратели от политическия център.   Защо го сравняват с Макрон?   Много от социалните теми, които традиционно са част от агендата на левицата, бяха \"окупирани\" от управляващата партия \"Право и справедливост\" (ПиС). Нейният водещ проект за детските надбавки не може да се сравнява с никой друг социален проект от най-новата история на Полша. Само че гражданите, които се застъпват за социалните проекти, но същевременно са против национално-консервативния курс на ПиС, не се чувстват представени от никоя партия. По този начин те биха могли да станат перфектната целева група на бъдещата партия на Роберт Биедрон. Журналисти и наблюдатели вече сравняват Биедрон с френския президент Еманюел Макрон. Той е харизматичен и налага нов политически стил в Полша. Господарите на статуквото имат пълно основание да се опасяват, че Биедрон може да промени партийния ландшафт. В медиите дори се говори, че той можел да създаде общ фронт с партията на Еманюел Макрон преди изборите за Европейски парламент.   Евроизборите като тест   Изборите за Европарламент, които ще се проведат през май 2019, ще бъдат първото изпитание за новата партия на Роберт Биедрон. След тях, през есента на 2019, идва ред на парламентарните избори в Полша. В интервю за полския булеварден вестник \"Супер Експрес\", Биедрон демонстрира увереност. На въпроса дали иска да стане министър-председател той отговаря така: \"Влизам в политиката, за да променя Полша. А само един министър-председател има реално влияние върху действителността\". Според резултатите от анкета, проведена през лятото, Роберт Биедрон би могъл да се нареди на трето място на президентските избори през 2020 година, след сегашния президент Анджей Дуда и председателя на Европейския съвет Доналд Туск. Самият Биедрон отхвърля спекулациите, че ще се кандидатира за президент.", "date": "2018.09.12", "title": "\"Полският Макрон\": човекът, който е твърдо решен да промени Полша"}
{"url": "http://www.classa.bg/%D1%81%D0%B2%D1%8F%D1%82/item/387074-%D0%B5%D1%82%D0%BE-%D0%B7%D0%B0%D1%89%D0%BE-%D0%BD%D0%BE%D0%B2%D0%B0%D1%82%D0%B0-%D1%81%D1%8A%D0%BF%D1%80%D0%BE%D1%82%D0%B8%D0%B2%D0%B0-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-%D0%B5-%D0%BF%D0%BB%D0%B0%D1%88%D0%B5%D1%89%D0%B0", "text": "Служители в Белия дом очевидно се опитват да попречат на Доналд Тръмп да осъществи свои политически идеи, които те смятат за опасни. Само че тази вътрешна съпротива би трябвало да ни обезпокои. Ето защо:             Върховният съветник по икиномическите въпроси краде писмо от писалището на президента, за да предотврати прекратяването на важни търговски споразумения с други страни. Шефът на Пентагона игнорира заповедта на президента да бъде ликвидиран държавният глава на една вражеска страна. Шефът на кабинета на президента пък окачествява началника си като \"откачен\" и \"идиот\" и твърди, че няма смисъл президентът да бъде убеждаван в каквото и да било. Това не са кратки разкази от президентския дворец на някой екзотичен диктатор. Всичко това се случва в САЩ. Тук трябва обаче да отбележим, че Белият дом и някои от хората, които Боб Удуърд описва в своята книга \"Страх\", оспорват тези действия и цитати. Легендарният репортер на \"Вашингтон пост\" обаче държи на своята теза.   Това не е верният път   Ако съпоставим журналистическите разследвания на Удуърд от последните пет десетилетия с фалшификациите, прикриването на факти и откровените лъжи, дошли през последните близо две години от Белия дом, не е трудно да решим на кого да вярваме. Към това се прибавя и фактът, че историята на едно нефункциониращо правителство и един неспособен президент, представена от Удуърд в книгата му \"Страх\", прилича на историите, разказани в много други книги. Статията в \"Ню Йорк Таймс\" от миналата седмица, в която един анонимен функционер от правителството на Тръмп обяснява, че той или тя е част от вътрешно \"съпротивително движение\" само потвърждава това: очевидно съществува група от хора, които усилено се опитват да отклонят президента Тръмп от осъществяването на политически концепции и идеи, които те самите смятат за непремислени или дори за опасни. Само че пътят, който са избрали - да крадат писма, да игнорират заповеди и т.н. - не е правилен. Защо ли? На първо място външният наблюдател може да установи, че досега вътрешната съпротива не е особено успешна. Нечовешката миграционна политика на правителството, подкопаването на трансатлантическите отношения, наказателните мита срещу Канада и Европа, едностранното излизане от ядрената сделка с Иран (и това е само една малка част) вече се осъществиха - въпреки съпротивата. Това означава, че или групата не действа особено ефиктивно, или че нейните членове все пак са съгласни с ключовия елемент от политиката на Тръмп под мотото \"Америка на първо място\".   Да вземеш нещата в свои ръце   Освен това самото съществуване на вътрешно съпротивително движение би трябвало да ни обезпокои. Тази група очевидно е убедена, че институцията, която според конституцията трябва да бъде контролна инстанция на президента - тоест Конгресът - не е в състояние или няма волята да изпълнява основната си задача. Затова тези влиятелни членове на правителството на Тръмп стигат до заключението, че Тръмп е толкова опасен, че трябва да вземат нещата в собствените си ръце. Да оставим настрана това, че зад подобно убеждение се крие известна доза арогантност. Поведението на тези хора е съмнително от конституционна гледна точка. Какво ще си помислят американците и останалата част от света, когато държавни служители, които никой не е избирал, смятат за нужно задкулисно да пречат на избрания президент да върши това, което той смята за необходимо? Посланието е следното: явно политическото положение е толкова фатално, че изпитаните конституционни механизми, които трябва да упражняват контрол върху президента в най-голямата демокрация в света, не функционират. Може и да е така. Или с други думи: за тези почти две години откакто е на власт Доналд Тръмп до такава степен е подкопал политическите норми, че нормалните контролни механизми срещу президентските ексцесии явно са се провалили. Акт на отчаяние   В този смисъл изявленията на сътрудниците на Тръмп в книгата на Удуърд и анонимната статия в \"Ню Йорк Таймс\" могат да бъдат разбрани не като утеха за обществото, а по-скоро като вик за помощ. Откъде обаче да дойде тази помощ? Бунтовниците правилно разбраха, че е много трудно да се отърват от Тръмп с помощта на 25-та добавка към американската конституция. Подобно действие само би разединило страната още повече. Същото се отнася и до процедурата за импийчмънт, както и до оскъдната надежда, че разследванията на специалния прокурор Робърт Мълър могат да означават край на президентството на Тръмп. Всички тези опции са прекалено сложни, твърде необичайни и могат да имат трайни последици. Както правилно отбелязва анонимният автор в \"Ню Йорк Таймс\", най-добрият отговор на администрацията на Тръмп могат да дадат американските избиратели на предстоящите междинни избори. Промяната на властовите отношения в едната или дори в двете камари на Конгреса няма да сложи край на президентството на Тръмп. Но би могла да усложни живота на Тръмп, на неговите поддръжници и на Републиканската партия. Те няма да могат да прокарват своята злонамерена агенда. Подобна промяна може да възроди и надеждата, че Тръмп може да бъде държан под контрол и да възвърне доверието в политическата система на САЩ.", "date": "2018.09.12", "title": "Ето защо новата съпротива срещу Тръмп е плашеща"}
{"url": "http://www.classa.bg/%D1%81%D0%B2%D1%8F%D1%82/item/387075-%D1%80%D1%83%D1%81%D0%B8%D1%8F-%D1%84%D0%B0%D0%BB%D1%88%D0%B8%D0%B2%D0%BE%D1%82%D0%BE-%D0%B2%D0%B5%D0%BB%D0%B8%D1%87%D0%B8%D0%B5-%D0%BD%D0%B0-1981-%D0%B8-%D1%80%D0%B5%D0%B0%D0%BB%D0%BD%D0%B8%D1%8F%D1%82-%D0%BF%D0%BE%D0%B7%D0%BE%D1%80-%D0%B4%D0%BD%D0%B5%D1%81", "text": "Започналите в Русия военни учения, за които гръмко се твърди, че са най-големите от 1981 насам, имат за цел да прославят военната мощ на Русия и да посплашат САЩ.  Но всъщност са от полза единствено за Китай. Ето защо:           \"Най-големите военни учения в Русия от 1981 година насам!\" - руските медии се надпреварват да разпространяват това гръмко изречение, а изпадналите им във възторг сътрудници величаят ученията \"Изток 2018\" така, сякаш Русия е изпратила човек на Марс или е открила лекарство срещу рака. Над 300 000 войници и хиляди единици бойна техника ще участват в започналите днес военни учения \"Изток 2018\". Но не само на изток, а едва ли не на цялата територия на страната. Така например група военни кораби ще извърши преход от Баренцово към Чукотско море. Или както написа един проправителствен коментатор, когато корабите преминат покрай бреговете на Аляска, американците ще могат отблизо да видят цялата мощ на руските ВМС. Провеждането на военни учения е всъщност нещо съвсем нормално, тъй като армията е длъжна да се занимава с военна подготовка. Освен това за ученията бяха поканени и чуждестранни военни аташета - под мотото \"Вижте ни, нямаме никакви тайни\". Смущаващи са само мащабите на тези военни игри, които, по думите на редица западни коментатори, напомнят на репетиция за световна война. Но говорителката на руското Министерство на външните работи Мария Захарова веднага опроверга тези \"измишльотини\", така че въпросът е приключен. Ако не вярваме на руското външно министерство, на кого изобщо да вярваме? Защо е това сравнение с 1981 година?   Само две неща помрачават радостта от растящата боеготовност на руските въоръжени сили. На първо място това е сравнението с 1981 година, съчинено от пресслужбата на Министерството на отбраната. Смисълът на това послание е ясен: днешната армия на Русия най-сетне достигна мощта на въоръжените сили по времето на брежневския Съветски съюз. Държавната пропаганда описва именно брежневската ера като \"златна епоха\" за Русия. Това прекрасно минало, което на всяка цена трябва да се върне. Ако човек си спомни за случилото се през 1981 година, сравнението изглежда доста двусмислено. Военните учения \"Изток 1981\", провели се с участието на съюзниците от Варшавския договор, имаха за цел да отправят предупреждение към Запада в случай на евентуална намеса в Полша, където влиянието на антикомунистическия синдикат \"Солидарност\" беше в апогея си. По това време Политбюро на ЦК на КПСС съвсем сериозно разглеждаше възможността за военна интервенция в съседна Полша по примера на нахлуването в Чехословакия през 1968 година. Но така и не се стигна дотам, тъй като през декември същата година генерал Войчех Ярузелски сам въведе военно положение в Полша. В същото време Съветският съюз вече втора година водеше война в Афганистан и затъваше все по-дълбоко в тресавището на този безумен конфликт.   Психотерапевтичен сеанс за путиновия елит   Всичко това бе съпроводено от нарастващия цинизъм сред руското общество, изгубило вярата си в \"реалния социализъм\", от безкрайните опашки по магазините и от вечните новинарски емисии, в които главните роли играеха изкуфели старци от Политбюро. Десетте години след \"Изток 1981\" бяха белязани от смъртта на Брежнев, от загубената надпревара във въоръжаването с американците и от краха на Съветския съюз. По време на тези учения хората, които сега управляват Русия, са били на 30-35 години, а сега като че ли ни предлагат да се върнем в миналото и да повторим историята. Ученията \"Изток 2018\" са един вид масов психотерапевтичен сеанс за т.нар. \"елити\", както и за части от путиновия електорат. Съвременната руска власт няма никаква идея за бъдещето, останало ѝ е само миналото. Останал ѝ е и страхът от Запада, под чието давление тези елити могат да се окажат лишени от власт и собственост. За радост на китайските \"съюзници\"   Вторият момент, помрачаващ радостта, са новите \"съюзници\" на Русия. Няколко хиляди войници и трийсетина самолета на Народноосвободителната армия на Китай вече пристигнаха в Русия за участие във военните учения. Ако изобщо има смисъл от тези учения, той се състои най-вече в това - да се отработят действията в случай на конфликт с тази една страна, която в учебниците си не спира да напомня, че 1 милион квадратни километра от територията на днешна Русия всъщност са нейни. Една страна, чиято армия е двойно по-голяма от руската и ѝ отстъпва единствено по броя на ядрените бойни глави. Една страна, която почти измести Русия от Централа Азия. И която е отпуснала заеми на редица руски компании, в това число и на \"Роснефт\". И Русия кани именно тези \"китайски хегемонисти\", както се изразяваха през любимата на Кремъл брежневска епоха, да изучат отвътре процеса на взимане на решения в руските въоръжени сили и да видят отблизо тяхната боеготовност. Хонконският вестник \"South China Morning Post\", който все по-често влиза в ролята на неофициален рупор на Пекин, написа в пряк текст, че китайската армия не е воювала от 1979 година (когато губи конфликта с Виетнам) и сега мечтае да изучи бойния опит на руснаците, воювали навремето в Чечения и воюващи сега в Сирия. Кремълското ръководство, което смята Съединените щати за свой главен враг, се опитва да ги сплаши със своя стратегически съюз с Китай. Тъй като е наясно с икономическото изоставане от Китай и със задълбочаващата се демографска криза в Русия, Кремъл съзнателно се съгласява да играе ролята на младши партньор на Пекин, само и само да запази властта си. И ученията \"Изток 2018\" ще утвърдят символично тази зависимост. Дори не знам кое е по-лошо: фалшивото величие на 1981 година или реалният позор на \"Изток 2018\".", "date": "2018.09.12", "title": "Русия: фалшивото величие на 1981 и реалният позор днес"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387067-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-12-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "ОВЕН ( 21 март - 20 април ) Предстои ви да преживеете много противоречиви моменти, но след това животът ви бързо ще се подобри. Основното нещо е, да не се паникьосвате или да изпускате нервите си. Бъдете скромни, все пак успех ви чака в търговските въпроси. Но е необходимо да не инвестирате в бизнес, за които отдавна се чуват негативни слухове. ТЕЛЕЦ ( 21 април - 21 май )  Възможни са финансови загуби, в следствие на рискови стъпки и раздяла с любим човек. Вярно е, че последното ще бъде принудително - командировка. Днес трябва спешно да завършите важен бизнес проект, както и да уредите отношенията си с бизнес партньорите. Ако покажете своите слабости, тогава загубите са гарантирани. БЛИЗНАЦИ ( 22 май - 21 Юни ) Не трябва да правите всичко сами. По-добре се консултирайте с интелигентни и опитни хора, а след това вземете решение. В любовта, ще се нуждаете не само от търпение, но и от пълното доверие на партньора. Не заблуждавайте себе си и този, който ви е открил сърцето си. И бъдете по-внимателни с ревността.   РАК ( 22 юни - 23 юли ) Не се препоръчва да показвате безпокойство, както на работното място, така и у дома. Бъдете като гранит, така че другите да вземат пример от вас. Денят ще бъде успешен, само ако се съсредоточите върху важните въпроси. Докато в любовта, от хладнокръвие, няма да имате нужда, напротив, трябва да бъдете колкото е възможно по-нежни с избраника си. ЛЪВ ( 24 юли - 23 август ) Днес няма да имате нито един шанс да се обезкуражите или избухнете в сълзи на раздразнение. Напротив, чакайте добри новини, любезни хора и море от радостни емоции. Стар приятел, може не само да ви се обади, но и да ви даде някой мъдър съвет. Колкото по-силно се доверявате на сърцето си, толкова по-силна ще бъде връзката с любимия ви. ДЕВА ( 24-ти август - 23 септември ) Препоръчва се, да поставите на дневен ред здравето си. В противен случай, ще се изтощите до такава степен, че може да се разболеете. Не сте малко дете, че да се боите от лекаря? В работната сфера, е добре да придобиете знания и опит, в противен случай няма да може да се преквалифицирате. ВЕЗНИ( 24 септември - 23 октомври) Денят не е добър за закупуване на домакински, комуникационни уреди и мебели. Имайте предвид, че може да си хвърлите парите на вятъра. Съществува опасност да влезете в смущаваща ситуация на работа, ако решите да кажете цялата истина в очите на един от колегите си. От пътуване до друг град е по-добре да се откажете, за да се предпазите от проблеми.   СКОРПИОН ( 24 октомври - 22 Ноември ) Не ви очаква безнадеждно лош ден, но и щастлив едва ли ще бъде. Ще трябва да се справите с всички проблеми сами, което ще ви отнеме много сили и енергия. В любовната сфера, не трябва да се държите повърхностно в чувствата. Освен това, любимият ви, от дълго време очаква от вас кардинални решения и стъпки. Ако не сте готови за това, тогава му го кажете.   СТРЕЛЕЦ ( 23 Ноември - 21 Декември ) Трябва да опитате нови начини за постигане на целите. Ако сами не знаете какво и как, тогава говорете с опитни приятели. Денят е добър, за работата върху себе си и външния имидж. Може да решите толкова радикално да се промените, че едва ще се познаете в огледалото. Вечерта се опитайте, да избягвате да давате обещания в любовта. КОЗИРОГ (22 Декември - 20 януари ) Препоръчително е, повече да вярвате в себе си и в силните си страни, отколкото да се доверявате на някого от колегите. Думи на подкрепа, ще бъдат чути от страна на шефовете, което ще е неочаквано, но приятно. Вълненията ви в любовната сфера, ще са напълно основателни, защото изпълнявате всички капризи на избраника си. Възможни са здравословни проблеми.  ВОДОЛЕЙ ( 21 януари -  19  февруари ) Предстои ви, да се срещнете или комуникирате с хора, които са ви абсолютно не симпатични. Е, не всичко става, така както ние искаме. Основното нещо е, да не се ядосвате и да не сте иронични докато говорите. За да спестите пари, трябва само да ги вложите в личната си сметка. Така те ще ви чакат, когато се отправите на пазаруване.   РИБИ ( 20 февруари - 20 март ) Възможни са не много приятни новини, обиди и недоразумения във финансово отношение. Ако оцелеете след всичко това, може да окачите медал на гърдите си. Безпокойство очаква тези, който има малки деца. Не се суетете в труден момент, а всичко обмислете правилно. От сметки в сферата на личния бизнес, засега се откажете.", "date": "2018.09.12", "title": "Дневен хороскоп 12 септември"}
{"url": "http://www.classa.bg/%D1%81%D0%B2%D1%8F%D1%82/item/387068-%D0%B7%D0%B0%D0%BA%D0%BE%D0%BD-%D0%B8-%D1%80%D0%B5%D0%B4-%D0%BF%D0%BE-%D1%80%D1%83%D1%81%D0%BA%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%BE-%D0%BC%D0%B5%D0%BC%D0%B5", "text": "770 000 евро - това е приблизителната сума, която Игор Савинцев се опитва да открадне от общинската хазна. Савинцев е бивш кмет на руския град Барнаул в Южен Сибир. Съдът се отнася благосклонно към някогашния активист на управляващата партия \"Единна Русия\". Осъден е на 4 години затвор, условно. Савинцев остава на свобода до ден-днешен. Руската съдебна власт обаче се отнася със значително по-слаб толеранс към Мария Мотузная, също жителка на Барнаул. Държавното обвинение твърди, че 23-годишното момиче също е извършило престъпление - през 2016 г. тя е публикувала няколко мемета в социалната мрежа ВКонтакте, с които подиграва православната църква и луксозния начин на живот на висшите религиозни функционери. Картинките са свалени с полицейска заповед малко по-късно, а сега студентката по режисура е заплашена с лишаване от свобода до 6 години. Само 1% от хората, обвинени в онлайн-екстремизъм от руската прокуратура, се разминават с оправдателни присъди, показва статистиката. Службите се позовават на параграфите 148 и 282 на руския Наказателен кодекс. Първият се отнася към \"нарушаването на правата на свобода на съвестта и вероизповеданията\", като според него - \"публичните действия, изразяващи явно неуважение към обществото и извършени с цел оскърбяване на религиозните чувства на вярващите\" са престъпление. Член 282 гласи, че \"действията, насочени към подбуждане на ненавист, вражда или унижение на достойнството на човека по признаци на пол, раса, националност, език, произход, отношение към религията или принадлежност към определена социална група, извършени публично, през медиите или информационно-телекомуникационни мрежи, вкл. Интернет\", се наказват с глоба, принудителен труд или затвор. Правозащитници отправят критики, че двата параграфа са формулирани твърде общо и се използват от службите по произволни критерии за назидание. Активистите от групата \"Агора\" са регистрирали близо 1500 случая на наказателно преследване във връзка с онлайн-активността на заподозрените \"екстремисти\" през последните няколко години. Само за 2017 г. пред съда са изправени 411 души. Броят им е почти 1,5 пъти по-голям от предходната година. Мария Мотузная попада под прицела на руските служби за сигурност едва през пролетта на 2018 г. В началото на май следователи обискират жилището й, отнемат компютъра и мобилния й телефон, и я водят на разпит в полицейското управление. \"Беше ми казано, че смешните снимки, които съм споделила през акаунта си, са обидили хората и че трябва да се призная за виновна. Отначало дори се разсмях. После обаче ми разказаха, че едно друго момиче е излежало присъда от 3 години в затвора по подобни обвинения. И тогава вече започнах да се притеснявам сериозно\", пише тя в Twitter в края на юли. Едно от \"екстремистките\" мемета, публикувани от Мотузная, показва процесия на група православни християни с икони и знамена, които се опитват да прегазят разбит селски път с огромни локви и кал. Под снимката следва надпис: \"В Русия има две беди...\". Това е началото на известен руски афоризъм, чието продължение е \"... глупаците и пътищата\". По време на полицейския разпит Мотузная признава, че тя е отговорна за публикуването на \"снимки, които предизвикват омраза и вражда срещу определена социална група\". Веднага след разпита, тя е вписана в черния списък на федералната служба за финансов надзор в Русия.  Младата жена е нарочена за \"поддръжничка на тероризма\", банковата й карта е отнета, забранено й е да напуска града. В началото на август започва съдебният процес. Срещу студентката са внесени обвинения за разпространение на екстремистки възгледи и оскърбяване на чувствата на вярващите\". В случай че бъде призната за виновна, ще трябва да бъде изпратена в затвор. Мария Мотузная твърди, че службите за сигурност използват публикациите на меметата като претекст за атака срещу политическата й активност. Преди година тя става доброволец към регионалния щаб на опозиционера Алексей Навални и публикува в мрежата безброй много статии с призиви за протести. Когато пита един от разследващите дали политическите й възгледи са изиграли роля за откриването на досъдебното производство, той съветва младата жена \"да не си копае сама гроба\". Оказва се, че \"меме-екстремизмът\" се използва доста често като повод за повдигане на обвинение срещу неудобни на властта хора в индустриалния град Барнаул. 19-годишният Даниил Маркин също попада под удара на службите за сигурност заради това, че публикува неправилни изображения в социалните мрежи. Една от \"противозаконните и екстремистки\" снимки, заради които Маркин отговаря пред съда, е меме с Джон Сноу от Game of Thrones като Исус Христос, който \"воистина воскресе\". Обвинението срещу Маркин наподобява делото срещу Мотузная. И неговата банкова сметка е замразена, а всички държавни институции го третират като \"екстремист\". \"Нямам никаква идея как да си намеря работа. Ако например кандидатствам за продавач в McDonalds, ще получа отказ. Включен съм в списъка на екстремистите, затова никой не иска да има нищо общо с мен\", казва младежът пред опозиционния вестник \"Новая Газета\". Пред съда в Барнаул е изправен и Андрей Шашерин. Строителният работник също е обвинен за оскърбяване на религиозните чувства на народа. В профила му във ВКонтакте полицията намира карикатури, които иронизират руския патриарх Кирил. 38-годишният мъж обаче не се поддава на сплашванията и отказва да подпише самопризнания. В края на август съдът реши да го изпрати за принудителна стационарна експертиза в психиатрична клиника. Жалбите срещу Мария Мотузная и Даниил Маркин са подадени от едни и същи лица - две студентски от Юридическия факултет на Академията за национално стопанство и държавна администрация в Барнаул. И двете момичета не се познават с обвиняемите. \"Всички тези картинки ме обиждат тежко като вярващ човек\", пишат бъдещите юристки в показанията си. \"Когато ги видях, веднага се почувствах много неприятно. Усетих омразата и враждата, които тези илюстрации и текстове излъчваха\". Свещеникът от Барнаул Александър Микушин твърди, че досега никога не е виждал двете студентки да присъстват на богослужение. При явяването им пред съда в качеството на свидетели жалбоподателките не успяват да назоват нито една църква в града, нито да изброят десетте Божи заповеди, споделя Мотузная след поредното съдебно заседание. Тя твърди, че студентките по право са получили задание да намерят \"екстремистки снимки\" в мрежата по време на стаж в полицейското управление и да повдигнат обвинения. Това всъщност служи изцяло на интересите на службите за сигурност - колкото повече доноси, толкова по-бързо ще расте процентът на разкриваемостта на \"престъпленията\". \"- Ето онзи облак ми прилича на екстремизъм! - А този - на оскърбление към чувствата на вярващите!\"    ", "date": "2018.09.12", "title": "Закон и ред по руски: В затвора заради православно меме"}
{"url": "http://www.classa.bg/%D1%81%D0%B2%D1%8F%D1%82/item/387069-the-sunday-times-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%81%D1%82%D0%B0%D0%B2%D1%8F-%D1%81%D0%B2%D0%BE%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D1%81%D0%B4%D1%8A%D1%80%D0%B6%D0%B0%D0%BD%D0%B5-%D0%BD%D0%B0-%E2%80%9E%D1%80%D1%83%D1%81%D0%BA%D0%B0%D1%82%D0%B0-%D0%B0%D0%B3%D1%80%D0%B5%D1%81%D0%B8%D1%8F%E2%80%9C", "text": "Британският министър на отбраната Гевин Уилямсън взе решение да се откаже от плановете по извеждането към 2020 г. на британските военни от територията на Германия, пише The Sunday Times. Както уточнява изданието, той има намерение да остави там военнослужещите на Великобритания, за „сдържане на руската агресия“. Министърът на отбраната на Великобритания Гевин Уилямсън заповяда на стотиците британски военни да останат в Германия за „ “, пише The Sunday Times, позовавайки се на анонимни източници. Ръководителят на министерството на отбраната реши да се откаже от плановете към 2020 г. да изведе от германска територия всички британски сили. Този месец на конференцията на Консервативната партия Уилямсън има намерение да изкаже рязко предупреждение по адрес на руския лидер Владимир Путин. Ще го направи на фона на заявленията на ръководителите на армиите и разузнавателните служби, че от края на Студената война насам Русия не е била толкова опасна. Повече от 200 британски военнослужещи и 400 членове на техните семейства няма да се върнат у дома догодина, както бе планирано по-рано. Сред оставащите в Германия са инженерен полк, който е водещо поделение на НАТО, използвано при пресичане на реки. Благодарение на него танковете могат да влизат в бой дори и в районите, където мостовете са разрушени. Полкът, на чието въоръжение има амфибии М3, действа под ръководството не само на британската армия, но и на техните германски колеги от Бундесвера. Британската страна също ще запази за себе си полигона „Зенелагер“ близо до град Падерборн. Този обект се използва за отиграване на танкови сражения, а също за мащабни маневри с участието на пехота и бронетехника. Освен това, Министерството на отбраната на Великобритания планира да запази за себе си депото за бронетехника в Монхенгладбах, където могат да се разположат около 2000 единица бронирана техника и камиони. Според длъжностните лица от британското министерство на отбраната, Уилямсън иска да изпрати на Русия и на Германия послания. Първото е , че Великобритания и след Брекзит ще бъде вярна на делото за защита на Европа, а последното, че Берлин трябва да увеличи инвестициите за отбраната. Уилямсън е убеден, че по-добре британската военна техника да остане „ “, отколкото да ръждясва във Великобритани, пише The Sunday Times.", "date": "2018.09.12", "title": "The Sunday Times: Великобритания оставя своите войски в Германия за сдържане на „руската агресия“"}
{"url": "http://www.classa.bg/%D1%81%D0%B2%D1%8F%D1%82/item/387070-%D1%81%D0%B0%D1%89-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BC%D0%B0%D1%82%D0%B8%D1%81-%D0%BA%D1%80%D0%B8%D1%82%D0%B8%D0%BA-%D0%BF%D0%BE-%D0%BD%D0%B5%D0%B2%D0%BE%D0%BB%D1%8F-%D0%BD%D0%B0-%D1%82%D1%80%D1%8A%D0%BC%D0%BF", "text": "Американският министър на отбраната Джим Матис се озовава против волята си под светлината на прожекторите: новата книга на Боб Удуърд, която излиза днес по книжарниците, му приписва изключително критични изказвания по адрес на Доналд Тръмп и това го поставя в трудно положение. В книгата със заглавие „Страх: Тръмп в Белия дом“ спечелилият световна слава заради разкриването заедно с Карл Бърнстейн на аферата „Уотъргейт“ (принудила президента Ричард Никсън да подаде оставка) разследващ журналист цитира изказване на Матис, според което американският президент има равнище на разбиране колкото 10- или 11-годишно дете. Цитатът е от публикувани миналата седмица от „Вашингтон пост“ откъси от книгата. Матис веднага отрече. „Презрителните думи по адрес на президента, които са ми приписани в книгата на Удуърд, никога не са били изричани нито от мен, нито в мое присъствие“, посочи той в изявление. Въпреки признанието си, че изготвянето на всяка политика е „по същината си хаотичен“ процес, Матис нарече разследването на Боб Удуърд измислица и каза, че позоваването на анонимни източници намалява достоверността му. Тръмп сякаш остана доволен от изявлението на своя министър на отбраната, като сподели в „Туитър“ целия му текст и го цитира след това няколко пъти. Това обаче не е първият път, когато доста критични изказвания по адрес на Тръмп са приписвани на високопоставен представител на правителството му. Американски медии разпространиха информация, че бившият държавен секретар Рекс Тилърсън е нарекъл президента дебил. Няколко месеца по-късно той бе уволнен. Боб Удуърд застана зад твърденията си и вчера по телевизия Ен Би Си обвини Матис, че „не казва истината“, за да запази поста си. Нови опровержения Матис „не е правил подобни коментари. По тази причина няма и да поеме отговорност за тези думи“, заяви говорителят на Пентагона полковник Роб Манинг на пресконференция. „Самата мисъл, че той може да говори презрително по адрес на избрания върховен главнокомандващ, е абсурдна.“ Пенсионираният генерал от морската пехота Матис като военен стриктно спазва дискретност и мрази да говори пред камера. Той даде досега само четири излъчвани по телевизията пресконференции и отказва интервюта, но охотно разговаря с акредитираните към Пентагона журналисти. В тези разговори Матис избягва всякакво обсъждане на политически въпроси или на отношенията си с Тръмп и не се колебае да порицае журналистите, които споменават проявилите се с течение на месеците разногласия с американския президент – например по иранското ядрено споразумение, от което Тръмп се отказа през май, а Матис искаше да бъде съхранено, или за създаването на космически сили, на което Матис се противопостави, но за което Тръмп настоя. Според Боб Удуърд Тръмп попитал на едно от заседанията на екипа си по националната сигурност в Белия дом защо САЩ продължават да поддържат военно присъствие на Корейския полуостров. „За да бъде избегната Трета световна война“, отговорил Матис. Раздразнен, той казал пред приближени по-късно, че президентът се държи като „дете на 10 или 11 години“. Удуърд твърди също, че след химическата атака през април 2017 г., приписана на режима на Башар ал Асад, Тръмп се обадил на Матис и му казал, че иска сирийският президент да бъде убит. „Да убием кучия син! Давайте! Да ги атакуваме и да ги избием“, наредил Тръмп. След края на разговора Матис се обърнал към един от съветниците си и казал: „Няма да правим нищо подобно. Ще бъдем много по-сдържани.“ До този момент Матис успя да запази солидния си образ начело на Пентагона и често именно към него се обръщат съюзниците, когато президентът заплашва, че ще излезе от международни споразумения или военни алианси. През последните месеци обаче, след като начело на Държавния департамент застана бившият ръководител на ЦРУ Майк Помпейо и след назначаването на „ястреба“ Джон Болтън за съветник по националната сигурност на Тръмп, Матис бе изтласкан на втори план. Остава да се види какво влияние ще окаже книгата на Боб Удуърд върху съдбата му. БТА", "date": "2018.09.12", "title": "САЩ: Министърът на отбраната Матис критик по неволя на Тръмп"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387065-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D0%B0%D0%BA-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%BF%D0%BE%D0%B3%D0%BB%D0%B5%D0%B4%D0%B8%D1%82%D0%B5", "text": "Приятелката на Кристиано Роналдо – Джорджина Родригес, продължава да привлича повече внимание от португалеца, който я заведе на почивка в Сен Тропе. Заради паузата за националните отбори двойката се насладина на красотите около френския курорт дори с хеликоптер, а Джорджина пак отклони погледите към себе си, когато придружи Роналдо на кей. Гаджето на португалеца бе облечена в рокля с леопардови цветове силно изрязано деколте. Заради силния вятър Джорджина се хвана за гърдите, придържайки роклята си, а това не убягна от погледите на любопитните фотографи. Приятелката на голямата звезда на Ювентус бе обект на папараците през последната седмица и когато двамата се припичаха на слънце на специално наета яхта.      ", "date": "2018.09.12", "title": "Приятелката на Роналдо пак привлече погледите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387066-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D1%85%D0%B0-%D1%81%D0%B5%D0%BB%D0%B5%D0%BD%D0%B0-%D0%B3%D0%BE%D0%BC%D0%B5%D1%81-%D1%81%D0%BB%D0%B5%D0%B4-%D1%82%D0%B5%D0%B7%D0%B8-%D0%BD%D0%B5%D0%B9%D0%BD%D0%B8-%D0%BF%D0%B0%D0%BB%D0%B0%D0%B2%D0%B8-%D1%81%D0%BD%D0%B8%D0%BC%D0%BA%D0%B8", "text": "26-годишната американска актриса и певица, звезда на филмите на Дисни, публикува откровени снимки в \"Инстаграм\". На снимките брюнетката има тен и се е разположила с коктейл на кожен диван, облечена в много гореща рокля. Тоалетът й е много тесен около гърдите й и бюстът се издига над черната материя. Феновете, обаче, започнаха да задават въпроси относно пищните форми на красавицата.      Според тяхното мнение, по-рано Селена не е можела да се похвали с такива размери и причината явно е свързана с пластични операции. Феновете решиха, че още една, поредна звезда прибягва до помощта на пластичните хирурзи в стремежа си към привлекателен външен вид. \"Ето къде изчезна тя, възстановявала се е след операция на гърдите\" - написа един от поклонниците.      И наистина, Селена Гомес рядко актуализира профила си през последните няколко месеца. Но може пък времето да е преминало в подготовката на нов албум, който по думите на Селена най-после е завършен, пише \"Мирър\". \"Гръдни импланти?\", попита в мрежата fighterforever2018.    \"Май някой си е направил операция\", коментира xx_4lejo_xx Но мнозина се опитаха да защитят звездата: те й написаха комплименти и я помолиха да не променя визията си. А един от абонатите беше толкова впечатлен, че си спомни за бившето гадже на Селена Джъстин Бийбър и предположи, че сега певецът изпитва яд, че е изгубил такава хубавица.", "date": "2018.09.12", "title": "Заподозряха Селена Гомес след тези нейни палави СНИМКИ"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387063-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D1%81%D0%B5-%D0%BD%D0%B0%D1%85%D0%B2%D1%8A%D1%80%D0%BB%D0%B8-%D0%BD%D0%B0-%D0%BA%D0%BB%D0%B8%D0%B5%D0%BD%D1%82%D0%BA%D0%B0-%D0%B4%D0%B0-%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B8,-%D1%82%D1%8F-%D1%81%D0%B5-%D0%BE%D0%BA%D0%B0%D0%B7%D0%B0-%D0%B4%D0%B6%D0%B5%D0%BD%D0%B4%D1%8A%D1%80", "text": "Шофьор на такси се опита да изнасили пътничка в Москва, но се оказало, че тя всъщност е млад мъж, съобщават световните медии. Всичко започнало с това, че 22-годишна девойка, която се представила като Елза, използвала таксито, за да транспортира някои от вещите си в друг апартамент. При пристигането шофьорът я попитал дали иска да й помогне да занесе куфарите до нейния дом и тя се съгласила. Там шофьорът на таксито предложил на Елза да правят секс. Тя отказала и тогава мъжът се втурнал към нея с нож. Както се изяснило по-късно, московчанката се оказала жител на Крим. В крайна сметка таксиджията го ударил с нож и избягал, като успял да отмъкне със себе си iPhone и 10 000 рубли.", "date": "2018.09.12", "title": "Таксиджия се нахвърли на клиентка да я изнасили, тя се оказа джендър"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387064-%D0%B4%D0%B8%D0%B7%D0%B0%D0%B9%D0%BD%D0%B5%D1%80-%D0%B7%D0%B0%D1%88%D0%B5%D0%BC%D0%B5%D1%82%D0%B8-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%BC%D0%BE%D0%B4%D0%B5%D0%BB%D0%B8%D1%82%D0%B5-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D0%BE%D0%B4%D0%B8%D1%83%D0%BC%D0%B0-%D1%81%D0%B0%D0%BC%D0%BE-%D0%BF%D0%BE-%D0%B3%D0%BE%D0%BB%D0%B8-%D0%B1%D0%B0%D0%BD%D1%81%D0%BA%D0%B8-%D0%BA%D0%BE%D1%81%D1%82%D1%8E%D0%BC%D0%B8-%D0%BE%D1%82-%D1%82%D0%B8%D0%BA%D1%81%D0%BE-%D1%81%D0%BD%D0%B8%D0%BC%D0%BA%D0%B8-18", "text": "В рамките на модната седмица в Ню Йорк на подиума излязоха красавици, които поразиха всички с облеклото си. На голите тела на моделите бяха поставени парчета многоцветно тиксо.      Необичайните бански костюми са създадени от дизайнера Джоел Алварес (Joel Alvarez) специално за американската модна къща Black Tape Project.      Това не е първият експеримент на дизайнера с тиксо, първоначално той използва черни ленти, след това започна да ги разделя на фрагменти и боядисани в златист цвят, а сега на моделите можете да видите синьо, сребристо и зелено \"облекло\".      Новата модна тенденция малко шокира публиката.      Особено ги зашемети моделка, която имаше сребърно тиксо дори на главата си.      Остава само да гадаем какви изненади ще ни поднесе модата в бъдеще. А вие какво мислите за тази мода?          ", "date": "2018.09.12", "title": "Дизайнер зашемети публиката! Моделите излязоха на подиума само по \"голи\" бански костюми от тиксо (СНИМКИ 18+)"}
