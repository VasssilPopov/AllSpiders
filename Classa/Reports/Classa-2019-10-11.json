{"url": "http://www.classa.bg/%D1%81%D0%B2%D1%8F%D1%82/item/400699-%D1%80%D1%83%D1%81%D0%BA%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%BA%D0%B0%D0%BB%D0%B8%D0%B1%D1%80-%D0%BD%D0%B0%D0%B9-%D0%BC%D0%BE%D0%B4%D0%B5%D1%80%D0%BD%D0%B0%D1%82%D0%B0-%D0%BA%D1%80%D1%83%D0%B8%D0%B7%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%B0-%D0%B2%D0%BC%D1%81", "text": "Като част от ученията, проведени от Черноморския флот на Русия, дизел-електрическата атакуваща подводница Колпино от проекта 636.6 VВаршавянка, изстреля крилати ракети \"Калибр\" след потапяне, съобщи Министерството на отбраната, публикувайки видео от изстрелването.   Ракетите Калибр-НК бяха изстреляни от кораби на Каспийската флотилия през 2015 г., срещу цели на екстремисти в Сирия (на около 1500 километра), като успешно поразиха техните цели както в морето, така и на сушата. Тези ракети бележат нова ера в руските военноморски сили. Според няколко източника, максималният обсег на тази круизна ракета с фабричен индекс 3M14 достига около 2000 километра, въпреки че все още не са публикувани официални данни за нейните характеристики. През юни 2012 г. тогавашният командир на Каспийската флотилия контраадмирал Сергей Алекмински се изпусна, че максималният обсег на ракета от система „Калибр\" по надводни цели е 375 километра, докато обхватът на ракетата при атака по цели на сушата е около 2600 километра, ако носи „специална\" бойна глава (на езика на руските военни това означава „ядрена\"). През 2019-2020 г. се планира да се разработи наземна версия на Калибр, след като САЩ напуснат Договора за ракети със среден и малък обсег.", "date": "2019.10.11", "title": "Руска подводница изстреля Калибр - най-модерната круизна ракета на ВМС"}
{"url": "http://www.classa.bg/%D1%81%D0%B2%D1%8F%D1%82/item/400700-%D1%80%D1%83%D0%BC%D1%8A%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B8-%D0%BE%D1%82%D0%B4%D1%8A%D1%85%D0%BD%D0%B5", "text": "Социалдемократическото правителство на румънската министър-председателка Виорика Дънчила падна след успешен вот на недоверие в парламента. Така демокрацията в страната получава нов шанс, пише в коментара си Роберт Шварц.       След три години на власт и трима провалили се премиери, румънската партия, която условно се нарича „социалдемократическа\", ще трябва да си събере отломките и да потърси късмета си в опозиция.   се опита в последния момент да спечели вота на недоверие чрез обещания за постове и купуване на гласове в парламента, но в крайна сметка това не ѝ помогна. Дори депутати от нейната собствена партия ѝ гласуваха недоверие. За една партийна лидерка и министър-председателка сякаш няма нищо по-лошо от това. А може би има? Сега всички могат да си отдъхнат Нейната партия СДП вече лети към пропастта. След като спечели изборите през 2016 година, днес тя получава едва 19% подкрепа. Бившият партиен лидер и важна фигура в румънския политически пейзаж  . За мнозина румънци Драгня и неговите марионетни правителства са олицетворение на корупцията и шуробаджанащината в страната. Кабинетът на Дънчила не беше особено популярен и в европейските структури в Брюксел и Страсбург. Сега всичко това приключи, Румъния може да си отдъхне, а демокрацията получи нов шанс. Но истински ли е този шанс? Разбягалите се политици от СДП, начело с  , вече се опитват да сглобят някаква нова социалдемократическа платформа. Преоблякъл се Илия, погледнал се – пак в тия. Потъващият правителствен кораб своевременно напусна и гръмогласната, уж либерална партия АЛДЕ, която вече е готова да предложи услугите си на друг коалиционен партньор. Партията на унгарското малцинство, която досега участваше във всички правителства, иска да запази тази своя позиция и занапред. Същите апетити демонстрират и други отцепили се фракции. Румънките политически динозаври продължават да играят своите игрички. Успех за опозицията Печеливша в тази ситуация по принцип трябва да се окаже Национално-либералната партия (НЛП), която на четвъртия опит най-накрая успя да свали кабинета чрез вот на недоверие. Безспорно постижение! Но тази партия не се държи като победител. Да, ясно е, че никой не иска да си вкара автогол, поемайки от СПД една разнебитена власт. Защото в икономическо и във финансово отношение Румъния се намира на ръба на пропастта, след като правителството отрупа с подаръци неколцина регионални велможи, увеличи без никакво покритие пенсиите и заплатите и вкара реформите в задънена улица.  като първа стъпка навярно ще връчи на НЛП мандат за съставяне на правителство. Но тя няма самостоятелно мнозинство и вероятно ще разчита на един нов лявоцентристки блок и на подкрепата на неколцина независими депутати. Всяка друга възможна коалиция би компрометирала НЛП. Ето защо навярно най-доброто решение би било правителство от експерти. Предсрочни избори? На 10 ноември в Румъния предстоят президентски избори, а Клаус Йоханис, който се кандидатира за втори мандат, също би пострадал, ако правителствената криза бъде разрешена по „неморален“ начин. Навярно тъкмо поради това президентът вече постави въпроса за провеждането на предсрочни парламентарни избори. По конституция те могат да се проведат най-рано след президентските. И вече е крайно време Румъния да се върне към нормалността след трайните кризи.  ", "date": "2019.10.11", "title": "Румъния може да си отдъхне"}
{"url": "http://www.classa.bg/%D1%81%D0%B2%D1%8F%D1%82/item/400701-%D1%81%D1%8A%D0%B2%D0%B5%D1%82%D0%BD%D0%B8%D1%87%D0%BA%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B0%D1%89-%D0%BD%D0%B5-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%BE%D1%82%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE,-%D0%B7%D0%B0-%D0%B4%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D1%8F%D1%82-%D0%B0%D1%82%D0%B0%D0%BA%D0%B8-%D0%BD%D0%B0-%D1%82%D1%83%D1%80%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B2-%D1%81%D0%B8%D1%80%D0%B8%D1%8F", "text": "САЩ не извършиха действия за затваряне на въздушното пространство над Северна Сирия и за предотвратяване на турските самолети да извършват нападения в този район, според Гюлнур Айбет, съветничка на президента Реджеп Тайип Ердоган по въпросите на сигурността. В отговор на запитване на интервюиращ от CNN, който спомена последните съобщения на Вашингтон относно ограничителните мерки по въздух за Анкара, тя подчерта, че авиацията на нейната страна вече е изпълнявала мисии срещу кюрдски позиции. \"Е, в момента, както виждате, ние всъщност атакуваме, също от въздуха, така че наистина това говори само за себе си\", каза Айбет. Малко преди това Пентагонът изключи Турция от т. нар. Заповед за възлагане на въздушни мисии, която членовете на ръководената от САЩ антитерористична коалиция използват за да оперират в сирийското небе. Мярката прави невъзможен за Анкара достъпа до данните за наблюдение и разузнаване, събирани от коалицията, като така затруднява извършването на въздушни операции. Министерството на отбраната обаче не посочи изрично никаква забрана за полет.", "date": "2019.10.11", "title": "Съветничка на Ердоган: САЩ не затвориха въздушното пространство, за да предотвратят атаки на турски самолети в Сирия"}
{"url": "http://www.classa.bg/%D1%81%D0%B2%D1%8F%D1%82/item/400703-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B5-%D0%B3%D0%BE-%D1%87%D0%B0%D0%BA%D0%B0%D1%82-%D1%81%D0%BF%D0%BE%D0%BA%D0%BE%D0%B9%D0%BD%D0%B8-%D1%81%D1%82%D0%B0%D1%80%D0%B8%D0%BD%D0%B8", "text": "\"Ердоган е готов на всичко, само и само да остане на власт. Той знае, че в деня, в който я загуби, не го очакват спокойни старини, а затвор\", казва в интервю за ДВ Дениз Юджел, който прекара 367 дни в турски затвор.       През 2015 Денис Юджел става кореспондент на германския вестник \"Ди Велт\" в Турция. Две години по-късно обаче турските власти го обвиняват в терористична пропаганда. Юджел прекарва 367 дни в турски затвор.  . Още същия ден се връща в Германия. След броени дни в негово отсъствие турски съд отново ще се занимае с въпроса за вината му. Тогава Юджел може да бъде осъден на 18 години затвор. Аджар Гезал от турската редакция на Дойче Веле разговаря с него. Словосъчетанието е измислено от турския президент Реджеп Тайип Ердоган. Когато търсех подходящо заглавие за книгата, си помислих, че непременно трябва да се възползвам от този подарък. Авторските права обаче са на Ердоган.  Това е интересно, нали? Когато ме задържаха, за турския вестник \"Сабах\" аз бях \"агент-терорист\",  . Бях задържан, защото турското правителство и Ердоган искаха да извлекат от това изгода за себе си. Същото мога да кажа и за освобождаването ми. И то беше политическо решение. Знам, че на съда му е било наредено да ме пусне на свобода. Не само задържането ми беше незаконно. Освобождаването ми също.  Ердоган е разсъждавал така: \"След като този човек е толкова важен за Германия, тогава не трябва да им го даваме без нищо\". Както казва турският журналист Ахмет Шик: в Турция управлява един гангстерски режим, а шефът на мафията се нарича Ердоган. И той първо пробва следната сделка: \"Дайте ни този и този генерал, а в замяна ще получите Дениз\". В един момент обаче Герхард Шрьодер успя да го убеди, че това няма как да стане. Тогава Ердоган си е казал: \"Без нищо няма да им го дам. Ще поискаме нещо друго. Например оръжия.\" Така разсъждават и действат гангстерите. По информация на различни германски служби, както и на германското правителство, обаче подобна сделка никога не е имало. На всички мои запитвания винаги са ме уверявали в това.  Не, не съм. Но също и много германски политици, дипломати, юристи и журналисти не са очаквали това да продължи толкова дълго. Докато бях задържан в полицията, всички ми казваха: \"Теб не могат да те хвърлят в затвора\". Но те ме затвориха. След това ми казваха: \"Не могат да те държат дълго в затвора\". Но и това направиха. Всички си мислеха така, защото все пак Турция иска да бъде приета в ЕС, има прозападна ориентация и поддържа тесни икономически връзки със Запада. Вярваха, че тя няма да поеме такъв риск заради един журналист. Но видяхме, че Ердоган е готов на всичко, само и само да остане на власт. Защото той знае много добре, че в деня, в който я загуби, не го очакват спокойни старини в Мармарис, а затворът в Силиври, където се намират все още много мои колеги.  Изчаках по две причини: от една страна към момента на освобождаването ми делото все още продължаваше, а аз не исках да се меся в него. Втората причина се състоеше в това, че изтезанията и мъченията бяха систематични. Първо бях сплашван и унижаван, после започнаха да прилагат все повече насилие: на втория ден ме биеха по гърдите и гърба, на третия вече и по лицето. Бях изложен на произвола на шестима надзиратели, които всеки ден ставаха все по-брутални. Това едва ли е ставало без знанието на директора на затвора. Не знам дали лично той е издал заповедта. Но ми се струва невъзможно да е действал на своя глава по един случай, превърнал се в приоритет лично за президента на страната. Следователно нарежданията вероятно са дошли отгоре. Предполагам, че са искали да провокират Германия да реагира по някакъв начин и с това да си правят предизборна реклама. В този смисъл са се надявали всичко това да стане обществено достояние. Точно заради това ние възприехме тактика на изчакването. Знаехме, че правилното място, на което трябваше да говоря, е съдебната зала. Там трябваше да заявя, че съм бил измъчван, отговорността за което със сигурност носи държавният глава.", "date": "2019.10.11", "title": "Ердоган не го чакат спокойни старини"}
{"url": "http://www.classa.bg/%D1%81%D0%B2%D1%8F%D1%82/item/400702-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BC%D0%B5%D1%80%D0%BA%D0%B8-%D0%BF%D0%BE-%D1%81%D0%B8%D0%BB%D0%BD%D0%B8-%D0%BE%D1%82-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BD%D0%B0%D1%85%D0%BB%D1%83%D0%B2%D0%B0%D0%BD%D0%B5%D1%82%D0%BE-%D0%B2-%D1%81%D0%B8%D1%80%D0%B8%D1%8F", "text": "Президентът на САЩ Доналд Тръмп се е договорил с някои американски политици за възможността да се въведат санкции срещу Турция за наскоро започналата военна операция в североизточна Сирия. \"Бих наложил много повече от санкции\", заяви американският президент в сряда, като поясни, че споделя мнението на някои относно тези ограничителни мерки, но отказва да запази постоянно войските в региона на Близкия изток. \"Съгласен съм със санкциите, но в действителност мисля за мерки по-силни от санкциите\", повтори обитателят на Белия дом по време на подписването на заповеди във Вашингтон. Тръмп каза, че ще наложи действия с твърда ръка в случай, че турският президент Реджеп Тайип Ердоган направи някаква грешка по време на операцията си за установяване в североизточна Сирия на милиони бежанци от тази страна, които в момента се намират в Турция. \"Можете да го направи по нежен начин или може да го направи по много тежък начин. Ако го направи несправедливо, ще плати много висока икономическа цена\", заяви държавният глава, предупреждавайки какво ще се случи, ако Анкара се опита да изкорени кюрдското население. \"Ще унищожа вашата икономика, ако това се случи\", каза той. Ердоган обяви на 9 октомври началото на операцията „Източник на мир\" срещу кюрдските сили, която Анкара счита за терористи. Операцията стартира след като американските войски, разположени там, напускат района. Турското министерство на отбраната съобщи, че войските му са преминали границата в северна Сирия в сряда вечерта. Сирийската обсерватория за правата на човека изчислява броя на убитите досега цивилни в турската военна операция на осем.", "date": "2019.10.11", "title": "Тръмп предлага мерки \"по-силни от санкции\" срещу Турция за нахлуването в Сирия"}
{"url": "http://www.classa.bg/%D1%81%D0%B2%D1%8F%D1%82/item/400704-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D0%B8-%D0%BF%D0%BB%D0%B0%D1%89%D0%B0%D1%82-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B4%D0%B0%D0%BD%D1%8A%D1%86%D0%B8-%D0%BE%D1%82-%D1%80%D0%B0%D0%B1%D0%BE%D1%82%D0%BD%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D0%BB%D0%B0%D1%81%D0%B0", "text": "Намалените данъци, промотирани от Доналд Тръмп през 2017 г., са облагодетелствали най-висшата класа в Съединените щати, която от миналата година плаща по-ниска данъчна ставка дори от работническата класа, според The New York Times. По данните, събрани от икономистите Еманюел Саез и Габриел Зукман, през 2018 г. 400-те най-богати семейства в страната са платили обща данъчна ставка от 23%, като се добавят федералните, щатските и местните ставки, докато по-голямата част от американците са плащали 24,2%. Анализът, извършен от експертите, ще бъде подробно описан в предстоящата им книга „Триумфът на несправедливостта\", където те са обрисували историческата еволюция на намаляването на данъчната тежест за американските милионери. Богаташите скокообразно са преминали от плащане на 70% от общия им доход през 50-те години на миналия век, до 47% през 1980 г. и до 23% днес. Зукман е споделил една своя графика, която показва, че „данъчната система, която някога е била най-прогресивната в света, в момента позволява на ултра богатите хора да плащат по-малко от всеки друг\". Авторите очертават и свой проект за прогресивен данъчен закон, който предлага да се увеличи процентът на данъците, плащани от най-богатия 1% от американското общество на 60%, гарантиращо 750 милиарда долара в допълнителни годишни сборове, което се равнява на 4% от БВП.", "date": "2019.10.11", "title": "Американските милиардери плащат по-малко данъци от работническата класа"}
{"url": "http://www.classa.bg/%D1%81%D0%B2%D1%8F%D1%82/item/400705-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D0%B2-%D1%85%D0%B0%D0%BB%D0%B5-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D1%82%D0%BE-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "Посетителите на синагогата в Хале за малко се разминаха с истинска кървава баня, замислена от неонацист навръх най-големия еврейски празник Йом Кипур. Какво означава това нападение за Германия?       На най-големия еврейски празник Йом Кипур над 70 мъже и жени, изповядващи юдейската вяра, са се събрали в една синагога в Източна Германия. Докато те се молят и пеят,  . И само заключената врата на синагогата, която издържа на натиска и изстрелите, осуетява намерението му да предизвика кървава баня. Датата е 9 октомври 2019. Градът е Хале. 80 години след началото на Втората световна война, в която бяха избити над 6 милиона евреи, представителите на това малцинство отново са принудени да се страхуват за живота си - когато открито демонстрират своята вяра, когато посещават синагоги. На живо по интернет Какво говори това за Германия? И какво означава фактът, че 27-годишният германец показва на живо в онлайн-платформа за видеоигри своето кърваво престъпление, заснето с видеокамера, закачена на металната му каска? Очевидно е желанието му да копира атентатора от Крайстчърч в Нова Зеландия: преди да открие стрелбата, нападателят от Хале се обръща към предполагаемата интернационална публика на английски със следните думи: \"The root of all problems are the Jews.\" ( ). Скръбта не може и не бива да се релативира. Затова и цялото наше съпричастие на първо място трябва да е адресирано към близките на двете жертви -  . Германия не бива да отвръща поглед от случилото се. Защото за малко тази сряда (9.10.) в Хале не се стигна до масово убийство на мъже и жени, изповядващи юдейската вяра. Не само ислямисти извършват подобни престъпления Това престъпление показва повече от ясно, че засилващият се смъртоносен антисемитизъм в Германия далеч не е дело само на ислямистки терористи. Който твърди подобно нещо, лъже и отказва да погледне реалността в очите. Това деяние подчертава за пореден път, че защитата и охраната на еврейските институции в Германия са жизнено важни - независимо че са изминали почти 75 години от края на националсоциалистическия терор. А това, че синагогата не е била охранявана в празничен за евреите ден, какъвто е Йом Кипур, повдига редица парливи въпроси. . Става дума за неща като горенето на израелския флаг или пък обидите по адрес на евреи, които носят кипа, с което открито демонстрират принадлежността си към юдаизма. Антисемитизмът не бива да се банализира. Защото не съществува такова нещо като \"малко еврейска омраза\". Нея или я има, или не. Германия е длъжна особено внимателно да следи за този род престъпления.  ", "date": "2019.10.11", "title": "Кървавото престъпление в Хале: какво означава то за Германия?"}
{"url": "http://www.classa.bg/%D1%81%D0%B2%D1%8F%D1%82/item/400706-%D1%89%D0%B5-%D0%B8%D0%BC%D0%B0-%D0%BB%D0%B8-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D1%82%D0%BE%D0%B0%D0%BB%D0%B5%D1%82%D0%BD%D0%B0-%D1%85%D0%B0%D1%80%D1%82%D0%B8%D1%8F-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82", "text": "Британски депутати поискаха от правителството да предостави гаранции, че няма да бъдат прекъснати доставките на тоалетна хартия в случай на Брекзит без сделка, информира АФП. Страната се насочва към Брекзит на 31 октомври. ЕС и Лондон имат три седмици да избегнат Брекзит без споразумение. Опасявайки се от спиране на вноса на тоалетна хартия за Великобритания, депутатът Джонатан Едуардс попита министри за какъв период от време ще стигнат запасите от тоалетна хартия, ако няма споразумение с Брюксел.     “Правителството предпочита да напуснем ЕС на 31 октомври със споразумение”, отговори министър Саймън Харт. “Ако това не е възможно, ние ще трябва да напуснем без споразумение”, добави той. Харт обясни, че приоритет на правителството ще е потокът от стоки, за да се минимизират рисковете. След това Едуардс, уелски националист, разкъса Харт. Паднахме до абсурдно ниво – британското правителство дори вече не може да гарантира дали ще имаме необходимите доставки на тоалетна хартия в случай на Брекзит без споразумение. Вече беше заявено, че има желание икономиката да бъде изхвърлена в тоалетната, но сега ние нямаме и тоалетна хартия за избърсване след това, гневен Едуардс и добави, че това показва колко сериозно ще навреди на Великобритания в случай на Брекзит без споразумение, дори и когато стане въпрос и за основни продукти.    ", "date": "2019.10.11", "title": "Ще има ли достатъчно тоалетна хартия след Брекзит?"}
{"url": "http://www.classa.bg/%D1%81%D0%B2%D1%8F%D1%82/item/400707-%D0%B1%D0%BB%D0%B8%D0%B7%D0%BE-6-500-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B5%D1%81%D0%BA%D0%B8-%D1%84%D0%B8%D1%80%D0%BC%D0%B8-%D1%89%D0%B5-%D1%84%D0%B0%D0%BB%D0%B8%D1%80%D0%B0%D1%82,-%D0%B0%D0%BA%D0%BE-%D0%BF%D0%B0%D0%BA%D0%B5%D1%82-%E2%80%9E%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82%E2%80%9D-%D0%B1%D1%8A%D0%B4%D0%B5-%D0%BF%D1%80%D0%B8%D0%B5%D1%82-%D0%B2-%D1%81%D0%B5%D0%B3%D0%B0%D1%88%D0%BD%D0%B8%D1%8F-%D0%BC%D1%83-%D0%B2%D0%B8%D0%B4", "text": "Неволите на българските превозвачи, свързани с пакета за мобилност на името на френския президент, продължават. Числата за загубите са все по-тревожни, перспективите – все така мрачни.   В момента превозваческият бранш обединява 12 700 фирми, дава хляб на 42 500 служители и поддържа 28 000 камиона. Сумарната стойност на сектора достига 2,8 млрд. евро, което формира около 3 % от брутния вътрешен продукт, предаде БНТ. Пакетът за мобилност „Макрон” се е прицелил точно в тази златна кокошка на българския бизнес. Превозвачи, представители на правителството и евродепутати не смятат да се предадат без бой. Министерството на транспорта и Съюзът на международните превозвачи координират усилията си да променят най-опасните клаузи за българския интерес: задължението камионът и водачът да се връщат на всеки 4 седмици в България; водачите да прекарват седмичната си почивка задължително в хотел и т. нар. каботажни поръчки. Обещаните в пакета „Макрон” социални благини галят ухото на вечно притисканите от срокове и ограничения шофоьори, но собствениците на фирми са категорични, че ще фалират преди да осигурят западноевропейски удобства за персонала си. Ако камионите се връщат на всеки 4 седмици, това означава броят на празните курсове да скочи с 50 %, а разходите за гориво да се покачат сумарно със 150 млн. лв. Досега браншът е похарчил 1,5 млрд. лв. за закупуване на нови камиони. Ако половината от фирмите фалират, огромните разходи ще се окажат напразни. Министърът на транспорта Росен Желязков увери международните превозвачи, че правителството няма да ги изостави. Държава и сдружени превозвачи ще настояват пред Европейския парламент да бъде приет реалистичен и балансиран пакет „Мобилност”, в който да бъдат отчетени интересите на всички страни. Общите усилия ще бъдат консолидирани около хърватското председателство на Европейския парламент, което започва на 1 януари 2020 г.", "date": "2019.10.11", "title": "Близо 6 500 превозвачески фирми ще фалират, ако пакет „Мобилност” бъде приет в сегашния му вид"}
{"url": "http://www.classa.bg/%D1%81%D0%B2%D1%8F%D1%82/item/400708-%D0%BB%D0%B0%D0%B2%D1%80%D0%BE%D0%B2-%D1%80%D1%83%D1%81%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B5-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D1%8F-%D0%BD%D0%B0-%D0%BD%D0%BE%D1%80%D0%BC%D0%B0%D0%BD%D0%B4%D1%81%D0%BA%D0%B0%D1%82%D0%B0-%D1%87%D0%B5%D1%82%D0%B2%D0%BE%D1%80%D0%BA%D0%B0", "text": "\"Виждам една причина за това – някой не иска или не може да изпълни договореното\" и се опитва да прехвърли отговорността върху Москва, обяви руският министър на външните работи Макар да е възможно Киев на срещата на върха във \"Нормандския формат\" да иска да преразгледа предишните споразумения на лидерите, Русия няма да допусне това, заяви външният министър на Русия Сергей Лавров пред журналисти, пише московското издание ”Росийская Газета“, цитирано от Агенция \"Фокус\".  „Усеща се чувството, че украинската страна ще изиска на срещата на върха на „Нормандската четворка“ да се преразгледат споразуменията от предишните срещи на лидерите на Русия, Украйна, Германия и Франция. Това ще бъде просто удар по репутацията на \"Нормандската четворка\" и ние ще направим всичко, за да предотвратим това“, заяви Лавров.  Той отбеляза също, че \"някой не иска или не може да изпълни споразуменията от Минск\", но в същото време се опитва да обвини Русия в забавяне на срещата на високо равнище.  „Знаете ли, това обвинение срещу нас е опит с много безполезни средства“, добави той.  Руският външен министър също подчерта, че сегашното забавяне на изтеглянето на силите на Украйна от Донбас може да се дължи на опити за „изостряне на темата“, преди провеждането на срещата от високо равнище.  „Както се състоя изтеглянето на силите в Луганск, което всички приветстваха, така трябваше да се извърши и подобно изтегляне в Петровско и Золотое“, заяви Лавров.  „Виждам една причина за това – някой не иска да изпълни договореното“, добави министърът.  По-рано президентът на Украйна Владимир Зеленски заяви по време на пресконфереция, че не е доволен от Минските споразумения, подписани от неговия предшественик Петро Порошенко, както и от последователността на стъпките за разрешаване на конфликта в Донбас, пише руското издание “Коммерсантъ“.  Украинският президент заяви, че има \"план Б\" за разрешаване на конфликта в региона, но не разкри неговите подробности.  „Като цяло не съм доволен от подписания в Минск документ, но ние търсим отговори на някои трудни въпроси, (…) и най-важното е, че търсим реда, в който ще се провеждат събитията там“, заяви Зеленски.  „Нас не ни устройва целия ред в документа в Минск, искаме да обсъдим всичко това в „Нормандския формат“ “, добави още президентът.  Според него договореностите ще трябва да се обсъдят между лидерите на страните от \"Нормандския формат\" (Франция, Германия, Русия и Украйна), тъй като само представители на страните, участващи в преговорите, \"не могат да решат този въпрос\".  Освен това президентът на Украйна добави, че в преговорите не е имало предложение за размяна - „освобождението на Донбас“, в замяна на което Украйна да признае Крим за руска територия.  „По отношение на предложенията - „нека ви дадем окупираната територия на Донбас, а вие - Крим“- това никога не е присъствало в нито един разговор по този въпрос“, каза президентът.  Според Зеленски в момента се водят преговори между Украйна и Русия за размяната на затворници, за Донбас и в \"Нормандския формат\". Той обеща, че на срещата в „нормандския формат, въпросът за Крим определено ще бъде повдигнат“.  Президентът изключи и възможността за вътрешен конфликт в Украйна, след прилагането на формулата „Щайнмайер\" за разрешаване на ситуацията в Донбас.  „В обществото има искане за прекратяване на войната. (…) Ако този въпрос бъде допълнително разгорещен, всичко може да се случи\", каза президентът на Украйна.   \r\n  ", "date": "2019.10.11", "title": "Лавров: Русия няма да допусне преразглеждане на решения на \"Нормандската четворка\""}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/400689-%D0%BE%D1%82-%D1%84%D0%B8%D0%BB%D0%B8%D0%BF-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B4%D0%BE-%D0%B1%D0%BE%D1%80%D0%B8%D1%81%D0%BE%D0%B2-%E2%80%93-%D0%B2%D1%81%D0%B8%D1%87%D0%BA%D0%B8-%D1%81%D0%B0-%D0%B2%D0%B8%D0%BD%D0%BE%D0%B2%D0%BD%D0%B8-%D0%B7%D0%B0-%D0%B4%D0%BD%D0%B5%D1%88%D0%BD%D0%B8%D1%8F-%D0%BF%D0%BE%D0%B3%D1%80%D0%BE%D0%BC", "text": "  Очевидно, неистово острата, стигаща до истеричност конфронтация, упорито и последователно поддържана от партийни лидери и техни поддръжници в продължение на три десетилетия се използва, освен като способ за добиране и запазване на властови позиции, и за отвличане вниманието на обществото от въпиющо скандални и престъпни събития и процеси, които ежедневно тресат държавата и травмират съзнанието на българския народ. Конфронтацията е удобен заслон, зад който се крият политиците, избягвайки да дадат отговори на фундаментални въпроси, засягащи настоящето и бъдещето ни като народ и държава. Един от тях е за безпрецедентния по мащаби икономически, социален и духовен погром, нанесен на българската нация през последните три десетилетия.  Кой разпореди ликвидирането на българската индустрия, включително и нейните водещи сектори, всички на европейско и световно ниво – електроника, машиностроене, химическа промишленост, модерно и екологически чисто селско стопанство.  Кой превърна стоте високотехнологични заводи, оборудвани изцяло с германски и японски съоръжения в руини, изхвърляйки стотици хиляди висококвалифицирани работници и инженерен персонал на улицата.  Кои безумци извършиха кадрова чистка, която е без аналог в българската и европейска история и то във всички сфери на държавата, подменяйки доказани специалисти с „калинки“, т.е. хора без опит,без интелект, и дори без образование. Известен факт е, че при всяка смяна не само на системата, но и на правителството следват и известни кадрови промени. Такива извършват и източноевропейските страни след 1989 година, уволнявайки от 2 до 7 на сто от работещите в държавните институции. Политическите чистки в България са от 80 до 90, а дори и над 90 процента. А още по-парадоксално е, че кадровите екзекутори са част от най-сервилно служащите на властта до 1989 г. Те се оказаха и най-яростни критици на соцсистемата. Очевидно, за да заличат миналото си.  А икономическият и кадрови погром провокираха изключително тежки социални проблеми. България от три десетилетия е с най-бедното, най-необразованото, най-болното, най-застаряващото и емигриращо население, което реално, според авторитетни изследователски центрове, е изправено пред демографска катастрофа, тоест пред изчезване.  България държи първото място и като най-корумпираната страна на европейския континент, със стряскащи мащаби на организираната и битовата престъпност. Тази реалност налага и задължителния въпрос: кой парализира най-важния гарант за стабилност на демокрацията и държавността – съдебната система. Факт е, че с поставянето й в пълна зависимост, особено през последните няколко години от една персона или група властимащи, бе умъртвена вярата, надеждите,чувството за справедливост и достойнство на българина и го превърна в крайно апатичен и дори безразличен към собствената си съдба.  Вместо обективна оценка и изводи на причините, довели до катастрофалния упадък на България, продължи добре известната последното столетие манипулация на управленската пропаганда, убеждаваща българския народ, че сполетелите го трагични събития били причинени от външни фактори. Ако в миналото виновниците са турците, които ни поробили, руснаците, че ни освободили наполовината, англичаните, че ни разчленили, а пък германците, че не ни обединили, то днес икономическо-социалното торнадо, което връхлетя България през последните три десетилетия било дело на външен заговор. Единствено невинна в миналото и днес е българската управленска прослойка. Още по-парадоксално е, че тези, които причиниха поредица от национални катастрофи, днес ги славят като „ спасители“, „обединители“ и „защитници“ на националните идеали, а другите, които доведоха България до днешното катастрофално състояние, не слизат от телевизионните екрани и ги считат за единствените и безалтернативни политици. Този път обаче твърдението, че за всички беди са виновни външни сили няма да мине. Колкото и да са недоброжелателни и недобронамерени всички чуждестранни фактори, дори взети заедно, не биха били в състояние да нанесат такъв смъртоносен удар и да разрушат икономическите основи на една държава, застраховайки самото й съществуване. Това може да бъде дело само на родни, вътрешни сили, на чиято варварска разрушителност биха завидели и най-бруталните завоеватели и окупатори. Но кои в крайна сметка бяха те? Достатъчен е бегъл поглед върху ръководните фактори на България и техните лични и професионални качества, както и на техните кукловоди, за да се разкрият причините, които превърнаха българската държава от развита – в страна от третия свят.  Първият от тях – Филип Димитров. Почтен и интелигентен млад човек, но без професионален и управленски опит. Провалът му като министър-председател бе логичен. На току що прохождащ адвокат да му се повери управлението на държава, е очевиден безумен авантюризъм, обслужващ изключително тъмни задкулисни интереси. Вместо задълбочен анализ и сериозни изводи, злополучният експеримент „Филип Димитров“ бе повторен с поредния кадрови абсурд. Номинирането на напълно неподготвения за премиер Жан Виденов. Качествата скромност и почтеност са крайно недостатъчни за един държавник. Издигането на поредния министър- председател без елементарен политически, професионален и управленски опит е все едно на завършил курсовете за авиомоделизъм да му се повери пилотирането на самолет. Резултатът от такъв експеримент може да бъде само един. Катастрофа. Последиците от това злополучно управление, естествено, плати българският народ. Затова той трябва да знае чии интереси и задкулисни комбинации наложиха да бъде грубо употребен един млад, но неопитен в политиката човек и то в критичен за държавата период. Още повече че партията, издигнала Виденов, разполага с далеч по-подготвени и опитни кандидати за премиери. С посредствените си делови качества и нищожен професионален и управленски опит експремиерите Сергей Станишев и Симеон Сакскобургготски не успяха да предотвратят катастрофалния упадък на българската държава, започнал от техните предшественици и особено от пагубното управление на Иван Костов. Това е най-зловредната политическа фигура в най-новата българска история, която за четири години успя да доразгроми българската икономика, да ощети България с няколко десетки милиарди лева и да съсипе социалния сектор, намалявайки пенсиите на над два милиона пенсионери с почти 50 процента, обричайки ги на явна гибел. Оценка на премиера Бойко Борисов ще бъде дадена след излизането му от властта. Но няма оправдание (Похвална на този етап е откровеността и самокритичността му). за неудачите в управлението на държавата и особено в подбора на крайно неподготвени кадри. Политическата история на много държави свидетелства за не един и двама слаби и посредствени ръководни персони. По-голяма част от тях обаче се оказват впечатляващо взискателни и отговорни при подбора на екипите си. Един от тях е Роналд Рейгън. Макар, според неговите съвременници, сред които и Хенри Кисинджър, да е неинтелигентен, той формира такъв силен кабинет, с който успя да съдейства за подмяната на политическата система на цял континент. И обратно. Един държавник може да е изключителен ерудит, но когато привлича в екипа си посредственици, примитиви, блюдолизци и ласкатели, когато издига за депутати и министри персони, които не стават и за дребни чиновници, то управлението му е обречено на провал. Безспорно, бездарното управление на правителствата на прехода нанесоха тежки удари и компрометираха авторитета на партиите, формирайки убеждението, че това са организации, неспособни да управляват държавата. Затова някои от тях бяха строго наказани от избирателя. Партии, получили смазващо високи изборни резултати, като СДС и НДСВ, днес са на политическото сметище. А БСП , която три пъти бе допусната да състави правителство, вече десет години е в опозиция.  Единствената политическа формация на прехода, която най-продължително се задържа във властта е ГЕРБ, и то въпреки безкрайната поредица от скандали, гафове, противоречиви управленски решения, груба лобистка дейност, криминални афери, унизително сервилна външна политика. Този безпрецедентен управленски феномен, според авторитетни политически анализатори, се дължи на провала на левите и десни партии и на пълната подмяна на управленско-чиновническия апарат на всички нива на институциите на държавата. Тази, по същество , платена т.е. щатна електорална прослойка осигурява високите „изборни“ резултати на върхушката на ГЕРБ. Този изборен механизъм е известен на политическата наука и практика. Особено „успешно“ се прилага от авторитарните режими. Убедителен пример е бившият югославски президент Йосип Броз Тито, който с твърда ръка държи властта над 30 години с подкрепата на привилегирована и високоплатена върхушка, представляваща 15-16 процента от обществото.  С бездарното си управление почти всички правителства от 1989 г. досега затвърдиха оформеното през последното столетие европейско обществено мнение, според което България се управлява от най-слабите, най-безличните, най-сервилните и продажни политици, които я превърнаха освен в една от най-бедните, но и в сателит номер едно в Европа. Според доклад на група депутати от Европейския парламент от края на 2018 г. „корупцията изяжда в България 11 милиарда евро годишно“. Според други данни корумпираните присвояват над 15 млрд евро. Тези умопомрачителни мащаби на грабеж не се нуждаят от коментар.  Въпреки огромната финансова презадоволеност, управляващата политическа върхушка на прехода не успя да разреши два изключително важни въпроса, от които зависи дали ще я има България. Това е демографската катастрофа и корупцията. Абсурдността България да запази гибелното статукво и продължи по досегашния път на развитие е очевидна. Необходимостта от радикална промяна на наложения управленски модел е безспорна. За такава промяна пледира и президентът Румен Радев. Като държавен глава, който разполага със сериозна информация, той е убеден в потребността от „радикална промяна на политическата среда и стил на управление“. При съществуващата ситуация тя може да бъде променена единствено с включването на нов фактор в обществено-политическия живот на страната. Той трябва да бъде формиран като общонационално движение, включващо широки обществени прослойки. Неговата първа и неотложна цел трябва да бъде преодоляване на пагубната за страната конфронтация и единение на българското общество. Само единен българският народ ще успее да оцелее и просперира в сложната вътрешна и крайно несигурна външна обстановка. Без да отрича мястото на партиите в политическия живот на страната, това движение трябва да упражнява силен натиск върху тях, принуждавайки ги да променят същността и характера си. За да имат бъдеще и да бъдат полезни на обществото, те трябва да се трансформират от еднолични политически „фирми“, подчинени на волята и капризите на една персона в истински демократични политически субекти.  В целия демократичен свят лидерите служат на партиите , които са призвани да управляват държавата. А когато лидерът е некомпетентен или се провали, следва незабавното му отстраняване. У нас практиката е точно обратна. Партиите служат на лидерите и дори стават техни заложници. При провал партиите се жертват, но лидерите „оцеляват“.  Отстраняването на този парадокс е задължително. Този акт ще даде възможност за радикална промяна и на крайно вредния досегашен кадрови подход. Вместо „подбор“ на лично предани, макар и неспособни и необразовани, във всички нива на управлението трябва да се привлекат кадри, отговарящи на два критерия: висок професионализъм и почтеност. Единствено те, издигнати от партиите и от националното движение за единение, са в състояние да предложат идеи за успешно развитие и просперитет на българската държава.        ", "date": "2019.10.11", "title": "От Филип Димитров до Борисов – всички са виновни за днешния погром"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400690-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BB%D0%B8%D0%B4%D0%B5%D1%80-%D0%B2-%D0%B5%D1%81-%D0%BF%D0%BE-%D0%B4%D1%8F%D0%BB-%D0%BE%D1%82-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE,-%D0%BF%D1%80%D0%B5%D0%BA%D1%8A%D1%81%D0%BD%D0%B0%D0%BB%D0%BE-%D1%80%D0%B0%D0%B1%D0%BE%D1%82%D0%B0-%D0%B7%D0%B0-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B4%D0%B5%D1%82%D0%B5", "text": "България е в топ три на държавите в Европейския съюз (ЕС) по дял на населението, което е прекъснало кариерата си за поне 6 месеца заради отглеждане на дете през 2018 г., показват данни на европейската статистическа служба Евростат. По-голямата част от прекъсналите работните си ангажименти са жени, показват още данните.     Този дял е по-висок само в Естония и Литва – по 35% и в двете държави. Същевременно в Малта, Испания и Португалия делът на прекъсналите кариерата си заради отглеждане на деца е най-нисък – съответно 6% и по 7% за двете иберийски държави. Средно за ЕС този дял достига 17%. Общо 42% от населението в блока пък изобщо не е прекъсвало работния си живот при никакви обстоятелства. Един от всеки трима, прекъснали кариерата си за поне шест месеца за отглеждане на дете, в ЕС е бил жена. Мъжете са само 1%. Най-малка е разликата жени/мъже, прекъсвали кариерата си, в Испания – 14 процентни пункта, следвана от Белгия с 18 и Дания и Холандия с по 19.   Най-висока е тази разлика в България – 67 процентни пункта, следвана от Естония с 66 и Чехия с 65.", "date": "2019.10.11", "title": "България е лидер в ЕС по дял от населението, прекъснало работа за отглеждане на дете"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/400691-%D0%BF%D0%BE%D1%82%D1%83%D1%88%D0%B5%D0%BD-%D0%BF%D1%80%D0%B5%D0%B2%D1%80%D0%B0%D1%82-%D1%81%D1%80%D0%B5%D1%89%D1%83-%D0%B6%D0%B8%D0%B2%D0%BA%D0%BE%D0%B2-%D0%B1%D0%B5%D1%82%D0%BE%D0%BD%D0%B8%D1%80%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%BC%D1%83", "text": "През декември 1963 г. на пленум на ЦК на БКП Живков внася за обсъждане предложение към ЦК на КПСС България да се сближи още по-тясно със СССР и в перспектива да стане 16-а република на съюза. Предложението „да се създадат икономическите, политически и идеологически предпоставки за пълното обединение на двете наши братски страни” е одобрено от пленума, но не е прието сериозно от СССР.     Това става, когато на власт в СССР е благодетелят на Живков – Никита Хрушчов, който му помага да оглави БКП и страната. Трудно е да се каже какъв е този „маньовър” (казано с езика на Живков) – дали той не е искал да засвидетелства вярност към СССР, поради голямата задлъжнялост, в резултат на деформации в икономиката. Живков сякаш е предусещал какво ще се случи с Хрушчов, и е искал да „подложи България на тепсия” пред СССР, като така спечели благоволението на всички „съветски другари”. След година Хрушчов е свален от власт от недоволни от него заговорници в Политбюро. Начело на СССР застава Леонид Брежнев и настъпва т. нар. период на застой. Възвръщат се някои сталински навици и около Брежнев се изгражда култ, макар и без сталински репресии, той е бетониран на власт до смъртта си.  В България срещу Тодор Живков се натрупва недоволство от самото начало на избирането му начело на БСП. Първоначално то се изразява в откъслечни критики на партийни събрания. Той е   и от привържениците на твърда ръка, носталгици по сталинизма, и от по-демократично мислещите членове на БКП, които виждат, че Живков действа със сталинистки методи, макар и по-коварно, и в страната се създава нов култ – към него. Много от критикуващите са наказвани и изключвани от БКП, някои дори са интернирани. Засилва се влиянието на Държавна сигурност, в която Живков търси опора за да укрепи властта си. През 1964 г. след смяната на Хрушчов в Москва, хора от висшето ръководство на БКП добиват кураж да поискат отстраняването на Живков. През декември 1964 г. членът на ЦК ген. Иван Бъчваров, шеф на военно-административния отдел на ЦК на БКП и стар партиен функционер, предлага на пленум смяната на Живков, поради липса на качества и поради неуспехи в развитието на страната. Предложението е отхвърлено, някои ревностни защитници на Живков се изказват заплашително и всяват страх у участниците в пленума. Около Бъчваров има сформирано ядро от единомишленици опозиционери на Живков. (Ген. Бъчваров след това е пратен посланик в ГДР и 2 години по-късно загива при самолетна катастрофа със самолет на българската гражданска авиация).     Паралелно и друга група са недоволни от Живков, около членовете на ЦК Цоло Кръстев и Иван Тодоров–Горуня. И двамата са бивши партизани от врачанския отряд „Гаврил Генов”, първият е шеф на отдел във Външно министерство, вторият е зам.-министър на земеделието и председател на Комитета по водното стопанство (с ранг на министерство). След случаите с Куфарджиев и с ген. Бъчваров се убеждават, че смяната трябва добре да се подготви да се организират повече кадри и членове на ЦК, и да се търси подкрепа от армията, към която Живков и верният му военен министър Добри Джуров могат да прибягнат. Започват да търсят контакти сред настроените против Живков и да създават организация за свалянето му. Включени са висши военни като ген. Мичо Ерменов, ген. Любен Динов (зам.-началници на Главно политическо управление на армията), ген. Цвятко Анев (комендант на Софийския гарнизон, също партизанин от отряда „Гаврил Генов”), полк. Велчев (началник на кабинета на министъра ген. Добри Джуров) и др., общо около 200 души на различни постове в армията и властта. Но не всички критици на Живков са били посветени в съзаклятието, някои съзнателно са държани настрани, но на тях са разчитали да се обявят против Живков на решителния пленум, чиято дата не е определена във времето. В повечето публикации по темата се твърди, че заговорниците искали да наложат прокитайско управление, сближаване с Китай, и са сталинисти. Тази теза, обаче, удобно е раздухана по време на процеса под диктовка на самия Живков, с цел да представи в негативна светлина хората поискали смяната му. Някои от арестуваните впоследствие заговорници са учудени, че им лепват китайска „връзка” (ген. Цвятко Анев твърди, че всичко това е манипулация). Дори сред тях има критици на Живков, които смятат, че той прави в един период неадекватен стопански експеримент, повлиян от китайските политики на развитие за „икономически скок”. Заговорниците са били убедени, че на пленум, на който поставят въпроса за смяната на Живков, той ще прибегне до военна сила чрез доверения си ген. Добри Джуров. Затова са искали да се подсигурят, като   както самият Живков прави на Априлския пленум. Така да си гарантират, че тя няма да се намеси на негова страна. Заговорът е разкрит, както може да се очаква, от един от генералите от МВР, поканени да се включат, който ги издал. Всички са арестувани и осъдени на по 8-10 години затвор. Покрай тях са репресирани, уволнени и изселени от София и други критици на Живков извън кръга от заговорници. Т.нар. преврат му дава удобен повод да си разчисти противниците на всички равнища в йерархията на властта, в момент, в който към него е натрупано недоволство и от задушаваща негова лична власт и неуспехи в стопанското развитие.  Настъпва особен период в България, на твърда и безалтернативна еднолична власт на Живков, здраво свързана с непоклатимата власт на Брежнев. Съдбата на Живков начело на партия и държава зависят от това кой е начело в СССР и какъв вятър духа оттам. Възраждат се елементи на култ и към двамата, характерни за сталинския период. Същевременно това е период на индустриализация у нас, макар и свързана с деформации в икономиката. При Хрушчов има скок в развитието, който може да се обясни със смекчаване на режима и демонтиране на сталинското наследство и остатъци те от военния комунизъм. Това е благоприятна среда, в която има бърза индустриализация, техническо развитие, успехи в самолетостроене, ракетостроене и проникването в космоса. Живков знае добре, че съдбата му зависи от Москва, засвидетелства вярност към Брежнев, успява да влезе под кожата му и гарантира властта си. В България индустриализацията върви с високи темпове, започнала още по времето на Червенков. Развитието на България в периода на социализма си има етапи, успехи, кризи, деформации, и е отделна голяма тема. Но накратко може да се опише така – в общи линии страна, която има три четвърти селско население през 1944 г., след 45 години населението вече е три четвърти градско. С всички произтичащи от това отрицателни и положителни страни. Такава среда е благоприятна за едноличната власт на Живков. Тя продължава 33 години и 7 месеца и може да се сравни само с властта на Ким Ир Сен, албанския Енвер Ходжа и неколцина средновековни царе. След смъртта на Брежнев за кратко се сменят трима генерални секретари на КПСС. При последния, Михаил Горбачов, Живков не успява да оцелее. Той вече се е превърнал в историческа отживелица, извън времето си. И не помагат никакви негови „маньоври” и подходи като „снишаваме се, докато отмине бурята”.", "date": "2019.10.11", "title": "Потушен преврат срещу Живков бетонира властта му"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/400692-%D1%80%D0%B0%D0%B7%D0%BA%D1%8A%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B8%D0%BA%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B5-%D1%88%D0%B0%D0%BC%D0%B0%D0%BD%D0%B8%D0%B7%D1%8A%D0%BC", "text": "„По какво разбрах кои са добрите в тези избори? Това са тези, които пострадаха най-много.“ Това заяви скулпторът проф. Велислав Минеков днес по време на среща на гражданския кандидат за кмет на София Мая Манолова с интелектуалци и хора на изкуството. Сред участниците и присъстващите в дискусията с модератор Иван Гарелов бяха още проф. Валентин Старчев, академик Крум Дамянов, проф. Андрей Пантев, журналистите Лили Маринкова и Виза Недялкова, председателят на Съюза на българските писатели Боян Ангелов, председателят на Съюза на колекционерите в България, проф. Валери Стефанов, режисьорът Борис Панкин, композиторът – проф. Георги Костов, джаз-изпълнителят Васил Петров, режисьорът и операторът на филма, носител на множество международни награди „Ага“ – Милко Лазаров и Калоян Божилов. Проф. Минеков нарече разкъсването на портрета на Мая Манолова „шаманизъм“. Преди дни вандали разкъсаха шатрата пред НДК, в която се помещава щабът на кандидатката, като един от разрезите бе именно през нейното лице. Преди това шатрата и лицето й бяха неколкократно надрасквани с маркер и химикал. „Късането на портрет не означава унищожаване на личността. Следващия път се надявам да подготвят кукла и да я бодат с игли“, заяви още той. „Превърнаха държавата в диктатура. Тази диктатура следва с всяка стъпка, тя се появи дори в Прокуратурата, в медиите, които бяха откраднати от нас, които останаха в затишие и които са длъжни да хвалят единствено управляващата каста. Естествено е да бъдем водещи по корупция в Европа. Естествено е да бъдем водещи и в нищетата на медиите – на 111-то място в света“, категоричен бе Минеков. „Всъщност, създадохме олигарси по неестествен принцип, банкови измамници, кредитни милионери и нито един от тях не може да бъде определен като истински бизнесмен, защото той не гарантира просперитет, а гарантира само грабеж“, допълни Минеков. „Бедата е, че този грабеж достигна и до Столичната община. В нея на първо място има корупция и грабеж. Вследствие на този грабеж може да видите на какво е заприличала тя“, заяви още той. Според него се харчат милиони за глупости, като твъре скъпи колчета по „Граф Игнатиев”. Той определи ремонта на улицата като „какофония”, а бул. „Витоша“ – като „неясен провинциален проект от далечното минало“. „Културното наследство беше абсолютно унищожено. Знаете колко къщи, които са паметник на културата, бяха изоставени с очакване да се срутят, за да се построи нещо друго на тяхно място, нещо от което да се изкарват пари“, заяви още професорът и допълни, че „първото нещо, за което трябва да се погрижи Столичната община, са изоставените паметници на културата“. „Трябва да се действа, за да спасим културното си наследство“, посочи още той. „В общината  напълно отсъстват европейски програми за естетизация на градска среда, отсъстват програми за публично изкуство. Единствените опити за естетизация на града са паметници, с които се заринахме, за съжаление според мен, не знам според други, огромната част от тях са ужасяващи”, заяви още той. Според Минеков е нормално в общината да съществува комисия от специалисти и професионалисти, които да определят какво е нужно като монумент, дали е исторически достоверен, да се направи конкурс между автори и да се избере кое е най-доброто представяне. Видео от изказването на проф. Минеков тук: „Надявам се на една нова политика на овладяване на културното пространство на София. Една нова политика на развитие на парковата среда, в развитието на градската среда, в развитието на площадите и големите емблематични обществени сгради“, каза на свой ред скулпторът проф. Валентин Старчев. Видео от изказването на проф. Старчев тук: „Ние имаме нагаждачество от всякакъв род и от всеки пост. Аз много се надявам г-жа Манолова да възстанови авторитетите, които могат да бъдат чути и най-вече да имат власт. Вие трябва да обявите война на обществено-политическата глупост, която бе въдворена последните 15 години“, заяви Лили Маринкова. Видео от изказването на Лили Маринкова тук: „Говорим за един кмет като символ и като прагматизъм. Като способности и личностно обаяние. Мая е единственият такъв кандидат за кмет на София“, каза проф. Андрей Пантев. Видео от изказването на проф. Пантев тук:  „Столичен град без символика не може да бъде авторитетен. Има три примера за символична нищета на столицата. В центъра на София срещу Двореца стоеше мавзолей, мумия. Мумията олицетворяваше една гледна точка към света. За 20 години Столичната община не намери начин да изгради символично пространство срещу Двореца. Тя го превърна в паркинг. Превърна го в бит. Това наричам символ на нищета. Основната улица в София – бул. „Витоша“ също може да бъде погледната като символ на нищета, защото тя прилича повече на зле поддържана баня, на която се отлепват плочките, отколкото на истински булевард. И третият символ за нищета е образът на подлеза. София прилича на изоставен подлез. И така, вместо да имаме символики, които да упражняват авторитет, да излъчват памет, да излъчват значимост, ние имаме паркинг, баня и подлез“, каза проф. Валери Стефанов. Видео от изказването на проф. Стефанов тук: „Ние, членовете на Съюза на българските писатели съществуваме въпреки Столичната община. Пет години съм председател на съюза и не съм почувствал по никакъв начин тя да подпомогне българския писател. А ако го прави, го прави избирателно. Българската литература обаче е жива и ще продължи да съществува въпреки Столичната община. Но аз много се надявам, че като станете кмет, това ще се промени“, каза председателят на Съюза на българските писатели проф. Боян Ангелов. Видео от изказването на проф. Ангелов тук: „Хващам се за думите на проф. Стефанов за подлезите – идеята, че човекът трябва да бъде вкаран под земята, а не колите – това е абсолютно ненормална ситуация, при която хората биват насилвани да не могат да преминат по друг начин, освен да пълзят долу – това е точно тази нищета, за която стана тук дума“, заяви и Виза Недялкова. Видео от изказването на Виза Недялкова тук: „Образованието е другият стълб на духовността. То може да промени живота на хората към добро и виждам, че мерките, предвидени в тази част на програмата на г-жа Мая Манолова, са подробно и интересно разработени – например , въвеждането на различни видове изкуства в общинските училища е чудесен повод децата да разберат какво е удоволствието от това да съпреживяваш изкуството във всичките му форми“, каза режисьорът Борис Панкин. Видео от изказването на Борис Панкин тук: „Нека г-жа Манолова да има шанс, а ние да имаме късмет тя да бъде наш кмет“, пожела успех и композиторът проф. Георги Костов. Видео от изказването на проф. Костов тук: „Вие имате сърца и идеали, и това е нужно на София – идеал как да направим София чиста, почтена, зелена, духовна и свободна. Творците са свободни хора, водачите, които трябва да покажат какъв е пътят към промяната.  Във връзка с анонса ми, че гражданите ще влязат в управлението, че ще управляваме с тях и за тях, че ще има обществени съвети по различни направления, по районите, в различните столични дружества, смятам, че най-ценен би бил творчески съвет, който да вдъхновява и да подкрепя, но в същото време и да възпира кмета, когато идеите му са в конфликт с естетиката“,заяви Манолова. И допълни – „Надявам се, вие да бъдете до мен и когато, и ако стана кмет. Наистина, ще разчитам на вас, ще се постарая да не ви разочаровам“, благодари на всички Мая Манолова. Видео от изказването на Мая Манолова тук:", "date": "2019.10.11", "title": "Разкъсването на лика на Мая Манолова е шаманизъм"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400693-%E2%80%9E%D0%BD%D0%BE%D1%80%D0%B2%D0%B5%D0%B6%D0%BA%D0%B8%D1%82%D0%B5%E2%80%9C-%D0%B8-%D0%B4%D1%80%D1%83%D0%B3%D0%B8-%D0%BA%D1%80%D0%B0%D0%B9%D0%BD%D0%BE%D1%81%D1%82%D0%B8-%D0%BD%D1%8F%D0%BC%D0%B0%D1%82-%D0%BC%D1%8F%D1%81%D1%82%D0%BE-%D0%BE%D0%BA%D0%BE%D0%BB%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B4%D0%B5%D1%86%D0%B0", "text": "Две сливенски училища се оказаха без ученици, след като родителите им в паника ги прибраха у дома. Причината – слух, че заради т.нар. Стратегия за детето социалните щели да приберат децата. Протести се случват в цялата страна, Фейсбук е пълен с видеа, снимки и статуси на хиляди хора, които се вълнуват от този въпрос. Очевидно обществото навлиза в авариен режим по тази тема – мнозина са притеснени, а не малко са в откровена паника. И това е напълно разбираемо и обяснимо. Няма нужда да се навлиза в детайли около самата Стратегия, която разбуни така духовете. Изписа се много, изказаха се редица компетентни учени, общественици, духовници и експерти. Единственото, което си струва да се подчертае дебело е, че както приключването на дебата около противоконституционната и отхвърлена от обществото Истанбулска конвенция не води до цялостно затваряне на темата с джендър-идеологията, така и темата около т.нар. Стратегия за детето ще живее много отвъд затварянето на обсъжданията около самия документ. Причината за това е, че „норвежките експерименти“, както прочее и джендър-идеологията, са част от политическия арсенал на отиващото си геополитическо статукво. Посягането на децата е „ядреното оръжие“ на социалните инженери и крепителите на неолибералния глобализъм. Поради това ще търсят нови и нови механизми и способи да въвеждат това свое оръжие в политическо обръщение. Както победата над Истанбулската конвенция е важна победа в решаваща битка, но все още не е победа във войната за умовете и душите на хората, така може да се разглежда и темата около Стратегията за детето. Преди да се отбележи какъв е коренът на сблъсъка около детската тема, трябва да се щрихова защо този въпрос предизвиква такъв електрошок в обществото. Истината е, че българинът е много търпелив човек. Често – в лошия смисъл на думата. Може много да трае, да мълчи, да трупа напрежение и агресия в душата си, но да я преглъща ден подир ден и да продължава да живее живота си, така както го разбира. Но има теми, за които българинът, образно казано, нарамва пушката и се качва на Балкана. Една от тези теми, които могат да накарат и най-стабилния и уравновесен човек да избухне са децата. Този инстинкт е по-силен от тока, по могъщ от глада. Посегнеш ли на децата на България, посягаш над самата душа и тъкан на българското общество. Не слуайно най-болезненият спомен от робството е „кръвният данък“ (девширме) – отнемането на деца за еничарския корпус на османската армия. Именно този „данък“ е еманация на робството в колективното българско съзнание – поробителят не просто посяга на вяра, на живот и добруване, той посяга на децата, като ги отнема насилствено от родителите им и ги промива с цел да служат като пешки в големия имперски шахмат. Това е и една от причините да е толкова яростна съпротивата срещу т.нар. Стратегия за детето – просто в съзнанието на много хора този документ отваря вратите за един модерен кръвен данък, за едно „норвежко“ девширме. Българинът ще пръглетне скок в цените на тока, хляба и сиренето, ще се примири с лошите пътища, със скъпите винетки, с връзкарството и далаверджийството. Но никога, никога, никога няма да позволи да се посегне на децата му. Разбира се, хора има всякакви, изключения има всякакви. Но изключенията само потвърждават наличието на правило – масово българинът ще предпочете да вдигне въстание, отколкото да остави някой да експериментира върху децата му. По същината си спорът около т.нар. Стратегия за детето не е дебат по един документ. Това е конфликт между две не просто конкуриращи се, а направо взаимоизключващи се разбирания за мястото на детето в обществото. От една страна са „норвежките“ експериментатори. За тях детето от най-ранна възраст е самостоятелен човек и родителите му нямат право да му се месят по никакъв начин. Възпитанието, създаването на здрави навици и изграждането на ясна граница между „добро“ и „зло“ от застъпниците на тази идеологическа матрица се разглежда като форма на потисничество. Едва ли не родителите насилствено „индоктринират“ децата и ги оформят според собствените си разбирания, което явно е лошо, поради някаква неизвестна причина. Застъпниците на „норвежкия“ модел за децата гледат на тях като на зрели и оформени индивиди, чието мнение е не просто важно, но и единственото, което има значение. Нещо повече – ако родителите откажат да следват „норвежките“ догми, тогава държавата трябва да се намеси и да отнеме детето от тази „вредна“ среда. Разбира се, покрай реалните случаи на насилие и отглеждане на деца в опасни условия, застъпниците на този политически мисловен модел прокарват и откровени налудности и ексцесии. Неотдавна една, нека я наречем странна, американска коментаторка дори рече, че трябвало родителите да искат съгласие от бебета си преди да им сменят пелените. Детето няма, разбира се, да каже с думи дали е съгласно да му се смени пелената, но родителят, видите ли, трябвало да пита и да чака отговор по езика на тялото. Така щял от най-ранна възраст да възпита у детето култура на съгласието. Един вид бебето нямало порастне с толеранс към сексуално и друго насилие. Ум да ти зайде. Другата гледна точка, която е обратно пропорционална на „норвежката“ е, че родители не просто трябва да могат, но са и длъжни да възпитат и научат децата си да различават „добро“ от „зло“. Родителите са водещият конструкт, който трябва да създаде у детето координатна система и да му вмени ценности и устойчиви разбирания. И това не е „насилие“, това е нормален, естествен и най-вече необходим процес, който гарантира, че бъдещите поколения ще стъпват върху основите, поставени от тези преди тях и най-малкото – няма да повтарят техните грешки. Възпитанието на децата не е приумица или експеримент, това е необходимост и е структуроопределящо за всяко цивилизовано общество. С оглед на баланса обаче е необходимо и да се отбележи, че и в тази гледна точка има крайности. Диаметрално противоположната гледна точка на „норвежките“ крайности е, че децата нямат никакво мнение и нямат право на мнение. Един мой бивш преподавател в юридическия в неформална среда казваше, че детето до 14 години е като неодушевен предмет. Било, видите ли, като хубав стол – пазиш стола да не се счупи, защото си го обичаш, но не питаш стола каква програма иска да пуснеш по телевизията. Това, разбира се, е почти толкова налудно, макар и с обратен знак, колкото да питаш бебето си дали да му смениш пелената. Истината е, че по отношение на децата няма място за ексцесии, екстремности и крайности. Трябва балансиран и умерен подход, който да зачита чувствата и мнението на децата, но и по никакъв начин да не намалява водещата роля на родителите при възпитанието на децата. Извеждането на дете от семейна среда трябва да става при крайна необходимост, а не при приумица на този или онзи чиновник. Трябва да се каже ясно и на висок глас – бедно семейство е много по-добро от богата социална институция. Извеждането на дете трябва да става само, отново подчертавам, при реални случаи на насилие или застрашаваща живота и здравето на детето среда. Не при повишен тон, не при отказ да му купиш сладолед, не при липса на финансова възможност да го пратиш на море. В крайна сметка, трябва да сме наясно, че тази тема няма да приключи, докато от голямата политическа сцена не слезе неолибералния глобализъм. Той, в кратце, използва този тип неолевичарски политики на държавна намеса дори в семейството, за да контролира обществата и да създава предпоставки за безпрепятствено галопиране по обществената писта на жребеца на транснационалния капитал. Но това вече среща мощен отпор в редица общества, включително и в българското. Неолибералният глобализъм е колос, но в минало време. Геополитическата конструкция на света се променя, а с промяната идва зачеркване на догмите, които владееха света безапелационно до преди няколко десетилетия. Време е тази ожесточена война за влияние да се изведе от детските стаи и да остави децата да бъдат деца. Те не са и не трябва да са инструмент в нечий игри. Закрилата и обичта към децата е висша ценност. Всичко друго е просто грешно и трябва да бъде отхвърлено.  ", "date": "2019.10.11", "title": "„Норвежките“ и други крайности нямат място около българските деца"}
{"url": "http://www.classa.bg/%D1%81%D0%B2%D1%8F%D1%82/item/400694-%D0%B0%D1%84%D0%B5%D1%80%D0%B0%D1%82%D0%B0-%D0%BD%D0%B0-%D1%86%D1%80%D1%83-%D0%B8-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5", "text": "Качеството на отразяването от родните медии на импийчмънта на Тръмп не престава да ме удивява. Фактически, вече се разкри аферата на ЦРУ и демократите с доноса срещу Тръмп за Украйна, а в родните медии не се чува нищо. В предишните епизоди на минисериала „Войната на Тръмп”, който влезе във втори сезон – „Украингейт”, ние разбрахме откъде е къртицата и защо САЩ влизат в конституционна криза, а демократите на свой ред обсъждат ареста на членовете на администрацията на Тръмп. В този епизод предлагам да разберем как се осъществява аферата с доноса срещу Тръмп. И така, в миналия епизод разбрахме, че доносникът срещу Тръмп е бил офицер от ЦРУ и вчера втори информатор даде показания срещу президента. По-рано разказах, че според вътрешните регламенти на Генералната инспекция на разузнавателната общност (ICIG) доносите на осведомителите трябва да се разглеждат, единствено ако осведомителите са непосредствени и косвени свидетели на едно или друго нарушение. Но след получаването на доноса срещу Тръмп ICIG трябва да измени собствения си регламент и да допусне на разглеждане доноси, които съдържат единствено слухове. На 4 октомври на изслушване в комисията по разузнаването на Камарата на представителите генералният инспектор на ICIG Майкъл Аткинсън отказа да разкрие защо неговото ведомство със задна дата е внесло изменения в ключовите положения и правила за осведомителите след постъпването на доноса срещу Тръмп. Той започва да твърди, че правилата са изменени още през август, но на сайта на ICIG старите правила висят до 24 септември и на питането на медиите за новите неговият офис не е отговарял. В интервю представителят на републиканците в комисията по разузнаване Девин Нунес посочва изменения в правилата, които изключват наличието у осведомителя на информация от първа ръка. „Това ръководство, то измени правилата заради осведомителя”, заяви Нунес. „Аткинсън признава това в собствените си показания”. Впрочем в тях е посочено, че осведомителят наистина е попълнил стар формуляр за донос, в който има искане за наличие на информация от първи ръце. В друго интервю Нунес поясни: „ICIG или е напълно некомпетентно, или е част от дълбоката държава”. Има множество въпроси, на които те трябваше да отговорят, защото те съзнателно са изменили формуляра и изискванията за доноса, за да са сигурни, че този донос ще стане публичен”. „Така че те или са некомпетентни, или са замесени в тора и ще им се наложи да отговарят. Обещавам ви – няма да се откажем, докато Аткинсън не разкаже истината за това, което се е случило”, допълни Нунес. Публикувано е и заключението на правното управление на Министерството на правосъдието на САЩ по повод решението на ICIG за признаването на доноса на Тръмп за документ с „неотложно безпокойство“ – това е правен термин, чието наличие води до разглеждане на доноса в Конгреса.  В заключение черно на бяло е написано, с позоваване на нормативните актове, че доносът срещу Тръмп не трябва да се признава за информация за „неотложно безпокойство“, защото тази формулировка може да се използва единствено в тези случаи, когато нарушението на установеното законодателството е допуснато от членове на разузнавателната общност на САЩ или са нарушени процедурите за управление или финансиране на разузнавателната дейност. Президентът на САЩ не е член на разузнавателната общност и не е осъществявал разузнавателна дейност по време на разговора с чуждестранния президент.  По този начин  ICIG  няма никакви основания да насочва доноса срещу Тръмп в комисията по разузнаване на камарата на представителите.  В ICIG са можели да изпратят доноса единствено в отдела за наказателни производства на Министерството на правосъдието, където в последствие доносът да бъде признат за необоснован, защото не съдържа нарушения от Тръмп на правилата за финансиране на избирателната кампания. Аферата изглежда по следния начин:  На 12 август ръководството на ЦРУ (никой друг не може да събере толкова широк спектър компрометираща информация без да излезе от служебните си пълномощия) подготвя доноса срещу Тръмп. ICIG признава доноса за документ с „неотложно безпокойство“ и го изпраща в комисията по разузнаване на Камарата на представителите в ръцете на демократа Адам Шиф, който отрано е запознат със съдържанието на разговора между Тръмп и Зеленски. На 12 август, под ръководството на Пелоси, излиза нова редакция на правилата на Камарата на представителите за процедурата на импийчмънт на президента на САЩ, в съответствие с която основната роля при разследването на импийчмънта е дадена на комисията по разузнаване. От 28 август Шиф започва да засяга украинската тема в делата на Тръмп. На 13 септември Шиф извика пред комисията Джоузеф Магуайър, изпълняващ задълженията на директор на Националното разузнаване, обвинявайки го в укриване на доклада на информатора за „неотложно безпокойство“. На 18 септември в контролираните медии започват да говорят за някаква тайна договореност на Тръмп с лидер на чужда държава, всички веднага започват да спекулират за Русия, така вдигайки шум. На 19 септември The New York Times и The Washington Post съобщават, че доносът на информатора е свързан с Украйна, а Шиф заплашва със съдебен иск, ако доносът на информатора не бъде представен в Конгреса. На 22 септември Пелоси иска доносът да се предостави в Конгреса. На 24 септември Тръмп съобщава, че ще публикува стенограмата от телефонния разговор със Зеленски, но в същия ден Пелоси започва да говори за началото на процедурата за импийчмънт на Тръмп. Но схемата даде дефект, Тръмп на следващия ден публикува стенограмата от телефонния разговор и интересът към съдържанието на доноса намаля силно. При това последователите на Тръмп посочиха, че в опита да закрият за противника дори теоретичната възможност да очертае кръга на вероятните доносници, ЦРУ в доноса си не е показало като очевидец и на какви събития е техният осведомител. Във връзка с това ICIG трябва със задна дата да поправи собствените си правила и да изключи от тях изискването за наличие у осведомителя на информация от първа ръка. Също се случи неочакваното – либералното издание The New York Times, чуло компромата срещу Тръмп, внезапно издаде компромат за демократа Шиф, съобщавайки, че той е разбрал информацията от осведомителя още преди да направи доноса до инстанциите. Така той направи политическия мотив на доноса очевиден за всички. Също така това говори за нарушаване на процедурите от осведомителя – агент на ЦРУ, защото той е трябвало да разкаже за лицата, с които споделя компрометиращата информация, но не прави това и ICIG сега ще трябва да направи проверка по повода, всъщност по отношение на самата себе си. Характерното в тази ситуация е, че дори либералният The New York Times, подкрепящ демократите, трябва да издаде компромат срещу Шиф, а това значи, че той е бил максимално достоверен и от надежден източник. Още трябва да се отбележи, че дори и ЦРУ сега няма надеждни информатори в Белия дом. С разговора между Тръмп и Зеленски им се получи игра на „развален телефон“ и осведомителят е предал изобщо не това, което е трябвало. В играта се е наложило да пуснат втори доносник, който уж има по-детайлна информация по „Украингейт“ и е очевидец на някакви събития. Неговият адвокат е същият Марк Зайд, както и при първия. В биографията на Зайд има тесни контакти с ръководителя на Демократите в Сената – Чък Шумър, както и с Хилари.    ", "date": "2019.10.11", "title": "Аферата на ЦРУ и демократите"}
{"url": "http://www.classa.bg/%D1%81%D0%B2%D1%8F%D1%82/item/400695-%D1%81%D0%B8%D0%BD-%D0%BD%D0%B0-%D0%BC%D0%B5%D1%81%D0%B8-%D0%BF%D0%B5%D1%87%D0%B5%D0%BB%D0%B8-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%81%D1%82", "text": "Матео, второто от трите деца на аржентинския футболист Лионел Меси, печели привързаността на социалните мрежи със своите пакости и нежност. Малкият четиригодишен хлапак, който често е главен герой на видеоклипове и анекдоти, е знаменитост в Интернет, обстоятелство, което баща му признава, че постепенно излиза извън контрол. В скорошното си интервю за каталунското радио RAC1, нападателят на ФК Барселона беше попитан дали е наясно, че „създава чудовище\" във връзка с нарастващата слава на детето. \"Ние го поорязваме малко, защото излиза извън контрол \", призна през смях аржентинската звезда. Меси подчерта, че симпатията на Матео е безспорна и лесно печели сърцето на всеки: \"Хората навън се смеят, когато разкажа за неговите неща. Но като прекарат пет минути с хлапето, бързо го опознават и казват, че наистина е както разказвам. \" Лео и съпругата му Антонела Рокуцо често публикуват видеоклипове и снимки на Матео и неговите братя Тиаго и Чиро, които също привличат вниманието на камерите при изявите си по футболни стадиони с родителите си. На 11 септември, рожден ден на Матео, майка му сподели видеоклип, в който рожденикът вкарва гол и го празнува по маниера на баща си. В интервю за TyC Sports Меси заяви, че Матео обичада ядосва по-големия си брат Тиаго, викайки при гол на Реал Мадрид. \"Той е най-страшният в семейството!\" Миналия ноември Меси публикува някои емоционални видеоклипове от домашни веселби с участието на потомството си. Един от записите показва Матео да танцува по забавен начин в ритъма на популярната песен „Sexy and I know it\", която до момента има повече от 18 милиона гледания.", "date": "2019.10.11", "title": "Син на Меси печели популярност"}
{"url": "http://www.classa.bg/%D1%81%D0%B2%D1%8F%D1%82/item/400696-%D0%B8%D1%80%D0%B0%D0%BD-%D1%81%D0%B8-%D0%B7%D0%B0%D0%B1%D1%80%D0%B0%D0%BD%D0%B8-%E2%80%9C%D0%BE%D1%80%D1%8A%D0%B6%D0%B8%D0%B5%D1%82%D0%BE-%D0%BD%D0%B0-%D0%B4%D1%8F%D0%B2%D0%BE%D0%BB%D0%B0%E2%80%9D", "text": "Иран би могъл да създаде ядрена бомба, но не го прави, защото за исляма това е грях. Това заяви върховният лидер на Иран Али Хаменей. В света обаче има ядрени ислямски страни – Пакистан, например. Осама бин Ладен не счита ядрената бомба за грях. Следователно, основният въпрос е дали аятолахът хитрува или Иран наистина няма атомна бомба по религиозни причини. В сряда духовният водач и Рахбар (върховен лидер) на Иран, аятолах Али Хаменей обяви отхвърлянето от Ислямската република на ядреното оръжие по религиозни причини. Той подчерта: в съответствие с ислямските учения всяка употреба на оръжия за масово унищожение, включително ядрено оръжие, е забранена и се счита за „харам“ - забранено действие сред най-грешните. „Можехме да тръгнем по този път, но казахме: според исляма това е забранено“, каза Хаменей на среща с представители на иранската научна общност. Хаменей настоя, че притежаването на ядрено оръжие не води до нищо добро. \"Днес ядрената бомба е заплаха за мира и човечеството\", заяви аятолахът. „Ядрената наука е полезна, но тъй като не се свърза с любовта към човечеството, доведе до ядрени бедствия. Науката, ако не се комбинира с честен интелектуален подход, ще стане опасна“. Иранският духовен водач преди време се изказа срещу ядрените оръжия. През 2013 г. Хаменей издаде фетва (религиозен указ, основан на ислямски принципи и прецеденти на мюсюлманската правна практика), забраняваща ядрените оръжия. Съдейки по настоящото твърдение на Хаменей, тълкуването, към което той се придържа, остава непоклатимо. В същото време, в продължение на много години САЩ и техните съюзници, предимно Израел, подозират Иран да разработва ядрено оръжие под прикритието на програмата си за мирен атом. Проблемът с иранското ядрено досие внезапно се влоши през май 2018 г. след решението на президента на САЩ Доналд Тръмп за едностранно оттегляне от „ядрената сделка“ (Съвместен и всеобхватен план за действие, СВПД), сключена с Иран през 2015 г. Тогава администрацията на Тръмп директно обвини Техеран в обогатяване на уран за разработване на ядрени оръжия. След като САЩ възобновиха санкционната кампания срещу Ислямска република, Техеран очаквано се отказа от някои международни задължения по сделката. Религиозната обосновка за отказа от ядрено оръжие поражда въпроси. От една страна, има фетва от 2013 г. и настоящото изявление на Хаменей - и „няма нищо по-високо от фетвата, издадена от самия върховен лидер, тя определя основата на нашите дейности в областта на ядрените технологии“, както заяви иранското външно министерство по-рано. Още преди публикуването на фетвата през 2012 г., един от водещите юристи в Иран, шейх Мухаммад ал-Амили, заяви пред на Иранската коранска информационна агенция IQNA: „Ислямският закон съдържа разпоредби относно войните, според които мюсюлманите нямат право да прибягват до методи, които не са съобразени с войнските морални стандарти и ислямските ценности“. Но, от друга страна, Ислямска република Пакистан, както е известно, притежава ядрено оръжие повече от 30 години. Освен това Турция започна да проявява интерес към ядрените оръжия, а Реджеп Тайип Ердоган се смята за умерен, но въпреки това ислямист. Председателят на Духовното събрание на мюсюлманите в Русия, мюфтия Албир Курганов, нарече въпроса за забраната в исляма на ядреното оръжие спорен. „От гледна точка на ислямския морал, ядрените оръжия убиват безразборно. Ядрените оръжия, от друга страна, са възпиращ фактор. Ако Либия и Ирак имаха такива оръжия навремето, едва ли щяха да бъдат връхлетени от военни действия на западната коалиция “, заяви Курганов. Причината за недвусмислената антиядрена позиция на Иран най-вероятно са конфесионалните различия между Иран (където мнозинството мюсюлмани са шиити) и Пакистан, Турция, Саудитска Арабия, където преобладават сунитските мюсюлмани. За разлика от шиитите, сунитите по принцип нямат такава титла като аятолах или „знамението на Аллах“. Аятолахът е богослов, който е \"източник за следване\" за другите ислямски богослови и представител на волята на Махди - \"скрит имам\" или вид месия на шиитския ислям. Броят на аятоласите рядко надвишава няколко десетки. Духовният и държавен водач на Иран Али Хаменей (подобно на неговия предшественик, основателят на Ислямската република Рухоллах Хомейни) не е просто аятолах, а един от малкото, който носи титлата Велик аятолах, и неговото мнение при тълкуването на Корана и шериата е безспорно. Както Саид Гафуров, ръководител на Института за приложни ориенталски и африкански изследвания, отбелязва, „Хаменей многократно е казвал, че атомната бомба е оръжие на Дявола.“ Сунизмът, за разлика от шиизма, предполага по-свободно тълкуване на религиозните правни норми: има четири големи теологични школи и теоретично всеки имам може да действа като тълкувател на учението. Както обясни мюфтия Курганов, сунитски Пакистан, който притежава ядрено оръжие, може да се позовава на богослови, които не виждат противоречия във владението на такива средства за защита. Например, има огромни религиозни произведения, обосноваващи съществуването на ядрена бомба в ислямска страна, допълни източникът. От друга страна, други имами, позовавайки се на средновековните сунитски богослови ал-Шайбани и ал-Бухари, подчертават, че пророкът Мохамед забранява убийствата на жени и деца по време на войни, следователно всяко оръжие за масово унищожение, като тероризма, е „харам”. „За съжаление ядрените оръжия са станали обект на договаряне и изнудване. Затова някои държави декларират, че искат да имат това оръжие, защото защитават националните си интереси“, заяви мюфтия Курганов. По-специално, Тайип Ердоган се противопоставя само на изнудването на някои страни от ядрения клуб, смята източникът. Мюфтията обаче подчертава, че има опасен аспект в това, че терористите също се опитват по различни начини да придобият ядрени и химически оръжия. „Не дай Боже тези оръжия да попаднат в ръцете на маргинални организации“, надява се Албир Курганов. Според Алексей Малашенко, ръководител на научните изследвания „Диалогът на цивилизациите“, Хаменей е направил такова изявление, като преди всичко взема предвид външнополитическата ситуация около Иран. „Така например, интерпретацията на Осама бин Ладен е, че ядрените оръжия е чест и величие за исляма. Други казват, че ислямът трябва да бъде защитен на всяка цена, включително с използването на ядрено оръжие. И това се счита за конюнктура“, заяви Малашенко. „Но ислямът не може да забрани това, защото Коранът се е появил много преди ядрените оръжия. Коранът има много забрани, разрешителни и много тълкувания, които могат да бъдат за и против. Всяка свята книга, била тя Библията или Коранът, може да се тълкува по различни начини“, смята експертът. Според Саид Гафуров противоядрената позиция на иранското ръководство е не само религиозен, но и психологически фактор. Отличителна черта на иранците е фактът, че всеки от тях е преживял няколко земетресения през целия си живот, отбеляза ориенталистът. „Бях в Иран и след края на всякакви преговори все някой ще ви разкаже нещо за земетресенията. Смешно или тъжно, но със сигурност ще разкаже. Те наистина се страхуват от тази сила на природата. И ако там избухне атомна бомба, тя ще взриви всичко. Те разбират това добре и не лъжат, когато казват, че атомната бомба е оръжието на Дявола. Следователно позицията на аятолаха е ясна и разбираема“, заключва експертът.  ", "date": "2019.10.11", "title": "Иран си забрани “оръжието на Дявола”"}
{"url": "http://www.classa.bg/%D1%81%D0%B2%D1%8F%D1%82/item/400697-johnson-johnson-%D1%89%D0%B5-%D0%BF%D0%BB%D0%B0%D1%82%D0%B8-8-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%BC%D1%8A%D0%B6,-%D0%BA%D0%BE%D0%BC%D1%83%D1%82%D0%BE-%D0%BF%D0%BE%D1%80%D0%B0%D1%81%D0%BD%D0%B0%D0%BB%D0%B8-%D0%B3%D1%8A%D1%80%D0%B4%D0%B8-%D0%BE%D1%82-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE", "text": "Съдебните заседатели на Съда на Филаделфия (САЩ) постановиха, че компанията Johnson & Johnson трябва да плати 8 милиона долара наказателни щети на мъж от Мериленд, който е развил гърди, след като е по време на детството му е бил предписан Risperdal, антипсихотично лекарство, произведено от компанията. В съдебния процес Никълъс Мъри, който вече е на 26 години, твърди, че гърдите му започнали да нарастват, след като лекарите му започнали да предписват Риспердал за лечение на нарушение от аутистичния спектър, през 2003 г., когато е бил непълнолетен. Американската администрация по храните и лекарствата одобрява лекарството през 1993 г. за лечение на шизофрения и епизоди на биполярна мания при възрастни. Компанията не е предупредила за свързания с Risperdal риск от гинекомастия - развитие на увеличени гърди при мъжете. Освен това се твърди, че компанията предлагала на пазара употребата на препарата при деца, без да има одобрение за прилагането му при подрастващи. „Този съд, както и други съдилища по други съдебни спорове, отново наложи наказателни щети на корпорация, която цени печалбите повече от сигурността на пациентите\", заявиха адвокатите на Мъри в съвместно изявление. През 2015 г. журито присъди на Мъри компенсация в размер на 1,75 милиона долара, след като постанови, че J&J е проявила небрежност да не предупреждава за риска от развитие на гинекомастия. Държавен апелативен съд потвърди присъдата през февруари 2018 г. Компанията заяви, че настоящият размер на обезщетението е \"крайно непропорционален\" в сравнение с първоначалната сума по делото и се надяват, че ще бъде намален. Присъдата може да бъде знак, че Джонсън и Джонсън трябва да се подготвят да платят още обезщетения за щети в други случаи, свързани с Risperdal. Компанията все още е изправена пред над 13 000 съдебни дела за пускането на пазара на това лекарство и за липсата на предупреждения за рисковете за здравето му за подрастващите.", "date": "2019.10.11", "title": "Johnson & Johnson ще плати 8 милиона долара на мъж, комуто пораснали гърди от лекарство"}
{"url": "http://www.classa.bg/%D1%81%D0%B2%D1%8F%D1%82/item/400698-%D1%82%D1%80%D1%8A%D0%BC%D0%BF-%D0%BA%D0%B0%D1%80%D0%B0-%D0%B8%D0%B7%D1%80%D0%B0%D0%B5%D0%BB-%D0%B4%D0%B0-%D1%81%D0%B5-%D1%83%D1%81%D1%8A%D0%BC%D0%BD%D0%B8", "text": "Непостоянството на Доналд Тръмп в близкоизточната политика сериозно притеснява Израел, за който САЩ традиционно е основния съюзник в конфронтацията с Иран, пише Le Figaro. Според изданието израелските политици и военните са били смутени от отказа на американския лидер да предприеме военни мерки срещу Иран след серията от нападения, приписвани на Техеран. Днес израелците се опасяват, че ако конфликтът с Иран се засили, няма да им се наложи да разчитат на американска защита, отбелязва вестникът. „ , пише кореспондентът на Le Monde в Йерусалим. Високопоставените политици и военните са  от рязката промяна на курса на американския президент, когото преди няколко седмици смятаха за най-добрия си съюзник. По-специално страховете са предизвикани от   на американците спрямо сирийските кюрди, което може да доведе до засилено иранско влияние в Сирия, отбелязва авторът. „ , обяснява вицепрезидентът на Йерусалимския институт за стратегически изследвания Еран Лерман. Както припомня вестникът, израелските служители започнаха да   след решението на Вашингтон да се въздържи от отговор на унищожаването от Иран на американския дрон в Персийския залив и нападенията на саудитските петролни инсталации. Според тях с наближаването на изборите в САЩ американският лидер може да е все по-склонен към пасивност и изолационизъм. Според вестника израелците, свикнали да бъдат нащрек, приеха сериозно атаката срещу саудитските петролни находища и решиха да модернизират собствената си система за противовъздушна отбрана, за да могат по-добре да отблъснат подобни атаки. Както се опасяват военните експерти, използвайки комбинация от крилати ракети и дронове, Иран може да премине в настъпление на израелска територия, точно както направи атаката през миналия месец срещу Саудитска Арабия, страна, 100 пъти по-голяма от територията на Израел. Премиер-министърът на Израел Бенямин Нетаняху предупреди за  , което се случва в навечерието на еврейския празник Йом Кипур, по време на който през 1973 г. избухна война, която остави отпечатък в паметта на много поколения. Както си спомня Le Figaro, след като   по отношение на приятелството си с Доналд Тръмп, Нетаняху стана свидетел как   в очите на американския лидер. Ако преди парламентарните избори през април Тръмп поднесе на своя   признанието за Голанските възвишения като част от територията на Израел, тогава преди вота през септември ръководителят на Белия дом подкрепи израелския премиер  . Когато според резултатите от проучването се оказа, че Нетаняху не печели и не губи, Тръмп,  , си позволи някои   забележки по негов адрес. , пише израелският вестник Yedioth Ahronoth за Тръмп. Според изданието американският президент се е превърнал в ненадежден партньор за Израел, на който вече не може да се вярва.  , предупреждава Yedioth Ahronoth.  ", "date": "2019.10.11", "title": "Тръмп кара Израел да се усъмни"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400679-%D0%B4%D0%B6%D0%BE%D0%BB%D0%B8-%D1%81%D0%B5-%D0%BF%D1%83%D1%81%D0%BD%D0%B0-%D0%B1%D0%B5%D0%B7-%D0%B4%D1%80%D0%B5%D1%85%D0%B8", "text": "Холивудската актриса Анджелина Джоли стана главна героиня на октомврийския брой на Madame Figaro.    На страниците на френското издание се появиха и непубликувани досега кадри от рекламната кампания на парфюма Mon Guerlain Intense, чието лице е 44-годишната филмова звезда. А корицата на списанието е украсена с уникален кадър, на който Джоли позира във ваната както майка я е родила.         \"Анджелина Джоли, с безспорното си достойнство, се опитва да преориентира имиджа си: не, тя не е желязна дама или сражаващ се вълк, тя е наранена жена, която се възстановява, преоткривайки наново своята женственост и мекота\", пише Madame Figaro за своята звезда.     В интервюто си за изданието актрисата за първи път засяга темата за душевните си преживявания, свързани с развода й с холивудския актьор Брад Пит. Джоли признава, че раздялата е била болезнена и добавя, че се е чувствала изгубена.  \"По-спокойна съм от преди, но все още е трудно. Не зная какво ми е писано, но усещам, че съм в преходен период, който прилича на връщане у дома и връщане към себе си. Все още съм малко объркана\", казва тя.         Джоли добавя, че в края на връзката си с Пит усещала, че все едно е загубила себе си.  \"Мисля, че това се случи в края на връзката ми с Брад, в началото на раздялата ни. Беше труден момент, когато вече не се познавах. Не разбрах каква съм станала.     Дори когато умело криех истинските си чувства, в действителност изпитвах дълбока, тежка тъга. Болеше ме. От друга страна, беше интересно да извървя този път и да се науча на смирение. В крайна сметка, ако боли, значи съм жива. Освен това имах някои здравословни проблеми. Всички тези неща ви напомнят какъв късмет сте извадили,  защото все още сте живи. Това е още един урок от съдбата, който трябва да предам на децата си - идеята за обновление и най-вече за завръщане към радостта от живота. Трябваше да преоткрия тази радост\", признава звездата. В интервюто Джоли говори и за майка си, отбелязвайки, че тя винаги е била идеалният пример за подражание.      \"Много дължа на майка си, която беше абсолютна доброта, благодат и щедрост. И никога не мога да се сравнявам с нея, дори и да се опитвам. Обществото оказва голям натиск върху жените, като изисква от тях да съчетават в едно женственост и могъщество. Това не е лесна задача.   Животът ни кара да се борим, да се съпротивляваме и да ставаме по-твърди. Нужни са много усилия, за да се поддържа добротата. Виждам много хора, за които животът изобщо не е дар, но мечтая и искам всички да сме по-меки в този жесток свят\", добавя актрисата.  Анджелина Джоли и Брад Пит се ожениха през 2014 г. във Франция. Две години по-късно обявиха, че се развеждат.    Актьорите бяха заедно 11 години и имат шест деца: три осиновени и три биологични. В медиите се появиха много версии за раздялата им. Говореше се, че желанието да сложи край на връзката е на Джоли, защото съпругът й е биел сина им Мадокс.", "date": "2019.10.11", "title": "Джоли се пусна без дрехи"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400680-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%BB%D1%8A%D1%81%D0%BD%D0%B0-%D0%B1%D0%B5%D0%B7-%D0%B4%D1%80%D0%B5%D1%85%D0%B8-%D0%B2-%D1%83%D0%BD%D1%81%D1%81", "text": "Провокациите на Сузанита нямат край! Малката щерка на Орхан Мурад се държи крайно непристойно за възрастта си, а оказва се е подтиквана от своята майка. На участие в столичен клуб Сузи се появи в доста оскъдно облекло, което разкриваше повече малко повече от тялото й, което е неподходящо за непълнолетно момиче.   Преди няколко седмици Сузанита пусна нова песен - \"Между гърдите\", с която навлиза в дебрите на попфолка. Песента вече се върти по чалготеките, а с това заваляха и покани за участия.      Плътно до нея е нейната родна майка, която й дава съвети за облекло и начин на поведение на сцената.Шени, която от години иска да бъде певица и направи няколко дуета със съпруга си Орхан Мурад, така и не успя да блесне на музикалната сцена. Затова е решила да сбъдне мечтата си посредством нахаканата Сузанита.      Явно няма проблем с това, че 16-годишната й щерка се кълчи полугола пред пияни и загорели студенти.", "date": "2019.10.11", "title": "Сузанита лъсна без дрехи в УНСС"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400681-%D0%B1%D0%BE%D0%B6%D0%B8%D0%BD%D0%BE%D0%B2-%D1%9D-%D1%81%D0%B5-%D0%B2%D1%8A%D0%B7%D1%85%D0%B8%D1%89%D0%B0%D0%B2%D0%B0", "text": "Определената за най-красива баскетболистка в света - Валентина Виняли, предизвика възхищението на мъжете по света за пореден път с нови горещи снимки по бельо в социалните мрежи.   Италианката открито признава, че баскетболът е хоби за нея и залага все повече на работата като модел, предлагайки на феновете си все по-любопитни фотосесии.                ", "date": "2019.10.11", "title": "Божинов ѝ се възхищава..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400682-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D1%81%D0%BB%D0%B5%D0%B4-13-%D0%B3%D0%BE%D0%B4%D0%B8%D0%BD%D0%B8", "text": "Мария Шарапова все пак се завърна в Линц 13 години по-късно. Шампионката на местния турнир от 2006 г. бе специален гост на състезанието, като прекара един ден в австрийския град. Първоначалният план на рускинята бе да вземе участие в надпреварата, но нова контузия в рамото я лиши от тази възможност. Така тя посети турнира в ролята на зрител, след като бе посрещната от Барбара Шет на летището. В програмата на Шарапова в Линц влязоха гостуване в местния магазин на автомобилната марка „Porsche“, пресконференция и среща с фенове в съоръжението на надпреварата. Бившата №1 отдели време за привържениците си, като в сесията ѝ по даване на автографи залата бе препълнена.                                     Последно Мария игра на US Open, където отстъпи в първия кръг пред Серина Уилямс след поражение с 1-6 1-6. Американката показа най-доброто си тенис лице срещу голямата си съперничка и я елиминира. Това бе 19-а поредна победа на носителката на 23 титли от Големия шлем срещу тази противничка и общо 20-а от 22 срещи. Шарапова получи „уайлд кард“ за турнира в Люксембург, който се провежда непосредствено след този в Линц. Очаква се да се завърне на корта там.", "date": "2019.10.11", "title": "Шарапова се завърна след 13 години"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400683-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-11-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "Препоръчително е, да се откажете, ако някой ви предложи сътрудничество на търговска основа. Малко вероятно е, да сте състояние да усвоите такова голямо количество информация и да намерите точната сума пари. Не рискувайте да взимате заеми от банка и пари от роднини. Колкото по-логично се държите в любовта, толкова по-ярко, тя ще засвети в живота ви. Не трябва да се съблазнявате по авантюри, дори ако най-близките ви приятели започнат да ви скланят към това. Погрижете се, да укрепите имунитета си, планирайте диета и спорт. Възможни са проблеми в материалната сфера, които е по-добре да решите заедно с близките си. Вечерта е добра за срещи. Денят ви обещава, мощен поток от енергия и сила, които ще помогнат да въплътите мечтите си в живота. Основното е, да насочите целия си мощен потенциал в правилната посока. Благоприятни ще са обстоятелствата към тия, които търсят нови източници на доходи. Дори да е нещо необичайно, ще имате шанс да успеете. Не пречи да се откажете от пушенето и алкохола.   Този ден, трябва да проведете мирно и спокойно. В противен случай, конфликтите ще ви изкарат от равновесие. На пътя трябва да бъдете много внимателни, за да се застраховате от инциденти. Избягвайте масови мероприятия и нови срещи. Ако ви хрумне интересна творческа идея, трябва да си я запише. В края на краищата, да помните всичко е невъзможно. Възможни са множество малки проблеми, така че трябва да се обърнете към интуицията си, за да ги разрешите един по един. Финансовата ситуация заплашва да бъде сложна, но вас е трудно да ви изкарат от пътя. Ако се откажете от съмнителни проекти и инвестирането на пари, ще се избавите от загубите. Полезно е да минете, на лека диета. Удачно, ще превъплътите в работата, смелите си планове. Основното нещо в този момент е, да се възползвате от желязната си логика и да аргументирате всичко, което за другите е непонятно. В любовта, трябва внимателно да планирате своите стъпки. Това ще ви помогне, да предпазите себе си и любимия от глупави разпити, негодувание и разочарования. Очаква ви невероятен късмет в любовта и работата. Ще сте на върха на славата и успеха, затова не падайте от там. Енергията, ще бъде основният ви коз, затова и намерете достойна посока. Да избегнете проблемите във финансовата сфера, ще може само в един случай, ако престанете да преследвате големите пари. Колкото имате, то си е ваше. Трябва да използвате неоспорими аргументи, при това във всички сфери на живота. Може да напреднете в кариерата, ако сте по-оптимистични. Всичко ново, е добре забравено старо. Здравословния начин на живот, трябва да е приоритет. Може да спортувате, да плувате или да отидете сред природата, за да се отървете от тъжните мисли.   Възможни са множество малки проблеми, но те могат да бъдат решени с един замах. Как? Просто повдигнете ръката си и рязко я спуснете надолу с думите – да става, каквото ще става. Не се отдръпвайте от хора, които искрено ви помагат. Ако вярвате, че сами сте в състояние да се справите с бремето на неприятностите, то това е напразно. Без морална подкрепа от другите, няма да минете. Ще имате много въпроси към любимия. Но ако нямате пълно доверие, защо продължавате връзката? Семейните двойки, ще украсят своя съюз с романтика и нежност. Има възможност да организирате пътуване, преместване или ремонт на жилището. Що се отнася до парите, не се притеснявайте, защото вечерта, може да получите необходимата сума на сметката си. Очаква ви приятен и лъчезарен ден, който дори малките спорове и недоразумения, няма да могат да развалят. Има вероятност, да се влюбите от пръв поглед. Но ако все още не сте готови за сериозни стъпки в личния си живот, не давайте обещания на никого. Може да закалите тялото си, с водни процедури или с народни методи за лечение.   Не бива да повдигате прекалено високо летвата, на своите претенции. Вашето самочувствие днес ще е голямо, което ще пречи на топлото отношение с приятели и колеги. Работата с техника, ще бъде отлична, но интелектуалната сфера на дейност, днес не е вашата област. За попълване на портфейла ви, ще спомогне влиятелен покровител.", "date": "2019.10.11", "title": "Дневен хороскоп 11 октомври"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400684-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B0%D0%BA-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%BD%D0%B5%D1%83%D1%81%D0%B5%D1%82%D0%BD%D0%BE-%D1%83%D0%BC%D0%B8%D1%80%D0%B0", "text": "Републиките - още от времето на Аристотеловата “полития” или римската  са крехка форма на управление, което може да се изроди в тирания или олигархия. В историята тънката нишка на обществения интерес често е била късана, а “общото дело” е деградирало до частно начинание на безскрупулни и арогантни индивиди, алчни за власт и богатства. Традиционно това се случва с преврат, кръв и насилие. Днес обаче републиката е заплашена и от други видове смърт. Българският опит от последните години трябва да ни направи особено бдителни по отношение на три вида неусетна евтаназия, на която може да бъде подложена чистата и свята република. Както всички знаят, премиерът Борисов е човек, който милее за републиката. Както древните римляни, той също желае да я опаше с пътища, бани и друга инфраструктура, защото именно те са най-видимите, материални носители на общото благо. Но въпреки това в последното си голямо телевизионно интервю той направи ясна демонстрация на огромната опасност, която е надвиснала над българското общо дело. По отношение на номинацията на Иван Гешев за главен прокурор Борисов рециклира опорката, че ГЕРБ (правителството) не издигат “свой” кандидат, защото ако номинират някого - да речем Емил Радев, ще бъдат обвинени, че слагат на поста партиец. Това наглед невинно твърдение издава нещо страшно от републиканска гледна точка: Борисов дори не може да допусне, че той и ГЕРБ биха могли да номинират някой независим, достатъчно авторитетен юрист за поста главен прокурор. Тоест, не изпълнител на поръчения, а човек, воден от закона и обществения интерес. Тежка болест е поразила тялото на българската държава - множествена дистрофия на независимостта. Тази болест напада всички независими органи, овладява ги, разлага ги. Няколко примера само от последните дни: (26.09.2019) Когато се стигне до ситуация, в която авторитетни и независими кандидати просто няма, републиката умира от задушаване. Тя се превръща в “захваната” държава, в която силните на деня овладяват институциите една по една. От тази гледна точка опорката на ГЕРБ, че не се месели на прокурорите да си изберат началник, не само е фактически невярна, но е и теоретично вредна. Нещо повече: тази опорка се самооборва. Ако ГЕРБ не могат да излъчат независими и авторитетни кандидати, това означава, че и във ВСС са пратили партийци и хора за поръчки (от парламентарната квота). А тъй като ВСС избира главния прокурор, значи ГЕРБ така или иначе се “месят” в този избор. Тезата за “неизбежния партизанин”, защитаващ не общото благо, а парциален интерес, повдига и други тежки въпроси. Трябва ли всички номинации на ГЕРБ за Конституционен съд, СЕМ и останалите независими регулатори да бъдат третирани като хора за поръчения (да не кажем поръчки)? Последните действия на СЕМ по скандала в БНР по-скоро потвърждават тази хипотеза - вместо да идентифицират политическия натиск върху радиото и да протестират срещу него, пазителите на медийната независимост се опитват да заметат скандала с уволнение на директора по повод спирането на радиото. Да, спирането е проблем, но големият, истинският проблем все пак е политическият натиск. И фактът, че политическият натиск най-вероятно е дошъл от тези, които са “пратили” определени хора както в СЕМ, така и в самото радио и в БНТ. Ако една система е достатъчно плуралистична, влиянието на различните “пратеници” на частни и партизански интереси може да се уравновеси: това е конституционното решение за разделение на властта. Така в конкуренцията между частни интереси общото благо може да се окаже защитено. Но когато една партия е много дълго време на власт и разполага с всички нейни лостове, конституционните гаранции започват да се износват. Орбанова Унгария показва ясно политическото овладяване на страната от “партийци”. В България се получава нещо сходно, макар че ГЕРБ действат в мрежа, чиито останали елементи са ДПС и неговата бизнес империя, “патриотите” и други инцидентни \"захватчици”. Неслучайно Борисов твърди, че Гешев не е “неговият” кандидат. Да, може и да е кандидат на ДПС, но това не променя общата картина, а само загатва, че премиерът е позагубил позиции. През последното десетилетие споменатата управленска мрежа успя да постави свои хора на уж независими позиции и сега този захват започва да души републиката. Както в популярния рефрен \" Борисовите наглед невинни думи навяват мисли за фатален край на републиканската идея.  на Сливен демонстрира друг начин, по който републиката може да умре - когато гражданите ѝ започнат системно да виждат бели мишки на места, където тях реално ги няма. Бялата мишка е метафора за измислена, въобразена опасност (а иначе си е съвсем приемлив биологически феномен). Метафората за бялата мишка подсказва, че ако гражданите станат параноични и в паниката сами си причинят вреда, републиката е в опасност. И затова републиканските институции трябва да направят бърза психотерапия и да разсеят неоснователните страхове. При нас, уви, поне част от управляващите са професионални раздухвачи на страхове, хипнотизатори, които карат хората да виждат не само бели мишки, но и всякакви други небивалици. След като хипнотизират населението и го убедят, че е заплашено от някакъв измислен плъх, те се явяват като “спасители”, които го пазят от \"напастта”. През последните години създателите-ловци на бели мишки успяха да постигнат следното: -   хората ги е страх, че някой ще им “открадне историята”. Макар че подобни прецеденти в самата история няма, в България полагаме огромни усилия срещу подобна хипотетична опасност и дори си назначихме вицепремиер, чиято основна функция изглежда е да ни пази от похитители на историческия ни живот. Бойко Борисов правилно се възмути в споменатото интервю, че никой не може да ни открадне историята и че самата идея е бяла мишка. Да, но имаме вицепремиер, който да я лови. -   хората ги е страх, че норвежци или незнайно кой ще им вземе децата барабар със семейните им традиции. Тези, които пазят историята ни от разграбване, са се самоназначили и за пазачи на деца и семейни ценности. -   хората ги е страх за сексуалната им идентичност, зер някой европеец може да я подмени в суматохата. Срещу тази бяла мишка имаме цял отбор ловци и бранители, начело с   и Ангел Джамбазки. Двамата толкова се увлякоха в преследването ѝ, че дори влязоха в открит спор кой от тях е с по-правилна сексуална ориентация. Бързо стана ясно, че този спор може да бъде решен единствено чрез пряк физически сблъсък на претендентите, предшестван от специализиран медицински преглед. Накратко: републиката може да умре и от глупост. Путиновата хибридна война срещу Запада има следните елементи: -   раздухване на масови паранои (“откраднати” семейни ценности, норвежци, Истанбулска конвенция, кемтрейлс и т.н.), които водят до неуправляемост на обществата; -   подкрепа за лидери, които дискредитират собствените си държави; -   подкрепа за крайнодесни партии, които застрашават управлението; -   подкрепа за настоящи и потенциални бъдещи тирани и олигарси. Смисълът на всичко това е да дискредитира радикално   за република. Да покаже, че републиките са слаби, нетрайни форми на управление, които всъщност са скрити тирании и олигархии. Да убеди хората, че тези крехки управления на всичко отгоре не могат да контролират масовите психози и се поддават на ирационалност. Както в случая с Брекзит. Хибридната война иска да заличи дори спомена за републиката. Да осмее, да иронизира, да окарикатури този политически идеал. Да убеди населенията, че единствената възможна форма на управление е тираничната, диктаторската, олигархичната. Циничните медии, политическите опортюнисти, раздухвачите на масови психози са естествени съюзници на хибридната пропаганда. Те са нейните волни или неволни инструменти. Накратко: хибридната смърт на републиката е смърт чрез масова забрава - забрава на самия политически идеал. В България мнозина се бият в гърдите като последователи на Левски. Време е обаче идеалът за “чиста и свята република” да излезе от рамката на историческото клише и да се превърне в действително политическо верую. Защото републиката - това най-голямо политическо постижение в българската история - наистина е застрашена.", "date": "2019.10.11", "title": "България: как републиката неусетно умира"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400685-%D1%81%D0%B2-%D0%B0%D0%BF%D0%BE%D1%81%D1%82%D0%BE%D0%BB-%D1%84%D0%B8%D0%BB%D0%B8%D0%BF,-%D0%B5%D0%B4%D0%B8%D0%BD-%D0%BE%D1%82-%D1%81%D0%B5%D0%B4%D0%B5%D0%BC%D1%82%D0%B5-%D0%B4%D1%8F%D0%BA%D0%BE%D0%BD%D0%B8", "text": "  След   апостолите останали известно време в  . Всекидневно се присъединявали към тях множества новоповярвали. Всички те живеели в единодушие и любов. Имали всичко общо. Всеки продавал имуществото си и донасял получените пари на апостолите. От тоя общ имот се давало на всеки, каквото му било нужно. Така че нямало между тях ни беден, ни богат. С нарастването на броя на учениците възникнали някои несъгласия. Апостолите, заети с проповядване на словото Божие, не могли да се занимават с всички домакински потребности на християнското общество. Затова свикали вярващите и им предложили да изберат седем мъже. На тия благонравни мъже трябвало да се възложи задачата да раздават помощи и изобщо да се грижат за домакинските неща в Църквата.     Тъй на това служение били назначени хора, изпълнени с Дух Свети и с мъдрост. Имената им са:  , Филип,  . След избора те били изправени пред апостолите. След като се помолили, апостолите възложили върху тях ръцете си. Тия седем души били наречени дякони, служители. На 11 октомври светата Църква чества паметта на един от тях – св. апостол Филип. Св. апостол Филип се родил в Кесария Палестинска . Избран за дякон, той усърдно изпълнявал задълженията си. Юдеите, като видели, че броят на вярващите все повече се увеличава, започнали да преследват Божията църква. Те убили с камъни  . Мнозина вярващи напуснали Йерусалим и се пръснали по различни посоки. В градовете и селата, където се пръснали, те усърдно проповядвали словото Божие. Тъй че това гонение послужило за все по-широко разпространение на християнската вяра. Дякон Филип, като оставил Йерусалим, дошъл в Самария, където усърдно проповядвал благата вест за спасителното дело на Богочовека. Народът с радост го слушал и се удивлявал на чудесата, които той вършел. Филип изгонвал нечисти духове и изцерявал болни. Повярвали в проповедта му много хора. В Самария имало един човек на име Симон, известен като магьосник. Той също приел свето кръщение от Филип. Апостолите, които продължили да пребивават в Йерусалим, чули, че много жители на Самария приели словото Божие по благовестението на дякон Филип, който в служението си се издигнал до степен на апостол. Апостолите Петър и Йоан дошли също в Самария, за да помогнат на Филип в устрояването на Църквата там. Те почнали усилено да се молят за повярвалите, възлагали върху тях ръце. И всички те приели в себе си даровете на Пресветия Дух. Сам Господ ръководил апостолите, като им внушавал какво да правят и къде да идат. Така веднъж ангел Господен казал на Филип: - Стани и тръгни към юг по пътя, който води от Йерусалим за Газа и който е пуст. Филип послушал и отишъл на тоя път, където по това време пътувал в колесница един етиопянин. Този етиопянин, скопец, бил велможа на Кандакия, етиопска царица, пазител на всичките й съкровища. Бил на поклонение в Йерусалим. И той, като много други чужденци, вярвал в Моисеевия закон. Сега се връщал в родината си. Седнал в колесницата си, той четял книгата на пророк Исаия. В момента тъкмо четял думите на пророк Исаия за Изкупителя: “Като овца на клане бе заведен, и както агнето е безгласно пред своя стригач, тъй и Той не отваряше устата Си. При унижението Му Той бе лишен от справедлив съд. Но рода Му кой ще обясни? Защото се отнема животът Му от земята.” Етиопският велможа не разбирал за кого говори пророкът. Господ, като видял искреното му желание да узнае истината, изпратил му неочаквана помощ. Дух Свети внушил на Филип да се приближи до колесницата и да заговори с него. Филип се приближил и запитал велможата: - Разбираш ли това, което четеш? Велможата отговорил: - Как ще мога, ако някой не ме упъти? И помолил той Филип да се качи в колесницата, да седне при него и да му обясни прочетеното. - Моля те, кажи ми – му рекъл той – за кого говори това пророкът. Седнал в колесницата, Филип му обяснил смисъла на пророчеството. Благовестил му за Господа Иисуса. Велможата слушал с дълбоко внимание. Като стигнали до една вода, той казал на Филип: - Ето вода. Какво ми пречи да се кръстя? - Ако вярваш от все сърце, можеш да се кръстиш – му отговорил Филип. - Вярвам, че Иисус Христос е Син Божи – възторжено заявил етиоптянинът. Колесницата спряла. Двамата влезли във водата. Филип кръстил велможата. Когато излезли от водата, Дух Свети слязъл над новопокръстения. Етиопянинът бил вече жив член на Църквата Божия. Ангел Господен отдалечил Филип от това място. Скопецът вече не го видял. Радостно продължил пътя си за родината. Донесъл й най-скъпоценния дар – благовестието за Царството божие. Св. Филип продължил апостолското си служение. Бил в град Азот. Обходил след това още много градове и села. Навсякъде неуморно разкривал истината за делото на Спасителя в тоя свят. Стигнал в Кесария при четирите си дъщери. Живял при тях и тук приемал новаповярвалите. Дъщерите му имали пророчески дар. Св. апостол Павел, на път за Йерусалим, бил в Кесария. Отбил се в дома на св. Филип. От Кесария Филип дошъл в лидийския град Тралия, Мала Азия. Тук служил на Църквата като епископ тралийски. Обърнал мнозина към Христа. Вършил и тук, както по много други места, големи чудеса. Починал в дълбока старост, обичан от цялото си многобройно паство.", "date": "2019.10.11", "title": "Св. апостол Филип, един от седемте дякони"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400686-11-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1531 г. - Швейцарският реформатор Улрих Цвингли загива в битка при Капел по време на втората война на религиозна основа между швейцарските протестантски и католически кантони.   1737 г. - Земетресение в Калкута (Индия) причинява смъртта на около 300 хиляди души.   1812 г. - Наполеонови войни: Френската армия на Наполеон Бонапарт се оттегля от Москва.   1881 г. - Американецът Дейвид Хюстън патентова първата фотолента.   1899 г. - В Южна Африка започва Втората бурска война.   1939 г. - Американския президент Франклин Рузвелт получава писмото на Алберт Айнщайн и други учени за възможността да бъде произведена атомна бомба.   1941 г. - Започва Комунистическата съпротива във Вардарска Македония.   1949 г. - Вилхелм Пик става първи (и последен) президент на ГДР.   1954 г. - Политическата и военна групировка на Хо Ши Мин Виетмин поема контрола над Северен Виетнам.   1958 г. - Програма Пионер: НАСА изстрелва лунната сонда Пионер 1, която пада обратно на Земята и изгаря.   1968 г. - Програма Аполо: НАСА изстрелва космическият апарат Аполо 7 - първата пилотирана мисия по програмата, с астронавтите Уоли Шира, Дон Айзъл и Уолтър Кънингам на борда.   1962 г. - Папа Йоан XXIII открива Вторият Ватикански събор, който е и последен за католическата църква и приключва през 1965 г., когато папа е Павел VI.   1986 г. - Студената война: Американският президент Роналд Рейгън и съветският ръководител Михаил Горбачов се срещат в Рейкявик, Исландия, в опит да продължат разговорите за съкращаване на своите ракетни арсенали в Европа.   1994 г. - Апаратът на НАСА Магелан е разрушен от атмосферата на Венера след приключване на мисията си.  ", "date": "2019.10.11", "title": "11 октомври, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400687-%D0%BC%D0%BD%D0%BE%D0%B3%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B4%D0%B0-%D1%81%D0%B5-%D0%B2%D1%80%D1%8A%D1%89%D0%B0%D1%82-%D0%B4%D0%B0-%D0%B2%D0%B8%D0%B4%D0%B8%D0%BC-%D0%B4%D0%B0%D0%BB%D0%B8-%D0%B5-%D1%82%D0%B0%D0%BA%D0%B0", "text": "\"Много висококвалифицирани хора започнаха да се връщат в България\", повтаря и потретя премиерът Борисов. Но статистиката определено не е на негова страна. Ето какви са фактите:         Когато фактите говорят, премиерът Борисов просто ги надвиква. Иначе как щяхме да го чуем, когато на поредното ленторязане обяви, че “много висококвалифицирани хора започнаха да се връщат в България”. От 2015 насам Борисов поне веднъж годишно казва същото, а тази година даже два пъти - преди евроизборите през май и сега, преди местния вот. Дали му е простено, задето е все в предизборни кампании? Защото статистиката не е на негова страна. Колко българи се завръщат? През март т.г. Евростат съобщи, че България е една от  шестте европейски страни, в които броят на емигрантите надхвърля този на имигрантите. Останалите са Румъния, Литва, Латвия, Полша и Хърватия. Констатацията е за 2017 година, но и през 2018 е същото - според годишния доклад на Националния статистически институт, 31 263 българи са емигрирали. Половината от тях са мъже на възраст между 20 и 39 години, а около 16% са по-млади от 20 години. Има някакво утешение в лекия ръст на завръщащите се - 13 060 през 2017 година и 16 169 през 2018. Но фактите са си факти: емигрантите са два пъти повече от имигрантите, като най-желаните дестинации са Германия и Великобритания. Освен това мнозинството от завърналите се отиват в бюрата по труда, за да подадат документи за обезщетение за безработица. Така че, уви, няма тенденция за завръщане на млади и образовани хора, които да „наводнят\" българския трудов пазар. И няма признаци за подобряване на плачевната демографска ситуация. Прогнози на БАН и ООН го потвърждават - населението на България ще продължи да се топи. Според усреднената прогноза, в края на века в страната ще живеят около 4 милиона души. За Борисов обаче животът е в розово. “Много висококвалифицирани хора започнаха да се връщат (…), неслучайно Световната банка направи център в София, неслучайно Китай взе решение за световния си мозъчен тръст в София, „Хемус” ще я има”, заяви премиерът във Варна. Изглежда обаче, че тези висококвалифицирани специалисти, колкото и да са на брой, не намират места в държавната администрация. Може би заради запазената марка на властта - партийните “калинки”. Опразването И докато министър-председателят е зает да тонизира медийната среда с добри новини, на много места в България се опразват домове - задълго, може би завинаги. Причината е, че българските общности в чужбина вече са достатъчно големи, имат си свои структури. И затова тези, които заминават, скоро изтеглят и семействата си. А оттук следва, че все повече намалява броят на децата, отглеждани от баба и дядо и с родителска грижа по Скайп. Потвърждава го Красимир Мантов, кмет на едно от най-големите родопски села - Барутин. “Много малко са вече децата, които са останали тук без родители. Причината за това е, че когато замине някой човек от една фамилия, след година постепенно изтегля и останалите”, казва кметът и добавя, че междувременно селото се е свило почти наполовина. А от училището в друго родопско село - Паталеница, разказват, че имат само две деца с родители, работещи в чужбина. Догодина може и тях да ги няма. Но с факти като тези Борисов знае как да се оправя. Просто не им обръща внимание.", "date": "2019.10.11", "title": "\"Много българи започнаха да се връщат\". Да видим дали е така:"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400688-%D0%B1%D1%8A%D0%BB%D0%B3%D0%B0%D1%80%D0%B8%D1%8F,-%D0%BA%D0%B8%D0%BF%D1%8A%D1%80-%D0%B8-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D0%B5%D0%B4%D0%BD%D0%BE-%D1%81%D1%80%D0%B5%D1%89%D1%83-%D0%B2%D0%B8%D1%88%D0%B5%D0%B3%D1%80%D0%B0%D0%B4%D1%81%D0%BA%D0%B0%D1%82%D0%B0-%D1%87%D0%B5%D1%82%D0%B2%D0%BE%D1%80%D0%BA%D0%B0", "text": "Гърция, Кипър и България настояват задружно за преразпределяне на бежанците във вътрешността на ЕС. Има ли шанс тяхната инициатива? И противотежест ли са те на Вишеградската четворка?       От консултациите на вътрешните министри от ЕС, проведени в началото на тази седмица в Люксембург, не се очакваха решения по бежанската политика. Три страни от Югоизточна Европа обаче успяха да привлекат вниманието към тежката ситуация с бежанците в региона:  . Вероятно тук не става въпрос за някаква случайна коалиция: атинският вестник \"Катимерини\" съобщава за засилено сътрудничество между югоизточноевропейците по въпросите на бежанската политика в рамките на тъй наречената \"Инициатива за източносредиземноморския миграционен маршрут\" (Eastern Mediterranean Migration Route Initiative – EMMRI). Те направиха първата крачка в тази посока в Люксембург. \"Искаме да излъчим ясно послание към нашите партньори от ЕС\", заяви по този повод гръцкият заместник-външен министър Йоргос Кумуцакос. Време за губене няма Неясно остава засега дали техните усилия ще дадат някакъв резултат. Шансовете за това са по-скоро минимални, смята гръцкият политолог Йоргос Цогопулос. \"Европейският ангажимент сега се ограничава само до помощта, нужна за обслужването на бежанците в Гърция, а до справедливо преразпределение така и не се е стигнало\", казва той пред ДВ. Всъщност, време за губене няма.  , а с това и до ЕС. Общият им брой през 2018 е бил под 33 000. И Кипър е сериозно засегнат от новата бежанска вълна, потвърждава кипърският евродепутат от управляващата в Никозия консервативна партия Лефтерис Христофору. Той също не вижда шансове за скорошно намиране на решение. Но е убеден в следното: \"Такова решение е възможно само в рамките на Общността. Затова трябва да продължим да работим в тази посока - с всички страни, които са готови да ни сътрудничат\". В съвместния си документ Гърция, Кипър и България се позовават и на постигнатото с Турция споразумение от 2016 година. То предвижда в Турция да бъдат връщани обратно онези мигранти, които пребивават нелегално на гръцките острови. Трите държави от Югоизточна Европа настояват тази договорка да се спазва. В същото време и самата Турция настоява за по-енергични действия по връщането на бежанците от западната ѝ съседка, с което иска да каже, че гръцките власти не изпълняват добре ангажиментите си. Загриженост в Гърция будят и плановете на Турция за нахлуване в Северна Сирия, тъй като това ще породи още по-голяма бежанска вълна. По този повод Йоргос Цогопулос казва, че още не е много ясно как турската военна офанзива в Сирия ще се отрази на региона като цяло. Гръцкият политолог обаче е убеден, че Европа отново ще избере привидно най-лесното решение - да отпусне повече пари за подобряване на условията в бежанските лагери. В противовес на Вишеградската четворка? Най-вече страните от тъй наречената \"Вишеградска група\" отхвърлят категорично механизма на преразпределение на бежанци сред страните-членки на ЕС. По този повод гръцкият премиер Кириакос Мицотакис казва: \"Не може да се възползваш от предимствата на шенгенското пространство, но същевременно да отказваш да приемеш 1000 или 2000 бежанци в рамките на едно общоевропейско решение на проблема, прехвърляйки по този начин отговорността единствено върху страните по външната граница на Общността\". Според някои източници, на следващата среща на върха на ЕС, която ще се състои на 17 октомври, гръцкият премиер ще настоява за налагането на санкции на страните-членки, които отказват да проявят солидарност. Дали със своята инициатива Гърция, Кипър и България се противопоставят на Вишеградската четворка? Засега евродепутатът Лефтерис Христофору отказва да го потвърди. Той очевидно не иска да се налага впечатлението, че трите страни залагат на блокадно поведение в Брюксел.", "date": "2019.10.11", "title": "България, Кипър и Гърция - заедно срещу Вишеградската четворка?"}
