{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372572-%D0%BF%D0%BE-%D0%BD%D0%B8%D1%81%D0%BA%D0%B8-%D0%B4%D0%BE%D0%B1%D0%B8%D0%B2%D0%B8-%D0%BE%D1%82-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%82%D0%B5-%D0%BA%D1%83%D0%BB%D1%82%D1%83%D1%80%D0%B8", "text": "По-ниски добиви от пролетните култури, в сравнение с предходната стопанска година, получават земеделските стопани в област Добрич, съобщи Веселин Овчаров, старши експерт в дирекция \"Аграрно развитие\" в Областната дирекция \"Земеделие\". Причина за това са недостатъчните валежи през последните месеци, посочи той. В областта, която е сред най-големите износители на маслодайно семе в страната, са ожънати масиви от 270 хиляди декара слънчоглед, което е близо 33 на сто от засетите. Средният добив е 232 килограма от декар, при 270 килограма от декар през миналата година. Най-високи добиви получават стопаните в община Балчик. Започна прибирането на царевицата в част от общините в област Добрич. Фермерите от общините Балчик, Генерал Тошево и Каварна са пожънали общо 39 500 декара, което е над 4 на сто от площите с фуражната култура в областта. Добивите варират между 405 и 640 килограма от декар, като средният е 518 килограма от декар. В региона, който е сред основните производители на фуражно зърно, полетата с царевица надхвърлят 939 000 декара. През миналата стопанска година производството на фуражно зърно достигна 544 килограма от декар.", "date": "2017.09.10", "title": "По-ниски добиви от пролетните култури"}
{"url": "http://www.classa.bg/%D1%81%D0%B2%D1%8F%D1%82/item/372564-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%B4%D0%B6%D0%BE%D1%80%D0%B4%D0%B6%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%83%D1%80%D0%B0%D0%B3%D0%B0%D0%BD%D0%B0-%D0%B8%D1%80%D0%BC%D0%B0", "text": "Американският президент Доналд Тръмп е одобрил извънредното положение, постановено от Натан Дейл, губернатор на шата Джорджия, в 30 окръга заради подхода на урагана Ирма. Ирма, която се очаква да удари щата Флорида този уикенд като ураган четвърта степен, също може да удари в Югоизточна Джордгия в понеделник като първокласен ураган. Тръмп е наредил \"да се осигури федерална помощ заради аварийните условия, причинени от урагана\" от 7 септември, както бе посочено от пресслужбата на Белия дом. По този начин федералното правителство ще осигури 75% от финансиране за отстраняването на щетите и за спешни мерки за защита, съобщават от Fox. Министерството на вътрешната сигурност и Федералната агенция за управление на извънредни ситуации в САЩ координират усилията за подпомагане. Във вторник Ирма достигна максималната категория от 5, с ветрове до 280 километра в час, въпреки че в петък е спаднала до ниво 4 при пристигането си в Куба. Този метеорологичен феномен е най-мощният ураган, наблюдаван някога в Атлантическия океан, според Националния център за урагани в САЩ. (NHC). Опустошението и щетите, нанесени след него, биха могли да надминат щетите от Катрина, един от най-лошите урагани в историята на САЩ, ударил страната през 2005 г. Рик Скот, губернаторът на Флорида, се готви за бурята този уикенд,", "date": "2017.09.10", "title": "Извънредно положение в Джорджия заради урагана Ирма"}
{"url": "http://www.classa.bg/%D1%81%D0%B2%D1%8F%D1%82/item/372565-%D1%82%D1%80%D1%8A%D0%BC%D0%BF-%D1%83%D1%80%D0%B0%D0%B3%D0%B0%D0%BD%D1%8A%D1%82-%D0%B8%D0%BC%D0%B0-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D0%B5%D0%BD-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB", "text": "Американският президент Доналд Тръмп се обърна към нацията относно непосредственото въздействие на урагана Ирма във Флорида и Джорджия. \"Ураганът има абсолютно исторически разрушителен потенциал\", казва Тръмп във видеото. Той също така обясни, че неговата администрация работи с местните власти, за да \"помогне за спасяването на човешки животи, да защити семействата и да се грижи за онези, които се нуждаят от това\". Поради тази причина той поиска от гражданите на засегнатите райони да бъдат \"бдителни и да следват всички препоръки на властите\". \"Нищо не е по-важно от защитата и сигурността на нашите хора\", казва той. По този начин Тръмп обясни, че те \"правят всичко възможно\", за да се подготвят за пристигането на урагана. \"Когато дойде времето, ще се възстановим, ще се възстановим заедно\", добавя той. Ирма е най-мощният от всички подобни явления, наблюдавани някога в Атлантическия океан, според Националния център на САЩ за урагани (NHC). Въпреки че във вторник достигна максималната категория от 5, с ветрове до 280 км / ч, този петък падна до 4 при пристигането си в Куба. По пътя си през Барбуда той унищожи 90% от съоръженията на острова, поради което властите потвърдиха, че вече \"не е годен за живот\". В Пуерто Рико около 600 000 души са без електричество и 50 000 без питейна вода. Той също така разруши остров Сан Мартин, където причини щети на известното летище, разположено на няколко метра от плажа. В Доминиканската република туристите в Пунта Кана бяха предупредени за падането на палмови дървета и силни вълни през нощта. Той също така остави най-малко четири мъртви и \"катастрофални\" материални щети на американските Вирджински острови. В района на Карибите и според предварителните данни има дванадесет смъртни случая.", "date": "2017.09.10", "title": "Тръмп: \"Ураганът има абсолютно исторически разрушителен потенциал\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372567-%D0%BD%D0%B5%D0%B4%D0%B5%D0%BB%D1%8F-%D0%BF%D1%80%D0%B5%D0%B4%D0%B8-%D0%B2%D1%8A%D0%B7%D0%B4%D0%B2%D0%B8%D0%B6%D0%B5%D0%BD%D0%B8%D0%B5", "text": "Православната църква премъдро е отредила в неделята преди големия празник Въздвижение на св. Кръст част от литургията на словото да бъде откъс от Евангелието на Йоан, 3 глава. В нощния си разговор с известния фарисей Никодим Иисус Христос припомня как някога Мойсей вдига в пустинята върлина с прикрепена към него медна змия и ухапаните от змии юдеи оздравяват, ако погледнат с вяра на нея (Числ. 21:9). Така трябва и Синът Човешки да се издигне на кръста, „та всеки, който вярва в Него, да не погине, но да има живот вечен\" (3:15).   В Римската империя кръстът е оръдие за смъртно наказание на робите и углавните престъпници. Кръстът тогава е нещо, от което хората се страхуват и презират и което постоянно се използва от политическите и военните водачи, за да всеят страх в сърцата на подчинените си. След въстанието на робите начело със Спартак хиляди бунтовници са разпънати край пътищата като предупреждение за останалите да не се противят на унизителната си съдба. Хората, които тогава минават край кръстовете и плюят върху разпънатите на тях нещастници, едва ли подозират каква парадоксална и изключителна промяна ще претърпи идеята и образът на кръста през следващите две хилядолетия. От оръдие на смъртта и гибелта той се превръща в извор на живот и спасение за целия свят. Този символ на човешката гавра и омраза се преобразува в символ на безкрайната Божия любов. Бог разкрива Своята обич към създаденото от Него човечество чрез личността на Иисус Христос, Неговия Син, Който става роб и приема ужасната смърт, запазена само за роби (Фил. 2:7-8). Любовта се разкрива само чрез даване. Съвършената любов се проявява не чрез даване на неща или услуги, а чрез отдаване на собствената личност или чрез безкористна саможертва. „Никой няма любов по-голяма от тая, - казва Христос - да положи душата си за своите приятели\" (Йоан 15:13). Жертвата на Спасителя за всички хора става още по-ценна, щом си припомним, че тя е принесена по време на Римската империя, когато цивилизованото човечество е потънало в бездната на греха и неговите членове се ръководят само от завист и омраза един към друг.   Любовта, разкрита чрез Кръста, преодолява силата на греха. Тя носи прощение и надежда в изобилната Божия милост. Тя вдъхва увереност, че смъртта не е край на всичко, а начало на ново небе и нова земя. Тези са причините, поради които ние почитаме Кръста, покланяме се и целуваме Кръста, участваме в ликуването на небесната и земната Църква, когато тя възхвалява Кръста.   Нещо повече - Кръстът трябва да се отрази и в нашия собствен живот. Ако искаме да бъдем истински, а не лицемерни ученици на Христос, трябва да следваме Спасителя по пътя към нашата лична Голгота и да умрем за себе си, за да живеем за Него. Защото ние сме членовете на Главата с трънения венец.   Ние можем да реагираме на страданията в живота ни по три начина, които имат различна нравствена стойност. Има страдание, което не искаме и от което се боим, което става непоносимо бреме и ни смазва. Има страдание, което се възприема доброволно и носи спокойствие и примирение на изтерзаното сърце. Но има и страдание, което се очаква и търси от чиста любов - то е признак за героична и безкористна душа. От тази гледна точка св. Кръст е върховен израз на любовта. За да изкупи греховете на човечеството, Христос става „милостив и верен първосвещеник\" на божествената вяра (Евр. 2:17). Прилагателното „милостив\" означава, че на Кръста Христос се отъждествява и слива със страдащите мъже и жени по целия свят. „Той взе върху себе си нашите немощи и понесе нашите недъзи\" (Ис. 53:4). Когато нашият собствен кръст натежи и стане едва поносим, трябва да призовем Христос. Той е винаги готов да ни помогне и подкрепи.", "date": "2017.09.10", "title": "Неделя преди Въздвижение"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372568-%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%BE%D0%B3%D0%B0%D0%BD-%D0%BF%D0%BB%D0%B0%D1%89%D0%B0-%D0%B7%D0%B0-%D0%B3%D0%BE%D0%BB%D1%84-%D0%BF%D0%BE-400-%D0%BB%D0%B2-%D0%BD%D0%B0-%D0%B4%D0%B5%D0%BD", "text": "Наследникът на Ахмед Доган е добавил още едно скъпо хоби в безкрайния си списък. Новото увлечение на Демир бил голфът. Този вид спорт отдавна се слави като любим на милионерите по цял свят, към които синът на почетния председател на ДПС безапелационно спада.  Само за ден удоволствието да цели дупки с топки коства на Демир по минимум 400 лева. У нас има няколко голф игрища, най-популярните сред които са разположени край София, Каварна и Банско. В обявените цени влизат такси за оборудване и количка, с която ВИП клиентите обикалят терена. Отделно от това обаче Доган-младши пръскал още пари за богати обеди и други наслади.     Близки до най-желания милионерски ерген в столицата разкриват, че той обичал да практикува новото си хоби и извън територията на родината, където цените били поне двойно по-високи. В същото време баща му напомни за себе си чрез участието на близкия му Димитър Тадаръков в сутрешния блок на Нова телевизия, където той разказа, че Доган живеел скромно в хотел със статут 2 звезди. Синът му очевидно си пада по по-луксозния лайфстайл и не се притеснява да го демонстрира.   Неотдавна Демир беше сериозно въодушевен от самолетите, като премина през обучителен курс за управление на летателни машини. Дали разполага със свой собствен самолет, не е ясно, но автопаркът му със сигурност доближава стойността на аероплан. Сред любимите дейности на Доган-младши са и ловът и опитомяването на диви птици, за които Демир също получил наставления от специалист. В остатъка от свободното си време младокът тренирал тенис, като често пътувал и до местата, където се провеждали световните форуми, за да наблюдава любимците си от Големия шлем от педя разстояние.", "date": "2017.09.10", "title": "Синът на Доган плаща за голф по 400 лв. на ден"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372569-%D0%B0%D0%BA%D0%BE-%D0%B2%D1%81%D0%B8%D1%87%D0%BA%D0%B8-%D1%81%D0%B5-%D1%8F%D0%B2%D1%8F%D1%82-%D0%BD%D0%B0-%D0%B1%D0%BE%D1%80%D0%B4%D0%B0", "text": "В края на август част от пътниците, купили билети за пътуване от София до Лондон, се оказаха свръхтовар на нискотарифната авиокомпания WizzAir. В първия случай – на 29 август 23-ма души, редовно закупили и платили билетите си, останаха в българската столица, а на следващия се получи лавинообразен ефект и към тях бяха добавени нови 40 души, за които нямаше място, въпреки че имаха редовни билети. Два дни по-късно авиокомпанията пусна извънреден полет с „резервен\" самолет по същата дестинация, за да компенсира пострадалите, на които е продала билети за пълен самолет. Бюджетните компании са търсени заради ниските цени на пътуване (от София до летище „Лутън\" цената е 40 евро), правилата обаче са еднакви за всички превозвачи. В случая с WizzAir няма проблем с резервационната система и не тя е причинила неудобството. Оказа се, че е редовна практика на нискотарифните превозвачи да дублират закупените седалки (оverbooking), за да бъдат сигурни, че самолетите им ще летят пълни. Когато дадена авиокомпания не може да превози със съответния полет всички пътници с билет, има два варианта – или да се намерят \"доброволци\", които могат срещу съответното обезщетение да изчакат следващ полет, или тези, които са в повече и ще останат, да бъдат избрани на случаен принцип. Истина е, че имаше дублирани места в нашите полети за Лондон, но това е практика в Европа и е разрешено. По принцип при нас е прецедент за който и да е полет да дойдат всички, които са закупили билети, и да пътуват, казаха от WizzAir пред „Икономист\". Според представителите на компанията подобно „претоварване\" се случва изключително рядко и компанията е реагирала веднага, изпращайки самолет от Будапеща, който да извърши полет от София до Лондон за всички редовни пасажери. Тези, на които се е наложило да чакат, на място са информирани за правата им и са решили кой вариант да изберат – този с отказ от полет и получаване на обезщетение, или този с изчакването и осигуряване на хотел и храна за сметка на компанията, допълниха от WizzAir. От компанията твърдят, че са опитали да вземат под внимание за кого пътуването е особено неотложно и кой би могъл да изчака. Резервният самолет, който осигури унгарската фирма, остава до второ нареждане в София, за да се избегнат подобни инциденти в близко бъдеще, казаха още от WizzAir. Оказва се обаче, че всеки би могъл да изпадне в подобна ситуация при пътуване с нискотарифни компании. Реакциите Почти веднага след втория случай с дублираните билети на полета на WizzAir до Лондон министърът на транспорта Ивайло Московски разпореди проверка. Тя има за цел на място да провери безопасността на полетите, техническото състояние на самолетите, документацията и екипажите на превозвача, както и дали компанията е спазила своите задължения за гарантиране правата на пътниците. Проверката се извършва от ГД „Гражданска въздухоплавателна администрация\" (ГД ГВА), казаха от транспортното ведомство. Първоначалните данни показват изключително нисък процент на неявили се пътници. Това води дублиране на местата, които при последваща резервация на пътниците за нов полет започнаха да се натрупват, засягайки все повече полети и пътници. След като на 1 септември компанията изпрати допълнителния самолет от Будапеща, изглежда, лавинообразният ефект е спрян, но \"резервата\" ще остане на летище София известно време като гаранция. Какво се прави в такива ситуации При подобни случаи, докато доброволците, останали на земята, изпращат с поглед самолета, с който пътуват други, получават допълнителни ползи срещу съгласието си да пътуват по-късно. Те трябва да се пререгистрират за следващ полет и се компенсират спрямо законодателството за правата на пътниците. Това обясни директорът на Европейския потребителски център Игнат Арсенов в коментар на казуса. В подобен случай потърпевшите, първо, е необходимо на място да бъдат информирани за правата им от представители на съответната компания. На ощетените пътници трябва да се предложи друга възможност, защото са си купили билет, но въпреки това не са качени на самолета. Ако са сред тези, които не могат да заминат със следващ полет, те трябва да получат парите за билета в 7-дневен срок, но имат право и на допълнително парично обезщетение, щом отказът за достъп до борда е по вина на компанията. Обезщетението, което пътниците могат да поискат, е между 250 и 600 евро за всеки един пътник и то зависи от дължината на полета – къса, средна или дълга (съответно до 2000 км, до 3500 и над 3500 км). Обезщетението е 250 евро за къса дестинация, 400 евро за средна и 600 евро за дълга дестинация. Процедурата за това е потърпевшите първо да се обърнат към виновната авиокомпания, а за самото обезщетение трябва да получат парите си в 7-дневен срок. При закъснение на полетите също има обезщетения – в случай на закъснение с повече от два часа на пътниците са полагат храна, напитки, съответстващи на периода на изчакването – включително закуска, обяд, вечеря, безплатно настаняване и трансфер до хотел. Ако то им бъде отказано по някаква причина или не получат отговор до 6 седмици, могат да се обърнат към Европейския потребителски център или към ГД ГВА.", "date": "2017.09.10", "title": "Ако всички се явят на борда"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372570-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%B8%D0%B7%D0%BE%D1%81%D1%82%D0%B0%D0%B2%D0%B8-%D0%BF%D0%B5%D1%82%D1%80%D0%BE%D0%BB-%D0%B7%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8", "text": "През август фиордите на норвежките острови Лофотен отекнаха от викове на активисти. В продължение на цяла седмица групи от природозащитници и местни рибари протестираха срещу планове за нефтени сондажи близо до девствения архипелаг. Демонстрациите бяха навременни: през септември в Норвегия трябва да има парламентарни избори и двете основни партии в страната – Лейбъристката и Консервативната – подкрепят вдигането на забраната за добив на петрол около Лофотен. Оценките са, че районите около архипелага съдържат залежи от 1,3 милиарда барела, равняващи се на повече от 65 милиарда долара при днешните цени, ако се установи, че всички те са от леснодостъпен петрол. Норвежкият добив на петрол намаля почти наполовина през последните 15 г. и до 2019 г. ще спадне с още 11%. Правителството казва, че Лофотен „трябва в даден момент да влезе в играта\". Мнозина експерти обаче очакват мораториумът да остане в сила. Защо? Една от причините е околната среда. Лофотен е мястото, където се намират най-големият коралов риф в студени води в света и най-голямата колония в континентална Европа на морски птици. Около 70% от всичката риба, улавяна в Норвежко и Баренцово море, използва тамошните води за паша, което пък от своя страна предоставя богата храна на популацията от тюлени и китове. Друг аргумент на активистите е, че отварянето на Лофотен за експлоатация е несъвместимо с обещанието на Норвегия да спазва Парижкото споразумение за климата. Пълното зачитане на неговите клаузи би означавало, че две трети от днешните запаси от изкопаеми горива трябва да бъдат оставени в земята. Икономическите аргументи допълнително накланят везните срещу сондажите. При слабата инфраструктура около Лофотен, който е в границите на Северния полярен кръг, експлоатацията на запасите би изисквала големи инвестиции. Петролните цени обаче си остават ниски и Европа, най-големият експортен пазар на Норвегия, се опитва да се освободи от изкопаемите горива, като стимулира възобновяемата енергия. Нещо повече, сондажите ще ударят туризма. Един милион посетители посещават всяка година архипелага заради природната му красота. А и разработването на района около Лофотен ще бъде много по-близо до брега, тоест ще е по-видимо, отколкото повечето норвежки нефтени платформи, които са на стотици километри в морето, казва Джоузеф Дътън от мозъчния тръст E3G. И накрая, политиката играе роля. Изследване, публикувано през август от в. „Дагбладет\", установи, че почти половината норвежци сега подкрепят идеята да се оставят петролните запаси непокътнати, за да се ограничат въглеродните емисии. След 2001 г., когато за пръв път бе наложена временна забрана, най-големите партии в страната бяха принудени да правят компромиси с по-малки формации, които изтръгнаха ангажименти за опазване на Лофотен като цена за тяхната подкрепа. И все пак основните партии се опитват да подготвят почвата за експлоатация, като позволиха да се картографира морското дъно и да започнат проучвания за последиците. Но те едва ли ще се наложат. Малката Зелена партия изненадващо спечели позиция на балансьор в последните общински избори в Осло. Ако направи достойно представяне и в националните избори, на нея ще може да се разчита, че ще помогне петролът да остане под земята.", "date": "2017.09.10", "title": "Норвегия изостави петрол за милиарди"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/372571-%D1%85%D0%B0%D0%BA%D0%B5%D1%80%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8", "text": "Редица енергийни компании от САЩ, Европа и поне една от Турция са станали обект на кибератаки, зад които стои групировката Dragonfly, алармира компанията за сигурност Symantetec. В не по-малко от 20 случая атакуващите са проникнали във вътрешните мрежи на енергопроизводителите, сочи докладът. Нещо повече, в няколко случая хакерите са получили експлоатационен контрол, т.е. достъп до средствата за управление на оборудването, отговорно за подаването на електроенергия. Групировката Dragonfly действа поне от 2011 г. насам, като активността й е нараснала след 2015 г. Тя ползва общодостъпни хакерски и административни инструменти, вкл. PowerShell, PsExec и Bitsadmin, и не разчита на т.нар. уязвимости от \"нулев ден\". В част от злонамерените програми са открити коментари на френски и руски език, но очевидно те са използвани за заблуда на разследващите, уточнява Symantec. Според източници от министерството на вътрешните работи на САЩ, Dragonfly е групировка, свързана с руските спецслужби. По-рано експерти от FireEye и Dragos обявиха, че нашумелите атаки срещу украински енергийни компании са дело на групировката Sandworm, която също се счита за руска. Но според Symantec, няма пряка връзка между Sandworm и Dragonfly, нито доказателства, че последната е извършила взлома на мрежата на атомната електроцентрала Palmetto Fusion в Канзас през юли 2017 г. – инцидент, за който американските власти обявиха, че е дело на руски хакери. Забелязва се обаче сходство в методите на атаките срещу Palmetto Fusion и действията на Dragonfly, уточнява Symantec. Хакерите атакуват най-успешно неядрените енергийни компании, чиито мрежи не са достатъчно добре защитени, подчертават експертите. \"Има разлика между това да бъдеш на една крачка от възможността за саботаж и наистина да имаш тази възможност, т.е. възможността да превключиш ключа, който е отговорен за генерирането на енергия, на друга позиция\", коментира Ерик Чиен, експерт по сигурност в Symantec. По неговите думи, налице са технически улики, получени на място (в енергийните компании), които показват, че могат да случат подобни инциденти в САЩ и никой не е в състояние да ги предотврати, освен мотивацията на атакуващите.", "date": "2017.09.10", "title": "Хакери атакуват енергийни компании"}
{"url": "http://www.classa.bg/%D1%81%D0%B2%D1%8F%D1%82/item/372563-%D1%82%D1%80%D0%BE%D0%B9%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%BD%D0%B0-%D1%82%D0%BE%D0%B7%D0%B8-%D1%83%D0%B8%D0%BA%D0%B5%D0%BD%D0%B4", "text": "Серията от природни феномени, които разтърсиха Земята тази седмица, е необичайна, но най-лошата новина е, че други все още се очакват. Тази сряда бе регистрирано най-мощното слънчево изригване от последните 12 години - последвано от две други - което на свой ред предизвика силна магнитна буря, която е 10 пъти по-висока от очакваното, феномен, който според учените \"изгаря\" магнитното поле на Земята. В четвъртък Мексико бе засегнато от земетресение с магнитуд 8,2, което е най-силно регистрирано в страната от 1985 г. насам. Десетки хора бяха убити. Земетресението дори доведе до предупреждение за цунами в огромен район - от мексиканското крайбрежие до Еквадор, Гватемала, Ел Салвадор, Хондурас, Никарагуа, Коста Рика, Панама и Колумбия. Междувременно, от началото на тази седмица, три урагана - Ирма, Хосе и Катя - се разхождат из Карибите. Предполага се, че този уикенд, последните два, ще увеличат силата си, за да стигнат заедно с опустошителната Ирма до континенталната част на страната, като по този начин ще създадат огромна невиждана \"тройна тропическа заплаха\", съобщава The Washington Post. По-специално, тази събота Хосе може да мине през или в близост до Северните Малки Антили, които вече са претърпели огромни щети от Ирма. Междувременно е възможно Катя да пристигне до бреговете на Мексиканския залив. Това е първият път, когато три урагана в Атлантическия океан имат потенциала да вилнеят по едно и също време. При преминаването си през Барбуда, Ирма, от максималната и най-опасна категория 5, унищожи 90% от съществуващите структури, скоро след като остави в Пуерто Рико 600 000 души без електричество и 50 000 без питейна вода. Причини \"катастрофални\" материални щети в Американските Вирджински острови и разруши остров Сент Мартин и Доминиканската република. Както съобщава Националният център за урагани на САЩ (NHC), ветровете на урагана Хосе са достигнали скорост от 240 километра в час, цифра, която позволява да се класифицира в категория 4. Междувременно Катя се е засилила до достигане на категория 2.", "date": "2017.09.10", "title": "\"Тройната заплаха\" на този уикенд"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372566-%D0%B6%D0%B8%D0%B2%D0%BE%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D0%B7%D1%8A%D0%BC", "text": "Най-мразя носталгично за соца да ми хленчи някой, който е бил с памперс, когато той е приключил. Някой, който е подушил социализма само през пионерския ентусиазъм на баба си, партизанския устрем на прадядо си и незнанието на собствените си родители, за които социализмът е бил хубав, просто защото съвпадна с детството ни. Пък детството някак винаги е приятно носталгично, красиво идеализирано и вълшебно.   В името на истината обаче, а и заради хилядите млади хора, които наивно вярват, че неуспехът на социализма се дължи само и единствено на опорочената от някои комунистическа идея, нека разкажа някои лични соц впечатления.   Първият ми отявлен социалистически спомен е как татко ми показва новата ни жигула. Татко ме въведе тържествено в червения й кожен салон и ми обясни, че старият москвич е продаден, жигулката е купена и даже след около пет-шест години ще бъде заменена с по-нова, защото веднага сме се записали в списъка на чакащите за нова кола.    за съответния модел и да тръпнеш дали и кога ще ти се обадят, че номерът ти е излязъл. На нас номерът ни излезе осем години по-късно, ама за шкода. И татко реши все пак да си чака за Лада. Нея така и не доживя да получи - почина четиринадесет години по-късно без да има и капчица надежда, че прословутият списък за лади ще стигне до неговото име.   Едно от добрите неща на социализма беше, че жените работеха. Да си домакиня беше голям срам, затова всички съпруги и майки бяха труженички, бригадирки, героини на социалистическия труд, служителки. По тази причина моята майка отдели по-малко от година от кариерата си, за да ме гледа лично, след което повери грижите по възпитанието ми на социалистическата държава. Така още на деветмесечна възраст се оказах член на колектив - този на децата в детската седмична ясла. Водеха ни в понеделник рано сутрин и ни прибираха в събота на обяд. Спомням си общите маси, стаята с легла, докъдето взорът ми можеше да стигне и дружното акане на гърнета.    За целта баща ми три месеца всеки ден висял пред градския комитет на партията в очакване да го приемат и да чуят молбата му. Накрая една служителка се смилила над актьора, изслушала го и го записала на челно място в поредния списък, този път за получаване на апартаменти.   Така шест месеца по-късно нашите се сдобили с ключ от панелно жилище в комплекс, построен сред разрушени селски къщици и опразнени овощни градини от покрайнините на София. Били щастливи, защото според соц стандартите от онова време, живеели направо охолно - детето с детска стая, те - със спалня, отделно хол, кухня, че и баня и тоалетна отделно. В банята не можеше да си разпериш едновременно двете ръце, но пък винаги имаше топла вода - нещо, за което през петдесетте години на миналия век са можели само тихо да си мечтаят сред топлите пари на неделната обществена баня.   . Поради тази причина в първи клас на кварталното училище ни обявиха, че най-важната ни задача е да влизаме ежеседмично като първенци в табло, наречено „Те са наша гордост\". За да си „тяхна гордост\" трябваше да правиш най-различни правилни неща. Например да не тичаш по коридорите, да си винаги в ученическа униформа, да участваш в рецитали за партията и нейните герои, организирани от училището, да следиш за реда и да докладваш тези, които го нарушават.   Един от паметните ми детски социалистически спомени е денят, в който умря Леонид Брежнев, генералният секретар на КПСС, управляващ СССР. Бях в пети клас, по радиоуредбата в училище се разнесе траурният глас на директора, който с патоса на корейска говорителка обяви смъртта на другаря Брежнев. Час по-късно вече имаше създадена система за демонстриране на солидарност с тъгата на съветските братя и целият ни клас се оказа подреден на колене за един учебен час от четиридесет и пет минути пред специално нагласения портрет на Брежнев в официалното фоайе до учителската стая. Трябваше да останем така мълчаливо и с наведени глави, докато мислим за крехкостта на световния мир, империалистическата жестокост и наближаващата с пълна сила трета световна война.   И въпреки че вярвахме, че еднолично Брежнев с тялото си е пазел копчето за изстрелване на ядрени ракети към базите на Запада, някак по детски се разсмяхме точно по време на отдаването на почит. Заразителният хилеж тръгна от мен, предаде се на останалите от класа и въпреки стиснатите зъби на учителките и заканите им, че ще ни намалят поведението, не се укроти. Разбира се, бях посочена с пръст като инициатор на това ужасно неуважение и бях порицана пред строя като идеологически предател. Размина ми се по-тежкото наказание, просто защото бях отлична ученичка.   . В т.нар. \"Хранителни стоки\" имаше два вида хляб - бял и типов. Кашкавалът беше Балкан и Витоша, като особена разлика във вкуса нямаше. При сиренето беше същото - бяло, краве сирене, понякога овче и това е. Хубаво месо се купуваше, ако си гъст с месаря или имаш какво да му предложиш в замяна.   По онова време беше много престижно да се ходи на театър, затова и баща ми снабдяваше семейството с хубаво месо, като даряваше касапина с билети за хитови постановки в Сатирата. Горе-долу така стояха нещата и с кафето, и с качествения алкохол, и с всички останали стоки. За плодове и зеленчуци имаше т.нар „показни магазини\", където всичко беше малко по-скъпо и за него се чакаше на дълги опашки. За сметка на това обаче имахме ясна представа за сезонността на продуктите - оттогава цяло едно поколение си знаем, че бананите и портокалите са зимни плодове, които се появяват по Нова година.   Поради оскъдността на пазара по време на социализма хората се учеха да правят всичко от малко. Майка ми имаше рецепта за домашна Нутела (с мляко на прах и руско какао), можеше да прави сладък салам от бисквити, какаов крем и сладко, ризото от консерва с русенско варено, торта от мармалад и бисквити с дупка „Еверест\", сос за спагети от лютеница с хорце и умееше да консервира всичко за зимата.   В началото на септември ми купуваха яке, палто, вълнен панталон, два пуловера, чифт обувки и чифт ботуши, за които със седмици се обикаляха няколкото основни магазина (ЦУМ, ДетМаг и малкия ЦУМ) в града. Накрая бивах обличана в мишосиво-бежово-тъмнозелената гама и ежедневно стисках палци да не се засека по коридорите на училището с останалите около сто-двеста деца, които имаха същите като моите дрехи.   . Една година след активирането на десетки връзки татко се сдоби с карта за лятна почивка в базата „Ален мак\" на профсъюзите около Варна. Разполагахме с малък апартамент и закуски, обеди и вечери в стол, където менюто се поръчваше предния ден на обяд, а за разменна монета служеха купони с печат. Зимата ме водеха на станцията на дейците на радиото и телевизията на Боровец, където условията бяха подобни, базата - по комунистически излющена (холна гарнитура, легла „Велико Търново\" и фикус), а алкохолът - роден на ниски цени и западен - под масата.   . Нашите дълги години отказваха да се разделят с черно-белия ТЕМП на крачета, заради някой съветски токмак с размерите на детско креватче, но когато завод Ворошилов взе да произвежда цветни телевизори по лиценз на PHILIPS, не издържаха на напъна на прогреса и надлежно потърсиха съответните връзки. Месец по-късно цялата фамилия рано-рано сутринта се инсталирахме пред магазин за мебели в квартал „Люлин\", където ги бяха „пуснали\".   Татко плати двадесет лева на някакъв Иван Петров, който имаше челна позиция в списъка на желаещите белгийски телевизори и зачакахме. Така в късния следобед редът ни дойде, а когато нервна продавачка със синя престилка извика пред тълпата името Иван Петров и татко вдигна щастливо ръка и каза „Аз съм!\", народът наоколо взе да гледа в недоумение. „ Ти не си Иван Петров, бе, ти си артиста Касимов!\", изцепи се от тълпата недоволен другар. „Какво да ти кажа, братче - отговори баща ми - за тоя цветен телевизор и Иван Петров ставам.\" При което тълпата, напълно наясно със системата за придобиване на вещи и услуги по време на соца, с разбиране замълча. Иначе телевизорът се скапа още същия следобед, майсторът го оправи седмица по-късно и той продължи да работи безотказно в следващите двадесет и пет години, докато най-накрая не го сменихме с японски, според новите капиталистически пазарни условия.    Ако имаш, си щастлив, защото партията ти го е осигурила. Ако нямаш, пак си щастлив, защото материалното не е важно за истинския комунист. В случай, че се издигаш, си доволен, защото макар и малки, партията имаше своите привилегии за верните си безгласни букви. Останеш ли на ниското обществено стъпало пък, влизаш в ордите на величествения пролетариат, което винаги означаваше едно - правиш се, че работиш, те се правят, че ти плащат, но поне редовно и без проблеми, разполагаш със събота и неделя и летни, дълги отпуски, почивна станция, в която кафето е десет стотинки, а пълнените чушки - осемдесет, базисна здравна помощ, партийна принадлежност, профсъюзни събрания, взаимоспомагателна каса и отбор невидими доносници, които да докладват, където трябва, като как се развиваш идеологически.   По време на моето съзряване живо се вълнувах като малко дете на всяко бурканче течен шоколад или Тоблерон, бонбонки М&М и дезодоранти Rexona, пазех единствените си дънки от Кореком като зениците на очите си, износвах западните дрешки на децата на мамините приятелки, омъжени за дипломати и осем години не се разделих с един шведски бански, който ми подариха. Беше от блестяща, сребриста материя и когато се намокреше, си сменяше цвета! Убедена съм, че в онова време на плажовете из целия социалистически лагер нямаше по-модерно и готино момиче от моя милост!", "date": "2017.09.10", "title": "Живот по време на социализъм"}
{"url": "http://www.classa.bg/%D1%81%D0%B2%D1%8F%D1%82/item/372561-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D0%B3%D0%BB%D0%B5%D0%B4%D0%BA%D0%B0-%D0%B7%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8%D1%82%D0%B5-%D0%BF%D0%BE-%D1%83%D1%80%D0%B0%D0%B3%D0%B0%D0%BD%D0%B8", "text": "За първи път в съвременната история три опасни урагана са подредени в Атлантическия океан по много опасен начин, смята Ерик Блейк, експерт в Националния център за урагани в САЩ. (NHC). Има достатъчно причини за страх в Карибите. NHC вече издаде предупреждения за тези три урагана: Ирма (сега се движи през кубински води), Хосе (източно от Малките Антили) и Катя (югозападно от Мексиканския залив). Докато Ирма, една от най-мощните тропически бури в записите на наблюдаващите, опустошително нахлува в Карибските острови, друг подобен метеорологичен феномен следва стъпките й - ураганът Хосе. В същото време в Мексиканския залив придобива сила Катя, която също е достигнала класификацията ураган. Това е първият път, когато три урагана в Атлантическия океан имат потенциала да вилнеят по едно и също време. Последният път, когато регионът беше свидетел на три едновременни урагана, беше през 2010 г., като Игор, Джулия и Карл се събраха в района едновременно. Но Джулия никога не е достигнал сушата, така че NHC не е издавал предупреждение по този повод.", "date": "2017.09.10", "title": "Невиждана гледка за експертите по урагани"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372557-%D0%BA%D0%BE%D0%BD%D1%82%D1%80%D0%B0%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%B2-%D1%81%D0%BF%D1%80%D0%B0%D0%B2%D0%BA%D0%B0-%D0%BE%D1%82-95-%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D1%84%D0%B8%D1%80%D0%BC%D0%B0-%D0%BD%D0%B0-%D0%BA%D0%B0%D0%BB%D0%B8%D0%BD-%D0%BC%D0%B8%D1%82%D1%80%D0%B5%D0%B2-%D0%B5-%D0%B7%D0%B0%D0%B2%D0%BB%D1%8F%D0%BA%D0%BB%D0%B0-%D1%81%D1%82%D0%BE%D1%82%D0%B8%D1%86%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D1%87%D1%80%D0%B5%D0%B7-%D0%B8%D0%B7%D0%BC%D0%B0%D0%BC%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Писмо на шефа на контраразузнаването Юлий Георгиев от 1995 година, както и справка на началника на сектор “Информация и анализ” към СКИАД на МВР, разкриват истинските мащаби на измамната международна организация През 90-те години на миналия век международната финансовата пирамида MCS е завлякла граждани на Германия със сума от над 50 милиона марки, разкрива справка на началника на сектор “Информация и анализ” към СКИАД на МВР. Справката е писана в края на 1995 година и е придружена от писмо на тогавашния шеф на контраразузнаването полковник Юлий Георгиев до парламентарния секретар на МВР полковник Стефанов. Нека припомним, че съпругът на Ирина Бокова Калин Митрев бе част от измамнна схема, като съдружник в пирамида чрез клона на MCS в България. Създадена в началото на 90-те години MCS е международна финансова пирамида с клонове в над 26 държави и “ужилила” стотици хиляди граждани със суми равностойни на стотици милиони евро. Калин Митрев е един от съдружниците в “МЦС – Инвестиционен фонд – АД”, което е едно от 8-те дъщерни дружества на “MCS – България” ООД, регистрирано у нас през 1992 година. “МЦС – Инвестиционен фонд – АД” пък е създадено 2 години по-късно през 1994 година и е регистрирано в Окръжния съд в Кърджали. Съдружници в него са Момяна Гунева, Калин Митрев и Фьодор Чихи. Гунева е изпълнителен директор, Фьодор Чихи е президент, а Калин Митрев е съсобственик с неограничена отговорност. Към 02.11.1995 година, когато е писано писмото на шефа на НСС Юлий Георгиев, Митрев все още е съдружник във фирмата. В този период “МЦС – Инвестиционен фонд – АД” е завлякла от български граждани суми на обща стойност от над 600 милиона тогавашни лева.  Въпреки този факт обаче, името на Митрев бързо е извадено от публичното внимание, а писмо на главния редактор на “Труд” Тошо Тошев до премиера Жан Виденов, така е не вижда бял свят. То бе публикувано за пръв път вчера от NBOX.BG. От справката на началника на сектор “Информация и анализ” към СКИАД на МВР става ясно още, че MCS е интернационален холдинг основан през 1987 година в Лугано, Швейцария. През 1995 година Интерпол запечатва офисите на пирамидата в Германия, а нейните създатели са пуснати на международно издирване. Вижте писмото на Юлий Георгиев до парламентарния секретар на МВР полковник Стефанов, справка на началника на сектор “Информация и анализ” към СКИАД на МВР, както и разпечатка от фирмения регистър разкриваща собствениците в българския клон.", "date": "2017.09.10", "title": "Контраразузнаването в справка от 95-та година: Фирма на Калин Митрев е завлякла стотици милиони чрез измами в Германия и България"}
{"url": "http://www.classa.bg/%D1%81%D0%B2%D1%8F%D1%82/item/372558-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B0%D1%89-%D1%89%D0%B5-%D0%BF%D0%BB%D0%B0%D1%82%D1%8F%D1%82-%D1%81%D0%BA%D1%8A%D0%BF%D0%BE-%D0%B7%D0%B0-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8%D1%82%D0%B5-%D0%BD%D0%B0-%D1%81%D0%B2%D0%BE%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%BE%D0%BE%D0%BD", "text": "Администрацията на САЩ \"ще трябва да плати скъпо за порицанието\", което посланикът й Ники Хейли произнесе в ООН в понеделник, се казва в изявление на севернокорейската правителствена агенция KCNA. На последното извънредно заседание на Съвета за сигурност на ООН, Ники Хейли заяви, че действията на лидера на Северна Корея Ким Чен-ун \"не може да се разглеждат като отбранителни и злоупотребата с ракети и ядрени заплахи показват, че той се моли за война.\" В същото време дипломатката заяви, че \"войната никога не е била нещо, което САЩ искат, но търпението на страната не е неограничено и Съединените щати. ще защитят както своите съюзници, така и територията си.\" В изявление севернокорейската агенция пише, \"Ники Хейли, политическа проститутка, инициира истеричен пристъп, вбесена от ядрените оръжия на Северна Корея, достигнали крайната си фаза.\" След тежката критика на американския представител, наричана също \"покварена жена и дипломат\", агенцията отбеляза, че \"американските ядрени заплахи и изнудване принудиха Северна Корея да получи достъп до ядрени оръжия, което е разумна възможност за защита на своите жизнени права и суверенитет \". \"Ники Хейли трябва да внимава с езика си\", завършва медията.", "date": "2017.09.10", "title": "Северна Корея: САЩ \"ще платят скъпо\" за коментарите на своя посланик в ООН"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372559-%D0%B7%D0%B0%D0%BA%D0%BE%D0%BD%D1%8A%D1%82-%E2%80%9E%D0%BC%D0%B0%D0%B3%D0%BD%D0%B8%D1%82%D1%81%D0%BA%D0%B8%E2%80%9D-%D1%89%D0%B5-%D1%81%D0%B2%D0%B0%D0%BB%D0%B8-%D1%86%D0%B0%D1%86%D0%B0%D1%80%D0%BE%D0%B2", "text": "Потърсихме вече помощ от бившия губернатор на САЩ Бил Ричардсън. Очакваме той да съдейства за образуване на второ производство, което ще е в полза на вложителите на КТБ. Те бяха атакувани от държавните органи с ревизии, проверки и какво ли не, което си е истинска репресия. Това заяви пред Фрог нюз юристът Даниел Божилов от НПО „Ние, гражданите”. Очакваме реакция от Сената на САЩ по закона „Магнитски”. А тя е да назначи комисия, която да проверява факти и обстоятелства и да  предложи решения. Едно от тях е да се откаже допуск на определени хора, за които има доказателства, че са корумпирани и че злоупотребяват с власт. Ще им бъдат блокирани авоарите. Изнесените факти от Сената ще доведат до сериозни санкции както в България, така и от Европа.  Нашите очаквания са да бъдат публично оповестени конкретните лица на корупцията. Ако се потвърдят фактите, за които ние имаме доказателства, главният прокурор ще бъде махнат от власт. Не може САЩ да обяви Цацаров за лице на корупцията и управляващите да го оставят и да уверяват: „Ние се борим с корупцията”. Цацаров трябва да бъде разследван, както и Пеевски. Няма как той сам да бори корупцията, като е част от нея. Не може сам себе си да разследва, каза още Даниел Божилов.", "date": "2017.09.10", "title": "Законът „Магнитски” ще свали Цацаров"}
{"url": "http://www.classa.bg/%D1%81%D0%B2%D1%8F%D1%82/item/372560-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BF%D1%80%D0%B5%D1%83%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D0%B4%D0%B8%D0%B0%D0%BB%D0%BE%D0%B3%D0%B0-%D1%81-%D0%BA%D0%B0%D1%82%D0%B0%D1%80", "text": "Саудитска Арабия прекрати в събота диалога с Катар, обвинявайки го в \"изкривяване на фактите\", веднага след съобщението за телефонно обаждане между лидерите на двете страни и евентуален пробив в спора от Персийския залив. Престолонаследник принц Салман бин Мохамед на Саудитска Арабия e говорил по телефона с Емир на Катар Шейх Тамим бин Хамад ал-Тани в петък обсъждайки спора, съобщиха държавните медии на двете страни. Но надеждите за пробив бяха разтърсени, когато се появиха други новини. Саудитска Арабия през юни поведе Обединените арабски емирства, Египет и Бахрейн в прекъсване на връзките с Катар, обвинявайки го във финансиране на ислямистки екстремистки групировки и в прекалена близост до Иран. Доха отрече обвиненията. Доналд Тръмп предложи да посредничи в кризата, заявявайки, че смята, че спорът може да бъде решен \"сравнително лесно\". Във Вашингтон Емир Шейх Сабах ал-Ахмад Ал-Сабах, ключова фигура, участваща в опитите за медиация, се срещна с г-н Тръмп и даде оптимистична оценка на неговите усилия досега. Но в изявление в ранния петък ръководеният от Саудитска Арабия блок не показа никакви признаци за отстъпление и оспори изявлението на емира на Кувейт, че Катар би желал да приеме 13-те искания. Изискванията включват затваряне на базираната в Доха радиостанция Al-Jazeera, затваряне на турска военна база в емирството и понижаване ранга на дипломатическите връзки с Катар с Иран. Катар има огромна американска въздушна база, в която се помещава в регионалното командване, което води операции срещу ислямска държава. Блокът също изрази \"съжаление\" за изказването на кувейтския владетел \"за успеха на медиацията при спиране на военната намеса\". Вместо това четирите арабски държави подчертаха, че \"военният вариант не е и няма да бъде разглеждан\" при никакви обстоятелства. Кувейт се очертава като ключов посредник в условията на кризата, а Съединените щати дават смесени сигнали за своята политика. Риад и Доха са ключови съюзници на Съединените щати. Шейх Тамим ще се срещне с германския канцлер Ангела Меркел за разговори на 15 септември, което ще бъде първото му пътуване до западната столица от началото на кризата.", "date": "2017.09.10", "title": "Саудитска Арабия преустановява диалога с Катар"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372562-%D0%B4%D0%B2%D0%B0-%D1%84%D0%B0%D0%BA%D1%82%D0%B0-%D0%B7%D0%B0-9-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Девети септември 1944 г. отбелязва едновременно два факта:   - Краят на антидемократичното, античовешко, профашистко и пронацистко управление на цар Борис III (и наследника му), както и на техните правителства, довели страната до национална катастрофа, пълна икономическа, социална и културна разруха и…   - Началото на марионетното, античовешко, антидемократично и просъветско управление на ОФ, впоследствие - БКП и БЗНС, довело страната до национална катастрофа и пълна икономическа, социална и културна разруха.   Днес ще се публикуват статии, в които ще се отбелязва само единият от тези два факта - според това кой е авторът.   Няма нужда да съм Ванга, за да направя едно лесно и вярно предсказание: докато не признаем като хора, общество, нация и държава, че тази дата не е еднозначна, няма да се оправим.   Няма да се оправим - не и докато феновете на цар Борис III отказват да признаят вината му за приемането на античовешките закони, убийствата, депортацията на нашите сънародници от Тракия и Македония, вкарването на страната в нацистката коалиция, обявяването - без никакъв натиск! - на война срещу САЩ и Великобритания и др.п.   Няма да се оправим - не и докато носталгиците по социализъма отказват да разберат, че тежкото икономическо състояние на страната след началото на промените се корени не в демокрацията, а в наследената неработеща болшевишка икономика, ниската култура на дребния еснафин, в наличието на връзки, дефицит и опашки.   Няма да се оправим, докато и едните, и другите отказват да признаят факта, че убийствата на българи са извършвани от други българи, а не от германци или руснаци.   Няма да се оправим, докато и едните, и другите търсят начини да оправдаят случилото се (”Такова беше времето”, “А ако не беше станал съюзник на Хитлер, щеше да е по-лошо” и др.п.), вместо да погледнат виновно надолу и да кажат, че не са се замислили, че истината е жестока.", "date": "2017.09.10", "title": "Два факта за 9 септември"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372553-%D0%B2%D0%BB%D0%BE%D0%B3%D1%8A%D1%80%D0%B8-%D0%BB%D1%83%D0%B4%D0%BD%D0%B0%D1%85%D0%B0-%D0%BF%D0%BE-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D1%81%D0%BD%D0%B8%D0%BC%D0%BA%D0%B0", "text": "Португалецът Дро, който е роден и живее в САЩ, както и филипинецът Сам са сред най-големите фенове на родната изпълнителка Гери-Никол. Сам и Дро са сред най-големите Интернет сензации в You Tube. Двамата са изключително колоритни и хобито им е да реагират на песни от цял свят като заснемат видео на това как ги слушат за първи път. Дро е фен на българската музика и всяка седмица прослушва поне една нова песен.      Влогър е от две години, но има но има толкова много фенове, че се опитва да научи български език. Най-голямата му любимка от родните изпълнители е Гери-Никол. Още първата нейна песен, която чул го накарала да се влюби в изпълнителката. По време на клиповете не спира да да се усмихва, да пищи, да танцува като Гери-Никол, независимо, че няма представа за какво се пее в песните. По професия Дро е танцьор, винаги е с перфектна прическа, боядисана в луд цвят и много грим. Гери-Никол разтапя сърцето и на филипинеца Сам. Каналът му Sammyreakts има над 200 000 фенове, като освен реакции на музикални клипове често показва как се гримира и си прави прическата. Сами се приема по-скоро като „тя\". Единствената българска музика, която слуша са песните на Гери-Никол.", "date": "2017.09.10", "title": "Влогъри луднаха по Гери-Никол (СНИМКА)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372554-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B2%D0%B8%D0%BB%D0%B0,-%D1%87%D0%B8%D0%B8%D1%82%D0%BE-%D1%81%D1%82%D0%B5%D0%BD%D0%B8-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D1%81%D0%BD%D0%B8%D0%BC%D0%BA%D0%B8", "text": "Архитектурно студио Bergmeisterwolf осъвремени вила от 17 в. в Италия, като я снабди с вертикални падащи прозорци, които изчезват незабележимо в земята, пише profit.bg. С помощта на такъв тип прозорци, които потъват и изчезват пред очите ни, интериорът става по-отворен към външното пространство. В случая – към двора. Това е едно буквално непрекъснато пространство. Предлагаме ви да разгледате практичността на изчезващите стъклени стени.                  ", "date": "2017.09.10", "title": "единствената вила, чиито стени изчезват (СНИМКИ)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372555-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-10-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Ден на повишена творческа активност, която може значително да повлияе на професията, кариерата, взаимоотношенията с приятелите ви. Използвайте вашите таланти и способности за всяка работа и ще получите перфектен резултат. Има възможност да създадете нещо изключително. Възможно е, лично щастие, не пропускайте шанса си. Неоправдана финансова загуба, може да повлияе на семейните ви отношения. Ако това се случи, оценете своите силни страни и възможности за справяне със ситуацията. Не се бавете, действайте решително. В следобедните часове е възможно нервно разстройство, безсъние. Положително ще подействат водните процедури и вечерни разходки. Спокоен ден. Планираните дейности по време на работа ще доведат до по-малки, но обещаващи промени. Тази ситуация трябва да се използва, за спокойно завършване на работата. Трябва да имате разумен подход към всеки проблем, мислете за всяка стъпка. Този ден е свързан с проблеми в личния живот. Днес също така е възможно влошаване на отношенията ви с другите. Най-вероятно, просто всичко ще се дължи на неразбирателство. Въпреки добрите ви намерения, с прямотата и нежеланието си да влизате в положението на другия, могат да възникнат сериозни сътресения в комуникациите. Препоръчително е да не показвате прекомерна амбиция в разобличаването на другите. Повишеното ви чувство за справедливост, няма да ви позволи да наблюдавате тихо негативните процеси във вашата среда. Успокойте своя плам. Вие не може да отървете света от злото. Вашата сдържаност и такт в последствие ще бъдат оценени. Щастлив ден за изпълнението на плановете ви, успешно завършване на започнатите дела. Много е вероятно, идеите, които сте имали в последно време, да донесат бързи и значителни резултати. Вашата енергия и фокус на действие ще допринесат за успеха. Подобряване на качеството на социалния ви статус, ще засили доверието на работното място и в семейството. Бъдете внимателни в този период и пазете нервната си система. Опитайте се днес да се въздържате от всичко, което може да навреди на тялото ви, особено по отношение на алкохолни напитки, цигари, нервно и физическо натоварване, нежелани сексуални контакти. Края на работната седмица може да ви направи щастливи. Вашата ангажираност и творчески подход към всяка работа ще донесе осезаеми резултати. Добри отношения с членовете на семейството. Децата също ще изискват от вас днес внимание.   С вроденото ви чувство за справедливост, всяко нарушение ще разглеждате като сигнал на протест. Ако не успеете да покажете предпазливост с такт и дипломация, може по невнимание да отчуждите хората. Липсата на гъвкавост в работата ви, може да провокира разочарование, което да помните дълго. Днес се препоръчва да вземете окончателно решение по най-важните въпроси. Може да смените работата си, местоположението, да промените начина си на живот. Препоръчително е да скъсате с всички ненужни контакти. Опитайте да се обграждате само с надеждни хора. Мотото на деня ще бъде любов, мир и хармония. Взаимоотношенията с други ще са стабилни, въпреки че понякога ще чувствате на отрицателното въздействие на последните дни. Денят е добър за посещение на театър, концерти, музеи. Вечерта, ще завършите в приятната компания на любим човек . Днес, трябва да бъдете внимателни, тъй като са възможни конфликти с някой от семейството. На този ден, не планирайте срещи с приятели, и не спорете с никого. През втората половина на деня бъдете у дома със семейството, децата. Подгответе вечеря и организирайте малък празник. В резултат на това в края на деня ще се чувствате невероятно.", "date": "2017.09.10", "title": "Дневен хороскоп-10 септември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372556-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82-%D0%B4%D0%BE%D0%BA%D0%BB%D0%B0%D0%B4%D0%B2%D0%B0-%D1%83%D1%81%D0%BF%D0%B5%D1%88%D0%B5%D0%BD-%D0%B3%D0%B5%D0%BD%D0%BE%D1%86%D0%B8%D0%B4", "text": "Тези дни Министерски съвет е гласувал и внесъл в Народното събрание за приемане Доклад за състоянието на националната сигурност на Р България за 2016 г.  Той не е много голям, само 118 страници PDF формат, и всеки желаещ може да се запознае с него от следния адрес: Цялото четиво е безгранична гавра на организираната престъпност владееща територията над матряла, който я населява и бавно, но сигурно я напуска, по един или друг начин.  Тук обаче ще се спра единствено и само на раздел Енергийна сигурност. В сектор енерГЕПИка НЯ-МА престъпления, НЯ-МА виновници, НЯ-МА мерки за предотвратяване на бъдещи такива.  Вместо това на преден план (в червената рамка на снимката) е изведена необходимостта да се продължи едно от най-големите престъпления, представяно като “спасение”.   За другото планирано гигантско престъпление – проекта АЕЦ “Белене” се отбелязва, че сме платили едни пари, но това едва ли не си е в реда на нещата.  Виновни и наказани НЯ-МА.  Пропуснато е да се добави, че през настоящия мандат на кабинета Мутра3 се планира този грабеж да се доразвие, но за това се грижи министър енерГЕПИка в медийните си изяви, като “ “. НАЙ-ГОЛЯМ ПРОБЛЕМ в сектора организираната престъпност, разбирай – политико-енерГЕПИйната мафия, вижда ТАРИФНИЯ ДЕФИЦИТ, както съчинителите на писанието няколко пъти натъртват.  Сещате ли се, какво е това?  Това означава, че до сега много нежно са ни бъркали по джобовете.  Очаква се в близките години силата на натиска върху джобовете ни да нарасне в пъти, докато се продънят. НЕ спирането на кражбите за милиарди и справедливо наказание на виновниците, а нашите джобове им е трън в очите на организираната престъпност. Именно, защото ви показвам и разказвам истинските престъпления в енерГЕПИката преди по-малко от седмица “ “. А нищожеството, което беше задействано да ми отправи заплахата се бие в гърдите, че бил “експерт”, но той също рИве, че малко ни се бърка по джобовете, а тайно блажи от многомилиардните кражби, с кукловодите си.  ", "date": "2017.09.10", "title": "Организираната престъпност докладва успешен геноцид"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372552-%D1%81%D1%8A%D0%B2%D0%B5%D1%82-%D0%B7%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B8%D1%8F-%D0%B7%D0%B0%D0%B4%D0%BD%D0%B8%D0%BA-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B4%D0%B0-%D0%B3%D0%BE-%D0%BF%D0%BE%D1%81%D1%82%D0%B8%D0%B3%D0%BD%D0%B5%D1%82%D0%B5-%D1%81%D0%BD%D0%B8%D0%BC%D0%BA%D0%B8", "text": "Полската моделка Марта Милцарска разказва в своя Инстаграм как да се преобрази непривлекателния задник в магнит за мъжете, пише Леайф.ру. Тя разказва, че благодарение на нейна собствена методика й се отдало да свали повече от 15 килограма, и то не от цялото тяло, а предимно ги е свалила за сметка на задните части. На първо място има добра и лоша новина. Добрата е, че не са нужни каквито и да е диети, а лошата - че не трябва да се жалите във фитнес залите. В момента Марта приема 2200 килокалории дневно, а преди са били не повече от 1800, въпреки това изглежда в пъти по-добре.                  По думите и в момента задникът й тежи 15 килограма целият, без никакви импланти. Занимава се с фитнес 6 дни в седмицата. Процесът на трансформация на тялото й е отнел половин година. В миналото Марта и имала проблем с приемането на храна, а сега разказва, че се храни добре и така набира мускулна маса.", "date": "2017.09.10", "title": "Съвет за перфектния задник. Вижте как да го постигнете... (СНИМКИ)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372545-%D0%BA%D0%B0%D0%BA%D0%B2%D0%BE-%D0%B2%D1%81%D1%8A%D1%89%D0%BD%D0%BE%D1%81%D1%82-%D0%B5-09-09-1944", "text": "Малък курс по елементарна историческа грамотност Кресльовците от грантомотивирания психо-десен сектор с десетилетия ви надуват ушите, че 09.09.1944 бил комунистически преврат, в резултат на което България потънала в мрак, кръв, страдание, падение, изобщо, става на Мордор. Ако не започваш изреченията си за тази епоха с израза “когато страдахме през социализма“, значи, си гадина! Не може да не си страдал! Всеизвестно е, че комунистите са виновни за всичко, просто защото основно занятие и хоби на гадните комундета е да причиняват огромни страдания, да леят реки от кръв, и изобщо – да връщат историята на човечеството назад, до пълното заличаване на човешкия род. Ако има нещо Зло на света, това са комунистите. Ако има някакво Абсолютно Зло, това е Русия, Москва, Сталин, руските комунисти. Ползвайки тази координатна система за добро и зло, си длъжен да ходиш със стъклен поглед и на всеки 10 крачки да повтаряш като мантри “Комунистите са виновни за всичко!“ Дали това е така, обаче? Да започнем с днешната дата: 09.09.1944. Кой направи преврата? Какво беше този преврат? Не беше ли контрапреврат на преврата от 09.06.1923? “Деветосептемврийският преврат е насилствена промяна в държавната власт в България, извършена през нощта на 8 срещу 9 септември 1944 г., като е свалено правителството на Константин Муравиев и на власт идва правителство на Отечествения фронт, начело с Кимон Георгиев.” Отваряме, и гледаме: кой е Кимон Георгиев. Комунист ли е? Ами не е. Какъв е тогава? Ами ето какъв: Оказва се, че Кимон Георгиев е съавтор на 3 успешни преврата: Какъв е по политически и идеологически убеждения Кимон Георгиев? Коя партия, образно казано, прави преврата на 09.09.1944? 09.06.1923: Деветоюнски преврат Деветнадесетомайски преврат 1934: 09.09.1944 – този, който едни празнуват, други скърбят, а трети не знаят – какво да правят на днешна дата. Ами пак там става ясно, че Кимон Георгиев принадлежи не към БКП, и даже не към социалисти, а към политическия кръг “Звено”. “Политически кръг „Звено“ е крайнодясна обществено-политическа организация, съществувала в България от 1927 до 1949 г. В идеологическо отношение тя е силно повлияна от фашизма и се противопоставя открито на основни елементи на либералната демокрация, като многопартийната система и свободата на печата. От фашизма я отличава преди всичко отсъствието на стремеж към създаване на еднопартиен режим с харизматичен лидер.” Излиза, че “Звено” не са БКП (повтарям за недоразбралите), и Кимон Георгиев НЕ Е комунист (пак за същите). Да продължим. Кой взема властта на 09.09.1944? Правителство на Кимон Георгиев 1944-1946, и отново през 1946: Правителство на Кимон Георгиев (1946) Отговор: Взема я т.н. “правителство на Отечествения фронт“. Тоест, пак не са нито комунистите, нито партията им: БКП. Кой оглавява правителството след 09.09.1944? Комунистите? Отговор: отново Кимон Георгиев, и то – два пъти: Правителство на Кимон Георгиев 1944-1946, и отново през 1946: Правителство на Кимон Георгиев (1946) Понеже стана дума за Отечествения фронт, да видим и за тях. Оказва се, че това отново не са нито комунистите, нито БКП. ОФ е КОАЛИЦИЯ! Да видим състава му за периода 1942-1944 (преди преврата): Към организацията се присъединяват Политическият кръг „Звено“, БЗНС Пладне, някои дейци на Българската работническа социалдемократическа партия (обединена) и отделни необвързани общественици, като Петко Стоянов и Димо Казасов.” “В България създаването на Отечествения фронт е възложено на група в БРП (к), начело с Цола Драгойчева и Кирил Драмалиев, като активна роля играят и Рачо Ангелов, Иван Пашов, Минчо Нейчев, Върбан Ангелов. Осъществени са контакти с лидери на бившите политически партии, но повечето от тях отхвърлят както програмата от 17 юли, така и възможността за сътрудничество с комунистите. Значи: БРП (к) Политическият кръг „Звено“, БЗНС Пладне, някои дейци на Българската работническа социалдемократическа партия (обединена) отделни необвързани общественици Сега, внимание… “Първоначално дейността на Отечествения фронт се състои главно в поддържането на контакти между дейците на отделните организации и издаване на общи документи, като са изградени десетки комитети в цялата страна. На 10 август 1943 година е създаден Национален комитет на ОФ, включващ Кирил Драмалиев, Никола Петков, Кимон Георгиев, Григор Чешмеджиев и Димо Казасов” Значи, пак Кимон Георгиев, и пак Звено! Може би за кратко? Нищо подобно: частта 1944-1989 за ОФ завършва по следния начин: През следващите десетилетия след 1948 г. Отечественият фронт се трансформира в масова обществено-политическа организация и продължава да съществува като коалиция, доминирана от БКП, в която участва и БЗНС (казионен). БРСДП (о), Политическият кръг „Звено“ и останалите политически партии преустановяват дейността си БКП “доминира”, но влизат БЗНС, БРСДП, Политическият кръг “Звено”. Кога тогава БКП започва да доминира, съгласно историческите документи? Отговор: След приемането на новата Конституция на България (наречена Димитровска) през 1947 (когато комунистите реално вземат властта) 1947 и 09.09.1944 едно и също ли са? Отговор: Очевидно не са – става дума за 3 години разлика. За 3 изключително бурни години откъм обществено-политчически живот. Тогава, защо днешните грантомотивирани кресльовци от психо-десния сектор постоянно, години наред повтарят нещо, което очевидно е лъжа? Отговор: Защото иначе не могат. Проверете сами-натиснете по връзките, четете, и мислете. Защо изобщо лъжците лъжат нормалните хора? Отговор: За да ги измамят, да ги ограбят, да ги прецакат, а понякога – и нещо по-лошо. Разбрате ли сега, като пуснете зомбивизора на СМРАД, какво ви казват? Лъжат ви! Дори и за такива лесно проверими и доказуеми неща. ", "date": "2017.09.10", "title": "Какво всъщност е 09.09.1944?"}
{"url": "http://www.classa.bg/%D1%81%D0%B2%D1%8F%D1%82/item/372546-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%B7%D0%BD%D0%B0%D1%8F%D1%82,-%D1%87%D0%B5-%D0%B8%D1%81%D0%BB%D1%8F%D0%BC%D1%8A%D1%82-%D1%89%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%B5%D0%B2%D1%80%D0%BE%D0%BF%D0%B0", "text": "    Терористичното нападение в Барселона бе последвано от същите реакции, както всички големи тетористични атаки в Европа: сълзи, молитви, цветя, свещи, плюшени мечета и демонстрации под мотото „Ислямът означава Европа.“ Когато хората се събраха, за да поискат по-твърди мерки срещу растящото влияние на Исляма върху целия континент, те видяха срещу себе си едно „антифашистко“ събрание.   Мюсюлманите организираха демонстрация за защита на Исляма; те твърдяха, че живеещите в Испания мюсюлмани са „главната жертва“ на тероризма. Президентът на исканския съюз на ислямските религиозни общности, Мурсиан Мюнир Бенджелон  , говори за „заговор срещу Исляма“ и заяви, че терористите са оръжието на омразата срещу Исляма.   Кметицата на Барселона Ада Колау се разплака пред камерите и каза, че нейният град ще остане „отворен град“ за всички мигранти. Губернаторът на Каталуния Карлес Пучдемон употреби почти същите думи. Консернативният премиер на Испания Мариано Рахой бе единственият, който дръзна да назове терористичния Джихад с неговото име. Почти всички европейски журналисти коментираха, че думите на Рахой били прекалено твърди.   Европейските мейнстрийм издания, които отново отразиха ужаса, потърсиха обяснение за това, което почти винаги определят като „необяснимо“.   Водещият испански всекидневник   написа в уводна статия, че „радикализацията“ е горчивият плод на „изключването“ на определени общности и допълни, че отговорът бил „повече социална справедливост“.   във Франция допусна, че терористите искат да предизвикат омраза и подчерта, че европейците трябва да избягват „предразсъдъците“.    във Великобритания обяви, че „убийците на Запада нападат Запада, защото Западът е Западът, а не заради това, което той прави“ – въпреки това изданието говори за „убийци“, а не за „терористи“ или „ислямисти“.   Специалистите по антитероризъм, които бяха интервюирани от телевизионните медии, заявиха, че атаките, които се извършват на целия континент във все по-бърза последователност, стават и все по-смъртоносни.   Специалистите допълниха, че европейците само трябва да се научат да живеят със заплахата от масова сеч.     Понякога дори избягват изобщо да говорят за „тероризъм“. След нападението в Барселона немската канцлерка Ангела Меркел с лаконичен упрек спомена за „отвратителното“ събитие. Тя изрази „солидарност“ с испанския народ и продължи нататък. Френският президент Еманюел Макрон пусна в Туитър съболезнования и говори за „трагично нападение“.   В цяла Европа изразите на гняв бяха изтикани на заден план. Призиви за мобилизация или за сериозна промяна на имиграционната политика идват само от политици, които пренебрежително биват заклеймени като „популисти“.    В Западна Европа се пишат широко разпространявани книги за Исляма от хора, които са близки до Мюсюлмански братя, като например Тарик Рамадан. Има и книги, които са „политически некоректни“, но се продават под тезгяха като контрабандна стока.   Дузини имами, като Абделбаки ес Сати, предполагаемият организатор на атаката в Барселона, продължава ненаказано да проповядва. Ако бъдат арестувани, те бързо ще бъдат пуснати.    Но европейците виждат опасностите. Виждат, че животът им е твърде далеч от нормалността. Виждат полицаи и военни по улиците, изключителни мерки за сигурност, строг контрол на входовете на театри и магазини. Те навсякъде виждат несигурност. Те трябва да игнорират изворът на заплахите, но те познават извора.    Допитвания показват, че европейците са песимисти и вярват, че ги очаква тъмно бъдеще.   Промяната в техния живот стана толкова бързо, за по-малко от половин век. Преди в Западна Европа имаше само няколко хиляди мюсюлмани, повечето работници-имигранти от някогашните европейски колонии. Те трябваше да са в Европа  , съответно никой не ги помоли да се интегрират.   Скоро те вече наброяваха стотици хиляди, после – милион. Тяхното пребиваване стана постоянно. Много от тях получиха гражданство. Да бъдат помолени да се интегрират, стана немислимо: повечето се възприемаха на първо място като мюсюлмани.    Те се подхлъзнаха в твърдението, че всички култури били равни. Изглеждат като хора, които са се предали.  – не, че мюсюлманите в действителност са превзели и окупирали християнската Византийска империя, Северна Африка и Близкия Изток, големи части от Източна Европа, Гърция, Северен Кипър и Испания.    Социалните държави, които бяха изградени във времето след войната, започнаха да създават един ниска социална прослойка от хора в постоянна зависимост, точно когато броят на мюсюлманите в Европа се удвояваше.   Социалните квартали изведнъж станаха мюсюлмански квартали. Покачването на безработицата, от която бяха засегнати предимно ниско квалифицираните кадри, превърна мюсюлманските квартали в квартали на масовата безработица.     Престъпността пусна корени. Мюсюлманските квартали станаха квартали с висока степен на криминалност.   Те казваха, че мюсюлманите трябва да си припомнят кои са; че ислямът трябвало да си отмъсти. Те обясняваха на младите мюсюлмански криминални затворници, че насилието може да се употреби за благородна цел: джихад.   Полицията имаше указания да не се намесва със сила, за да не засили напрежението. Райони с висока криминална престъпност се превърнаха в No-go-Zonen (непристъпни зони). Развъдник за ислямски терористи.     Случиха се безредици; лидерите направиха още отстъпки. Те приеха закони, които ограничават свободата на изразяване.    Те са заложници на ситуация, която създадоха сами и която не могат повече да контролира. Те изглеждат безпомощни.   Те не могат да обвинят Исляма: законите, които сами приеха, го забраняват. В повечето европейски страни самото поставяне под въпрос на Исляма се заклеймява като „ислямофобия”. Стига се до налагане на високи глоби, ако не до съдебен процес и лишаване от свобода (както при Ларс Хедегард, Елизабет Сабадитиш-Волф, Герт Вилдерс, Жорж Бенсусан.) Те не можеха да възстановяват реда и законността в непристъпните зони (No-go-Zonen): това би изисквало намесата на армията и прилагане на военно законодателство. Не можеха да приемат предлаганите решения от тези партии, които бяха натикали в ъгъла на опозиционния политически живот.   Те не могат дори да затворят границите, които събориха през 1995 г. с Шенген. Едно повторно въвеждане на граничния контрол би струвало време и пари.    Те знаят, че между мигрантите се крият терористи, но продължават да не ги проверяват. Вместо това прибягват до оправдания и лъжи.    Европейските държавни и правителствени ръководители се опитват да дефинират „радикализирането” като „симптом на психическо заболяване; те обмислят да се обърнат към психиатри, които да сложат ред в хаоса.   Както Ада Колау и Карлес Пучдемон в Барселона: те казват, че имат високи принципи и че Барселона ще остане „отворена”.   Тя упреква страните от Средна Европа, които отказват да възприемат нейната политика.    Те казват, че Европа трябва да се научи да живее с тероризма, че няма нищо, което някой може да направи срещу това.  Но има много неща, които те могат да направят. Те просто не искат – би могло да им струва мюсюлманските гласове.    Погледнете само какво правят със статуите в САЩ облечените в черно привърженици на „Антифа“ – антифашистко движение, чиито акции са тотални фашистки.  Уинстън Чърчил казал навремето на Невил Чембърлейн: „Имахте избора между войната и позора. Вие избрахте позора. Тогава ще имате война.” Същото важи и днес.    Други места може би нямат да имат този късмет.    Никой не изглежда решен да я спре. Биха могли все още да го направят избирателите: но трябва да го направят сега, бързо, преди да е станало прекалено късно.  ", "date": "2017.09.10", "title": "Европейските лидери знаят, че Ислямът ще управлява Европа"}
{"url": "http://www.classa.bg/%D1%81%D0%B2%D1%8F%D1%82/item/372547-%D0%BA%D0%B0%D1%82%D0%B0%D1%80-%D0%B8-%E2%80%9D%D0%B3%D0%BB%D0%B5%D0%BD%D0%BA%D0%BE%D1%80%E2%80%9D-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B0%D0%BA%D1%86%D0%B8%D0%B8%D1%82%D0%B5-%D1%81%D0%B8-%D0%BE%D1%82-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%E2%80%9D%D1%80%D0%BE%D1%81%D0%BD%D0%B5%D1%84%D1%82%E2%80%9D", "text": "Най-голямата приватизационна сделка на Русия от промените досега- продажбата на държавен дял от 19% в ”Роснефт”-продължава да става все по-съмнителна. Посочените като “стратегически инвеститори” Катар и “Гленкор”, които купиха тези акции, са започнали да ги продават, съобщи “Ведомости”, като се позова на информация от шефа на руската компания и близък до Владимир Путин Игор Сечин. Оказва се, че голяма част от пакета акции- 14.16% от “Роснефт” е бил продаден на китайския холдинг “Хуансин” от Катарският суверенен фонд QIA и швейцарската компания “Гленкор”, съобщи “Уолтстрийт джърнъл”. Купувачът от Китай е частна компания, която има активи в петролния и финансовия бизнес. Според съобщение на “Гленкор” сделката е сключена на цена с 16% по-висока от среднопазарните стойности на акциите на “Роснефт”, което прави 8.9 милиарда долара. Друг източник от финансовите пазари обаче смята ,че цената е доста по-ниска-около 7.5 милиарда долара. В Катар и в “Гленкор” остават още около 5% от акциите на руската компания. Според руски експерти, продажбата е станала заради наложените от САЩ нови санкции срещу руския енергиен сектор. Други обаче смятат, че това е предварително уточнен сценарий, според който след няколко продажби на отделни компании, накрая собственик на тези акции ще се окаже мениджмънта на “Роснефт”, начело със Сечин. Още при извършването на приватизационата сделка експерти предупредиха, че тя е много непрозрачна и затова минава през офшорни компании, чиито собственици и досега не са известни. Финансовото положение на “Роснефт” в момента не е никак добро, след като компанията сключи дългосрочни договори с Китай за доставка на петрол срещу инвестиции, но на цени, доста под средните за пазара. Така руснаците залагат петрол, който още не са добили, а получават цена с 4-6 долара на барел под средните котировки.", "date": "2017.09.10", "title": "Катар и ”Гленкор” продават акциите си от приватизацията на ”Роснефт”"}
{"url": "http://www.classa.bg/%D1%81%D0%B2%D1%8F%D1%82/item/372548-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%82%D0%BA%D1%80%D0%B8-%D1%81%D0%BF%D0%B8%D1%81%D1%8A%D0%BA-%D1%81-5-%D1%85%D0%B8%D0%BB-%D0%BC%D0%B8%D1%88%D0%B5%D0%BD%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5", "text": "Германските власти откриха списъци с над 5000 имена на възможни мишени, включително повече от 100 политици, при акции в домовете и работните места на двама заподозрени за тероризъм в провинция Мекленбург-Долна Померания, предаде в. “Велт“.   Според източници по сигурността се предполага, че единият от заподозрените, който е бивш полицай, е използвал служебния си компютър, за да търси адресите на политически противници.   Политиците в списъка са били от различни партии, включително Християндемократическия съюз на германския канцлер Ангела Меркел.   На 28 август органите на реда са обискирали домовете и работните места на полицая, който е временно освободен от длъжност, и на още един човек, заподозрени, че са планирали да залавят и убиват политици заради възгледите им за имиграцията.   Според прокуратурата заподозрените, които са се страхували, че германската бежанска политика може да доведе до обедняване на страната, са започнали да се запасяват с храна и боеприпаси и да планират нападения.", "date": "2017.09.10", "title": "Германия откри списък с 5 хил. мишени на терористите"}
{"url": "http://www.classa.bg/%D1%81%D0%B2%D1%8F%D1%82/item/372549-%D0%B3%D0%BB%D0%BE%D0%B1%D0%B0%D0%BB%D0%BD%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA-%D0%B2-%D1%81%D1%8F%D0%BD%D0%BA%D0%B0%D1%82%D0%B0-%D0%BD%D0%B0-%D0%BC%D0%B2%D1%84", "text": "Преди повече от седемдесет години са създадени две международни финансови институции – Международният валутен фонд (МВФ) и Световната банка (СБ).       Удивително, но по отношение на Световната банка такива страсти не се разгарят. Сякаш за забравили за нея; в тази международна финансова институция не се планират никакви реформи.     С какво Световната банка се различава от Международния валутен фонд? Дали тишината (относителна, разбира се) около Световната банка е признак, че с нея всичко се развива благополучно? Или може би нещата са доста по-прости: скандалите около МВФ отвличат вниманието от Световната банка и благодарение на това тя се чувства комфортно, скрита под дебелата му сянка?   Решението за създаване на Световната банка (The World Bank) е взето на Бретънудска конференция през лятото на 1944 година. Пълното й официално название, прието тогава, е Международна банка за възстановяване и развитие (МБВР). Делегати от 45 страни, в това число от Съветския съюз, обсъждат въпросите за възстановяването на икономиките и устройството на световното стопанство след войната. Единодушно стигат до извода, че за такова възстановяване е необходима специална международна финансова институция, каквато става Световната банка.   Кредитните си операции тя започва да осъществява само три години след конференцията.   .  .   Впрочем поставянето на политически условия е постоянна характеристика в дейността на Световната банка.   През първото следвоенно десетилетие нейни клиенти са най-вече европейски страни, а проектите на СБ са важно допълнение към плана „Маршал“. През втората половина на 50-те години на миналия век Световната банка разширява дейността си, насочвайки своето внимание към развиващите се страни.     Това красноречиво е описано в известната книга на Джон Пъркинс „Изповедта на един икономически килър“.   70-те години на миналия век са тежки както за МВФ, така и за СБ. Причината е, че и двете институции са рожби на бретънудската валутно-финансова система. По онова време се извършва сложен преход към новата система, получила наименованието „ямайска“ (решението за  преминаването към нея е прието на конференция в Ямайка през 1976 година).   .    На Световната банка й е доста по-лесно да докаже, че светът се нуждае от нея, тъй като отпуска кредити за осъществяването на проекти в различни сектори на икономиката, а също така в социалната сфера. Ако до 70-те години двете институции са равнопоставени, то по-късно Световната банка попада под сянката на МВФ.     Ако през 40-те години понятията „Световна банка“ и „Международна банка за възстановяване и развитие“ (МБВР) съвпадат, то по-късно под шапката на Световната банка вече се намират група учреждения, които са се появили през различните години: Международната асоциация за развитие, Международната финансова корпорация, Многостранната агенция за гарантиране на инвестициите, Международният център за уреждане на инвестиционните спорове. Всички те образуват Групата на Световната банка, чието ядро си остава МБВР. По данни на СБ, за цялото време на съществуване на групата, на Международната банка за възстановяване и развитие се падат почти три четвърти от раздадените кредити (по-нататък ще използвам термина Световна банка, имайки предвид МБВР).   Финансовите механизми на МВФ и Световната банка съществено се различават. В началото на своето съществуване и МВФ, и СБ осъществяват своите активни операции (кредитирането) за сметка на вноските на страните-членки на тези организации. Капиталът, формиран за сметка на вноските, както и преди, за Фонда си остава основен източник на  финансиране на кредитните операции. Световната банка постепенно започва да се превръща в посредник, работещ на финансовите пазари, така че вноските в уставния й капитал от страните, членуващи в нея, престават да бъдат достатъчни още през 50-те години на миналия век.   Когато СБ започва своята дейност, уставният й капитал, формиран за сметка на акциите, закупени от страните членки, възлиза всичко на всичко на 10 млрд. долара. Наистина, от самото начало са въведени понятията „внесен капитал“ и „невнесен капитал“. Уставният капитал само частично се формира с помощта на „живи“ пари; основната му част („невнесеният капитал“) е на страните членки, които в случай на възникване на ресурсов дефицит имат задължението да преизчислят необходимите парични средства.   С нарастването на мащабите на кредитните операции Световната банка е принудена да помисли за укрепване на своята ресурсна база. Уставният и записният й капитал биват няколко пъти преразгледани (в посока на увеличаване). При това, както и преди, се допуска само частично изплащане на частта на записния капитал, останалото – „невнесеният капитал“ – е във вид на задължения на страните членки.     Ето как изглежда ресурсната база на СБ в средата на миналата година (в милиарди долари): обявеният записен капитал (Subscribed Capital) – 263,3; внесената част (Paid-in Capital) – 15,8; невнесената част, или капиталът до поискване (Callable Capital), – 247,5.     Реалният собствен капитал, с който СБ разполага през 2016 година, възлиза на 37 млрд. долара; това е внесената част на записния капитал плюс капитализираната печалба на банката. А заемите, получени за сметка на пуснатите на финансовите пазари ценни книжа, съставляват основната част на ресурсната база на Световната банка. В средата на миналата година сумата възлиза на 182 млрд. долара (действащи непогасени заеми).     Световната банка успява да получи на пазара 11,5 долара заемни средства срещу 1 долар „живи“ пари от вноски. Много търговски структури биха завидели на такъв показател, но търговските структури нямат ресурса, с който разполага Световната банка – гаранциите на суверенните държави чрез невнесената част от записния капитал; в случай на необходимост страните членки имат задължението да направят допълнителни вноски.   За справка ще съобщя какви са частите на основните акционери в уставния (и записния) капитал на СБ: США – 17,58%; Япония – 7,58%; Китай – 4,88%; Германия – 4,42%; Франция – 4,14%; Великобритания – 4,14%.       Според данните на СБ в средата на миналата година в активите й са били привлечени инвестиции на стойност 55 млрд. долара. За това, че кредитно-инвестиционната дейност на Световната банка нанася несравнимо повече вреди, отколкото ползи на страните, където се реализират нейни проекти, е писано немалко.   .    Критики по адрес на Световната банка звучат и от страна на академичните кръгове. Например от коментарите на лауреата на Нобелова награда по икономика Джоузеф Стиглиц, който счита политиката към развиващите се страни, разработена от МВФ, Световната банка и икономистите в американското правителство, за погрешна. Според него, ако Съединените щати бяха следвали тази политика, икономическият им ръст би бил значително по нисък.   .  Да се върнем към въпроса за финансовия механизъм на функциониране на Световната банка. Неговата основа  е заемане на средства от банката за финансовите пазари. Възниква въпросът: по какъв начин облигациите се пускат на финансовите пазари? Облигациите наистина са надеждни (непрекъснато поддържат най-високия рейтинг ААА), като степента на тяхната доходност е по-висока, да кажем, от тази на хазната на САЩ или друга развита западна държава. Тоест този финансов инструмент е значително по-привлекателен, но по какъв начин СБ пуска своите облигации, остава тайна. Мисля, че това е тайна сред „своите“.     Не успях да достигна до пълната картина на собствениците на облигации в СБ даже на нейния сайт. Но по отделните емисии на облигации, стигнали до финансовите пазари, може да се открие нещичко. Например, преглеждайки обзора на дейността на хазната на СБ Bonds for Sustainable Development.   .   На второ място са инвестиционните фондове, пенсионните фондове и някои институционални инвеститори. Третото място заемат частните банки. Конкретни купувачи на облигации на СБ в документа не се посочват.   Там намерих също така информация за обемите на емисиите доларови книжа, които СБ е осъществила в различни години. До финансовата криза през 2007-2009 година средногодишните обеми държат нива от около 15 млрд. долара (с отклонения в отделните години).   .       Главни бенефициенти на нейните услуги като глобален финансов посредник се оказват не страните получателки на кредити, а централните банки, институционните инвеститори и частните банки.   .", "date": "2017.09.10", "title": "Глобалният финансов посредник в сянката на МВФ"}
{"url": "http://www.classa.bg/%D1%81%D0%B2%D1%8F%D1%82/item/372550-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B0%D0%B2%D0%B8-%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%BD%D0%BE-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5-%D1%81-%D1%80%D1%83%D1%81%D0%B8%D1%8F-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D1%81%D1%84%D0%B5%D1%80%D0%B0", "text": "Европа започна да се отказва от Америка постепенно, и везните накланят в полза на Русия   Своята геополитическа позиция заявява и Япония.   По-рано стана известно, че началникът на генералния щаб на ВС РФ Валерий Герасимов, ще пристигне на работно посещение в Япония, както заяви президентът на Русия Владимир Путин след приключването на руско-японските преговори.   На свой ред, стана известно, че Абе е приел поканата да посети Петербургският икономически форум през 2018 година, и да открие в Москва годината на Япония в Русия.   Страната на изгряващото слънце, тръгва на безпрецедентно сближаване с Русия във военната сфера, смята ветеранът от ВС и доцент в катедрата по политология и социология на Руския икономически университет » Г. В. Плеханов», Александър Перенджиев. » Това говори, че политическият елит на Япония разбира: държавата има нужда от алтернатива в сферата на военното сътрудничество със САЩ, за запазване на суверенитета си и избягване на икономически последствия.   Към укрепването на канала на общуване с нашата страна, Япония беше подтикната и от решението на Тръмп да преразгледа системата на икономическите си отношения с Южна Корея.   И имайки предвид непредсказуемостта на американската политика, е по-добре за Япония да има сътрудничество с Русия.   В устойчивите отбранителни, а не само политически връзки с Русия, Япония вижда много предимства, смята експертът.   В това число, и възможността да намери подкрепа и защита, в условията на изострянето на ситуацията на Корейския полуостров след ядрените изпитания на КНДР   » Освен това не е изключено, че Япония може да получи системи за противоракетна отбрана именно от Русия, а не от Съединените Щати, които смятат, че могат да установят монопол при доставките на оръжия в тази страна, диктуват условията на сделките, карайки Япония да плаща огромни сметки.     И ако при отсъствие на конкуренция САЩ си позволява безцеремонно поведение, Япония усеща, че суверенитетът й не е защитен».   За Русия също има определени плюсове в сътрудничеството с Япония, която все пак е известна като страна на високите технологии и различни иновации, преди всичко в технически план.   Япония има интерес и от бойния опит на Русия в борбата с тероризма, смята експертът. По тези причини от особено значение, е развитието на сътрудничество не само във въпросите на разработка на военна техника и въоръжение, но и изучаването на особеностите на водене на съвременни войни.   Затова Япония проявява и активно желание да укрепи и развие сътрудничеството си с Русия именно във военната сфера с цел укрепване на собствената си национална сигурност и суверенитет.  ", "date": "2017.09.10", "title": "Япония прави безпрецедентно сближаване с Русия във военната сфера"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372551-%D0%BD%D1%8F%D0%BC%D0%B0-%D0%B2%D0%B5%D1%87%D0%B5-%D0%BC%D0%B0%D0%B3%D0%B0%D0%BB%D1%83%D1%84-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B3%D0%BE-%D0%BE%D1%82%D0%B2%D1%8F-%D1%81%D0%BD%D0%B8%D0%BC%D0%BA%D0%B8-%D0%B2%D0%B8%D0%B4%D0%B5%D0%BE-18", "text": "Курортисти от Великобритания заливат българския курорт Слънчев бряг, където всичко, свързано със секса е позволено, има слънце, море и нон-стоп Х-свързани партита, пише dailystar.co.uk. Намиращият се на Черно море курорт привлича британците с прекрасната си природа, луд нощен живот и невъзможно ниски цени.  \r\n   \r\n   По кръчмите там бирата е 1,50 български лева, а голям коктейл - най-много 5. Българският курорт вече води на испанския Магалуф с 2:0 в последните години, а агенциите в Англия го описват като място, където \"можеш да харчиш като студент и да купонясваш като рок звезда\". \r\n   \r\n    Нейтън Кейбъл от Party Hard Travel, казва пред таблоида: \"Цените на напитките са една от основните причини младите хора да идват тук. Някои кръчми продават голяма бира за 1,50-2,00 лева, голям коктейл е 5 лева.\"  \r\n   \r\n   Най-популярният нощен клуб за британци е \"Айсберг\". Нейтън казва: \"Той побира 2 500 души и е центърът на нощния живот в Слънчев бряг.\" \r\n   \r\n   23-годишният Джон Магилтън, който работи през летния сезон в България, казва: \"Слънчев бряг е абсолютно лудо място - евтино е, жизнерадостно и спомените са страхотни (повечето на пияна глава!. Можеш да танцуваш пиян на бара чисто гол и никой няма да се впечатли.\" \r\n   \r\n   \r\n   \r\n   \r\n   \r\n   \r\n   \r\n   \r\n    Така че не е чудно защо Слънчев бряг се превърна в британския отговор на Магалуф с 281 000 души, които са го посетили миналата година, а тази цифра постоянно расте. \r\n      ", "date": "2017.09.10", "title": "Няма вече Магалуф! Слънчев бряг го отвя (СНИМКИ/ВИДЕО 18+)"}
{"url": "http://www.classa.bg/%D1%81%D0%B2%D1%8F%D1%82/item/372543-%D0%B4%D0%BE%D0%BA%D1%8A%D0%B4%D0%B5-%D0%B2%D0%BE%D0%B4%D1%8F%D1%82-%D0%BF%D1%80%D0%B0%D0%B7%D0%BD%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%85%D0%B8-%D0%BD%D0%B0-%D1%82%D1%80%D1%8A%D0%BC%D0%BF", "text": "            Изкусително е да обявиш Доналд Тръмп за неспособен да управлява само защото политическият му стил е неадекватен. Такъв довод обаче просто налива вода в мелницата на неговите привърженици. Те отхвърлят всяка критика като елитарно вкопчване в сваленото от власт статукво. Нито една жертва на наводненията в Хюстън нямаше бързо да получи ново сухо жилище, ако първата дама Мелания Тръмп беше направила първата си екскурзия в региона на катастрофата не на високи токчета, а с гумени ботуши. И по отношение на севернокорейския конфликт светът едва ли би бил повече изправен пред катастрофа, ако президентът беше обявил своите намерения на някоя пресконференция, а не чрез Туитър. А и помилването на шерифа Джо Арпайо беше скандал не най-вече защото още преди да подпише указа за него президентът демонстрира властта и презрението си към върховенството на закона.   Америка и светът ще трябва още дълго да съжителстват по някакъв начин с този президент. От гледна точка на големите актуални задачи - от Тексас и застрашената от следващия ураган Флорида та чак до Корея - няма смисъл да се занимаваме с маловажното. Всъщност умерените в партията на Тръмп отиват твърде надалеч, когато отхвърлят дори неговото маниакално самохвалство като глупава приумица. Защото Тръмп отслабва президентския пост с празните си заплахи и обещания, които характеризират и неговия кризисен мениджмънт. След урагана \"Харви\" неговото правителство избегна много от грешките, които доведоха до унищожителните наводнения в Ню Орлеан през 2005 година. Това обаче не беше толкова заслуга на президента, колкото на Конгреса, който реформира помощите при извънредни ситуации.   Доналд Тръмп, обратно, искаше до последно да пести от средствата за гражданска защита. Все пак той поне показа на тексасците от самото начало съчувстието на федералното правителство. И макар че посещенията в регионите на природни бедствия винаги приличат на инсценировка, беше правилно, че президентът се появи на място. Толкова по-смущаващо беше това, че при срещата си с жертвите той ги облъчваше с оптимизъм, който изглеждаше като подигравка с фактите. Вместо да твърди, че напусналите домовете си хора са щастливи във временните приюти или че възстановяването на Хюстън ще трае само няколко месеца, щеше да по-добре да се изкаже по основни въпроси. Той обаче не отрони и дума за това колко важно е да се възстановят къщите в застрашените от наводнения региони. Тръмп не спомена как ще се съчетаят обещаните помощи с неговите бюджетни планове. Да не говорим, че не отрони и дума какво трябва да се направи срещу климатичните промени.   Тръмп раздава утеха в Тексас     Доналд Тръмп не си мери приказките и по отношение на Северна Корея. Не е ясно дали има нещо вярно в твърдението на неговите защитници, че предупрежденията срещу Ким Чен-ун ще бъдат чути само ако са изговорени в типичния стил на Тръмп. (\"Огън и ярост, каквито светът не е виждал\"). Вашингтонските военни заплахи не са празни приказки, доколкото американската армия разполага със средствата за унищожаване на Северна Корея. Друг въпрос е, че това би била една война, от която и Западът няма да може да се съвземе много дълго време. Поведението на Северна Корея по времето на президентите Клинтън, Буш, Обама и Тръмп ясно показва, че режимът в Пхенян не се впечатлява от острия тон на Вашингтон. Тръмп обаче стана за смях, когато писа в Туитър, че щял да прекрати всякаква търговия с Китай, докато Пекин и Пхенян си сътрудничат. Това би бил икономическият двойник на една ядрена война. Коя велика сила би се опитала да впечатли друга велика сила при това сериозно положение с такъв елементарен блъф?   При това Тръмп трябва да види очукания си имидж сред републиканските конгресмени, за да разбере докъде водят подобни празни обещания и заплахи: до самоубийство. След провала на ултиматума към народните представители Тръмп вече няма много авторитет сред депутатите и сенаторите. Неговата нелоялност му пречи и да изкове необходимите национални и глобални съюзи. Той приписва всеки свой провал на други - на Конгреса или на Обама, на Китай или на Южна Корея. Очевидно под управление Тръмп разбира обещанията за \"великолепни\" решения на всички възможни проблеми. Почти никога обаче той не сочи пътя за решаването на проблемите.   Наскоро той прехвърли щекотливия въпрос за децата на нелегалните мигранти на Конгреса. Конгресът трябва да решава какво трябва да стане с програмата на Обама за защита на децата на нелегалните мигранти. На всичко отгоре той засвидетелства своята \"обич\" към тези деца, когато спря програмата за защита. Сигурно скоро ще повери на парламента и бъдещето на ядреното споразумение с Иран. Това би бил проблясък на надежда, ако Конгресът се покаже дорасъл за своите задачи. С пакта си с демократите за отлагане на спора за бюджета Тръмп още въднъж разбърка съотношенията на силите в американския Конгрес. И сега левите и десните трябва да приведат в действие това, което ги свързва най-много, а именно възмущението от Тръмп. Те могат да докажат, че възприемат ролята си в конституционните структури по-сериозно, отколкото Тръмп - своята.  ", "date": "2017.09.10", "title": "Докъде водят празните заплахи на Тръмп"}
{"url": "http://www.classa.bg/%D1%81%D0%B2%D1%8F%D1%82/item/372544-%D1%83%D0%B6%D0%B0%D1%81%D1%8A%D1%82,-%D0%BA%D0%BE%D0%B9%D1%82%D0%BE-%D1%89%D0%B5-%D0%BD%D0%B8-%D0%BF%D0%BE%D1%81%D1%82%D0%B8%D0%B3%D0%B0-%D0%B2%D1%81%D0%B5-%D0%BF%D0%BE-%D1%87%D0%B5%D1%81%D1%82%D0%BE", "text": "        Дали \"Харви\" и \"Ирма\" са само едно предупреждение за това, което тепърва ни очаква? Дали мега-ураганите ще се превърнат един ден в \"нормално явление\"? И дали с тях природата си отмъщава за безобразията, които ние, хората вършим с нея?   Тропическите циклони се делят на пет степени от 1 до 5, в зависимост от интензивността. При това става дума за скоростта на вятъра, количеството валежи и разрушителната сила на ураганите. Най-опасни са ураганите от пета степен. И докато \"Харви\" в своя апогей беше от четвърта степан, \"Ирма\" със скорост на вятъра от 285 километра в час е един от най-силните регистрирани атлантически урагани. През последните години хората в САЩ и Карибския регион се отърваваха сравнително леко, но \"сегашният сезон на ураганите е изключително активен\", казва Андреас Фридрих от германската метеорологична служба във Франкфурт. \"Това може да се обясни донякъде с ефекта Ел Ниньо. В момента имаме по-дълга фаза Ел-Ниньо и това е времето, когато отново се образуват повече и по-силни урагани над Атлантическия океан\", казва експертът.   Ураганът \"Харви\" предизвика масивни наводнения в Хюстън   Ел Ниньо е метеорологичен феномен, който се проявава средно на четири години в различни интервали. Покачващите се температури на морската вода обаче допълнително усилват този ефект. \"Освен това морската повърхност в региона на Мексиканския залив и в Карибския басейн е значително по-топла, около 30 градуса. А това е още една от причините за появата на силни урагани\", казва Андреас Фридрих. 26 е магическата цифра, тоест температурата, от която нагоре се образуват ураганите и другите тропически циклони. Колкото водата е по-топла, толкова повече изпарения има във въздуха. И ураганът става още по-интензивен, когато може да засмуче повече изпарения, посочва експертът.   Има доказателства, че тропическите циклони ще стават все по-интензивни. Но учените се въздържат да твърдят, че те ще стават по-чести с глобалното затопляне. \"Още през 1970-те години имаше такива години като сегашната. Тогава имахме много силни урагани. В момента не се вижда ясна тенденция в метеорологичните данни, че броят на ураганите се е увеличил\", казва Андреас Фридрих. \"При тропическите циклони, които все още са рядко явление, е трудно да се открият статистически доказателства за увеличаване на броя им с течение на времето\", казва Моджиб Латиф от Центъра за проучване на океаните в Кил. Латиф обаче казва, че се забелязва тенденция по отношение на интензивността на тропическите циклони. \"Изглежда, че тропическите бури ще стават все по-чести. И това се отнася както до ураганите в Карибския регион, така и до тайфуните и циклоните в други части на света\", казва той.   Тази графика показва глобалните температурни аномалии между 1880 и 2016   През 2008 година учени от университета във Флорида са установили, че тропическите циклони в Атлантическия океан стават все по-мощни и скоростта на вятъра се увеличава значително. \"Когато температурата на морската вода се повишава, моретата отделят повече енрегия за развитието на тропически циклони\", пишат те в спициализираното списание \"Природа\". Моджиб Латиф споделя това становище. \"Разрушенията, които предизвикват тропическите циклони, стават все по-големи. Ураганът \"Харви\" постави рекорд по огромните валежи. \"Ирма\" също постави рекорд. Никога досега не сме наблюдавали толкова високи скорости на вятъра на такова голямо пространство\", посочва той.     Според Латиф, е трудно да се каже, че глобалното затопляне е единственият виновник за всеки отделен случай като ураганът \"Ирма\" или \"Харви\". \"Никога не можем да кажем, че един или друг ураган възниква вследствие на климатичните промени. Вярвам обаче, че ураганите ще стават все по-интензивни във връзка с промяната на климата\", казва той. Вече съществуват климатични модели, които прогнозират, че в бъдеще ураганите ще стават все по-мощни и по-чести.   Тери Динън от бюджетната служба на Конгреса във Вашингтон е изследвал потенциалното увеличаване на щетите от ураганите в САЩ от днес до 2075 година. Той установява, че климатичните промени и развитието на крайбрежието ще доведат до това, че пораженията от ураганите ще се увеличават по-силно, отколкото може да расте американската икономика. \"Освен това броят на засегнатите хора ще се увеличи осемкратно през следващите 60 години\", пише той в списанието \"Ecological Economics\".   \"Това, което преживяваме понастоящем, е само предвестник на това, което ни очаква според климатичните симулации. Може би е крайно време да се подготвим за бъдещите мега-урагани, вместо да водим дискусии за климатичните модели\", заключава метеорологът Андреас Фридрих.", "date": "2017.09.10", "title": "Ужасът, който ще ни постига все по-често?"}
{"url": "http://www.classa.bg/%D1%81%D0%B2%D1%8F%D1%82/item/372541-%D0%B5%D0%B2%D1%80%D0%BE%D0%BF%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BD%D0%B5-%D0%BE%D1%82%D1%81%D1%82%D1%8A%D0%BF%D0%B2%D0%B0-%D0%B8-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D1%86%D1%83%D0%BD%D0%B0%D0%BC%D0%B8-%D0%BE%D1%82-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F", "text": "          Помагачите от най-голямата платформа за независимост на Каталуния Assemblea Nacional Catalana са затънали до гуша в работа. Те раздават жълти неонови тениски и брошки с надпис \"Si\" (\"Да\"). Това е официалното облекло за голямата демонстрация на 11 септември, на националния празник на Каталуния. От 2012 година насам стотици хиляди каталунци демонстрират всяка година за независимост на Каталуния. Тази година участниците в демонстрацията ще се събрат на две от централните улици и ще образуват голям символичен изборен кръст. Тази година демонстрацията минава под знака на планирания референдум за независимост.   На 1 октомври регионът в североизточна Испания иска да гласува за независимост. Испанският конституционен съд обяви референдума за нелегален. Въпреки ожесточената съпротива на опозицията и на испанското централно правителство, каталунският парламент прокара в сряда съответния закон. \"Беше много вълнуващ момент. Сега сме изправени пред основна промяна и полагаме жалоните на нашето бъдеще\" казва Жауме Анери, който току що е получил по една тениска за себе си и за съпругата си.     Настроението е приповдигнато, въпреки държавната криза и въпреки последиците, които застрашават отговорните каталунски политици. Испанската прокуратура призовава полицията да вземе всички необходими мерки и заплашва с дела срещу неподчинение, злоупотреба с власт и разхищение на държавни средства. Тези простъпки в Испания се наказват със затвор. Регионалното правителство не отстъпва. \"Ние ще посрещнем цунамито от съдебни искове с цунами от демокрация\", заяви каталунският министър-председател Карлес Пучдемон в отговор на острите реакции от Мадрид.   Каталунският парламент прокара съответния закон за референдум за независимост   Гражданска съпротива   Каталунската телевизия продължава да излъчва рекламен клип за референдума. И всички приготовления за него продължават. През 24-те часа между гласуването на закона и суспендирането му от Конституционния съд са се записали 16 000 доброволци. 560 общини засвидетелстваха подкрепата си за каталунския министър-председател и искат да подготвят и проведат референдума, въпреки че могат да бъдат подведени под съдебна отговорност. \"Почти невъзможно е на 1 октомври да бъде осуетено отварянето на изборните секции. Испанските сили за сигурност би трябвало за заградят пътищата до тях и да конфискуват избирателните урни. А това ще бъде доста ужасяваща гледка за световната общественост\", казва експертът по конституционно право Ксавиер Арбос.     Референдумът се позовава на правото на самоопределение на народите. Според действащото законодателство обаче, това се отнася изключително за бившите колонии, съответно народности групи, където хората са подтискани заради тяхната народност. Законът за референдума не изпълнява и юридическите условия на Венецианската комисия, тъй като е гласуван едностранно извън правната рамка.   Каталунското регионално правителство не се впечатлява от юридическите резерви. То вече обяви, че при положителен вот на 1 октомври, ще обяви независимостта два дена след гласуването. Регионалното правителство е наясно колко са важни и международните реакции. На щанда на Assemblea Nacional Catalana една жена показва на картата къде точно ще стои заедно с приятелките си, за да образуват символичен изборен кръст. \"Ние трябва да покажем на света, че сме демократично и мирно движение. Само така можем да се надяваме на подкрепа от международната общност\", казва тя.", "date": "2017.09.10", "title": "Европа Каталуния не отстъпва. И се готви за \"цунами от демокрация\""}
{"url": "http://www.classa.bg/%D1%81%D0%B2%D1%8F%D1%82/item/372542-%D0%B5%D0%B4%D0%B8%D0%BD-%D0%BD%D0%B5%D0%B4%D0%BE%D1%81%D1%82%D0%BE%D0%B5%D0%BD-%D0%B8-%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%B5%D0%BD-%D1%81%D0%BB%D1%83%D1%87%D0%B0%D0%B9", "text": "          Наистина ли \"е всъщност добре\", както смята германското външно министерство, че германски депутати можаха да посетят една база на НАТО в Турция? В действителност това е един недостоен и безпрецедентен случай. Защото германските депутати трябваше да посетят собствените си войници под шапката на НАТО. Игричките на Ердоган с правото на посещения на депутати от Бундестага, които той разиграва отдавна, няма да станат по-добри поради факта, че той все още изпитва известен респект към НАТО (разбирай Америка) и прави компромис по отношение на базата в Коня.   Основният проблем си остава това, че неговото поведение няма нищо общо с нормалните форми на общуване между съюзници. Все пак Германия и Турция имат договор за военно сътрудничество. Всъщност и германската политика носи известна вина за обърканата ситуация. Одобрението на парламента се оказа един инструмент, който прави Германия уязвима. Никой не можеше да предположи това.Случаят Инджирлик показа, че чужди сили могат много лесно да оказват влияние върху германските военни мисии и дори да ги прекратяват, когато използват парламентарните лостове. И когато се разсеят облаците, в Берлин трябва сериозно да се замислят, дали сегашното парламентарно участие е върхът на мъдростта. Германският Бундестаг не може да има интерес от структурно отслабване на германската външна политика.   От също толкова принципно значение е и въпросът, какво ще стане с преговорите за присъединяване на Турция към ЕС оттук нататък? Едва ли можем да очакваме, че новата и силно импровизирана германска позиция по този въпрос, която е повлияна от предизборната борба, веднага ще срещне одобрението на останалите страни от Евросъюза. От Кипър например, който постоянно мисли за обединението си, трудно може да се очаква одобрение. Въпреки това следващият канцлер трябва да инициира дебат в Брюксел. И тук не става дума за това дали Ердоган ще припише на европейците вината за провала на преговорите. Става дума за това дали една страна, която се отдалечи толкова много от европейските ценности, изобщо има място в ЕС.  ", "date": "2017.09.10", "title": "Един недостоен и безпрецедентен случай"}
