{"url": "http://www.classa.bg/%D1%81%D0%B2%D1%8F%D1%82/item/402325-%D1%87%D0%B5%D1%88%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BE%D0%B4%D0%BE%D0%B1%D1%80%D0%B8-%D1%86%D0%B8%D1%84%D1%80%D0%BE%D0%B2-%D0%B4%D0%B0%D0%BD%D1%8A%D0%BA,-%D0%BD%D0%B0%D1%81%D0%BE%D1%87%D0%B5%D0%BD-%D0%BA%D1%8A%D0%BC-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B3%D0%B8%D0%B3%D0%B0%D0%BD%D1%82%D0%B8%D1%82%D0%B5", "text": "Чешкото правителство одобри седем процентово предложение за дигитален данък, насочено към напълване на държавните каси чрез облагане на рекламата от глобалните интернет гиганти като Google и Facebook, съобщи финансовото министерство. Предложеният данък, който все още трябва да мине в парламента, обхваща приходите от целенасочена реклама, осигуряване на цифрови пазари и продажби на потребителски данни, каза Reuters. Той ще бъде насочен към услугите, предоставяни на чешки потребители. Данъкът ще се прилага за компании с глобални приходи над 750 милиона евро (826,5 милиона долара) годишно, 100 милиона корони (4,32 милиона долара) оборот на чешкия пазар и при достигане над 200 000 потребителски акаунта. Финансовото министерство заяви, че изчислява, че данъкът, който според него ще бъде временен до постигане на глобална сделка, ако влезе в сила през юни, ще набере 2,1 милиарда крони през следващата година, и около пет милиарда годишно в следващите години.", "date": "2019.11.20", "title": "Чешката държава одобри цифров данък, насочен към интернет гигантите"}
{"url": "http://www.classa.bg/%D1%81%D0%B2%D1%8F%D1%82/item/402326-%D0%BF%D0%BE%D0%BC%D0%BF%D0%B5%D0%BE-%D1%81%D0%B0%D1%89-%D1%81%D1%87%D0%B8%D1%82%D0%B0%D1%82,-%D1%87%D0%B5-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%82%D0%B5-%D1%81%D0%B5%D0%BB%D0%B8%D1%89%D0%B0-%D1%81%D0%B0-%D0%B2-%D1%81%D1%8A%D0%BE%D1%82%D0%B2%D0%B5%D1%82%D1%81%D1%82%D0%B2%D0%B8%D0%B5-%D1%81-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D0%BF%D1%80%D0%B0%D0%B2%D0%BE", "text": "Американският държавен секретар Майк Помпео обяви промяна в политиката към израелските селища на Западния бряг, като заяви, че Вашингтон вече не ги разглежда като несъответстващи на международното право.   Помпео заяви, че САЩ повече няма да се придържат към правното становище на Държавния департамент от 1978 г. относно селищата и настоя, че това няма да доведе до изолация на САЩ от останалата част от световната общност по въпроса.   Главният дипломат на САЩ заяви, че администрацията на Тръмп ще остави на израелците и палестинците да преговарят за статута на Западния бряг. Помпео заяви, че \" решението е в резултат на правен преглед\" и няма намерение да изпраща никакво съобщение, въпреки че този ход вероятно ще разгневи палестинската страна и правозащитните групи, които осъждат споразуменията като подкопаващи мирните усилия.   Администрацията на Тръмп е непоколебим съюзник на правителството на Нетаняху и последователно взема страната на Израел по основни въпроси, поставяйки под въпрос способността на Вашингтон да бъде неутрален арбитър в мирния процес. През 2017 г. Тръмп призна оспорвания Йерусалим за столица на Израел и премести американското посолство от Тел Авив там. Миналата година Тръмп призна за законно изземването през 1981 г. от Израел на Голанските височини в Сирия. Критиците на Тръмп предположиха, че той може би прави своите явно про-израелски стъпки в опит да помогне на Нетаняху да се задържи на власт след неубедителните избори през септември. Премиерът се клати във властта, а израелската политика е в безизходица, след като той и центристкият съперник Бени Ганц не успяха да сформират коалиционно правителство. В отговор на съобщението на Помпео, външният министър на Йордания Айман Сафади предупреди, че превключването на политиката ще има \"опасни последици\" за мирния процес. В туитър Сафади заяви, че израелските селища са \"грубо нарушение\" на международното право. \"Позицията на Йордания в осъждането на [населените места] е непоколебима\", пише той. Палестинският президент Махмуд Абас също осъди този ход, като заяви чрез говорител, че изказването на Помпео \"напълно противоречи на международното право и призова другите държави да обявят противопоставянето си\".   Посолството на САЩ в Йерусалим изпрати предупреждение за пътуване към американците малко след коментарите на Помпео, като предупреди онези, които пътуват през Йерусалим, Западния бряг или Газа да поддържат \"високо ниво на бдителност и да предприемат подходящи стъпки за повишаване на информираността за сигурността си. \" В изявлението се предупреждава, че индивиди или групи, които се противопоставят на промяната на политиката, могат да извършат действия, насочени срещу правителствените съоръжения на САЩ и американските граждани.", "date": "2019.11.20", "title": "Помпео: САЩ считат, че израелските селища са в съответствие с международното право"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402327-%D0%B2%D0%BE%D0%BA%D0%B0%D0%BB%D0%B8%D1%81%D1%82%D1%8A%D1%82-%D0%BD%D0%B0-rammstein-%D0%BF%D0%BE%D0%B2%D1%82%D0%BE%D1%80%D0%B8-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-the-beatles", "text": "Вокалистът на Rammstein Тил Линдеман публикува фотография копие на The Beatles в Санкт Петербург. Музикантът, заедно с други двама мъже, повтори легендарната снимка на пешеходна пътека в центъра на града на Дворцовия площад. Самият Линдеман с шапка и наметало върви пръв, а зад него е мъж в шлем и специален костюм, както и астронавт, зад който се влачи десантен парашут. Вероятно снимката е направена по време на работата на музиканта върху един от трите музикални клипа, заради които Линдеман остана известно време в Санкт Петербург, където бе пристигнал за концерта на Светлана Лобода.", "date": "2019.11.20", "title": "Вокалистът на Rammstein повтори легендарна СНИМКА на The Beatles"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402328-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D1%85%D1%80%D0%B8%D1%81%D1%82%D0%BE%D0%B2-%D0%BC%D1%8A%D1%87%D0%B5%D0%BD%D0%B8%D0%BA", "text": "Днес почитаме паметта на Преп. Григорий Декаполит. Св. Прокъл, архиеп. Константинополски. Св. мчк Дасий Доростолски   Той е живял през III в. в Доростол (днешна Силистра). За празника на езическия бог Сатурн жителите на града избирали красив юноша, когото принасяли в жертва. Една година изборът се паднал на Дасий. Като узнал това, той открито изповядал пред съгражданите си своята вяра в Христос и изобличил езическите им заблуди. Заради тази си проява той бил обезглавен през 292 г. по заповед на римските императори.", "date": "2019.11.20", "title": "Честваме паметта на Христов мъченик"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402329-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%89%D0%B5-%D0%B3%D0%BB%D0%B5%D0%B4%D0%B0%D1%82-%D0%B4%D0%B0%D0%BD%D1%8A%D1%87%D0%BD%D0%B8-%D0%B7%D0%B0%D0%BA%D0%BE%D0%BD%D0%B8", "text": "Парламентът ще разгледа промени в Закона за корпоративното подоходно облагане на второ четене. Това предвижда седмичната проектопрограма за работа на Народното събрание. С проекта се предлагат изменения и в много данъчни закони, сред които Законът за местни данъци и такси, Законът за ДДС, Данъчно-осигурителния процесуален кодекс, Законът за публичните финанси, Законът за счетоводството и други. Законът за корпоративното подоходно облагане е изготвен във връзка с необходимостта от пълно въвеждане в националното данъчно законодателство на европейски директиви. С текстовете се въвежда специфична данъчна регулация за неутрализиране на случаите на хибридни несъответствия и на несъответствия с данъчно задължено лице, което е местно лице за данъчни цели на повече от една юрисдикция. Между двете четения е постъпило предложение на народния представител от ГЕРБ Менда Стоянова, съгласно което не се признават за данъчни цели счетоводните разходи. Между първо и второ четене на законопроекта от ГЕРБ са предложили още софтуер, наречен „Електронен магазин\". Съгласно текстовете достъпът до него ще се осъществява през интернет при използване на уеб-браузър или мобилно приложение. Чрез него ще се извършва продажба на стоки или услуги посредством сключване на договор от разстояние като се предоставя възможност за избор от клиента чрез потребителска кошница или по друг начин, както и за предоставяне на информация за контакт с купувача, адреса на доставка и метода за плащане. От БСП предлагат данъчната ставка за месо, мляко, яйца, брашно и хранителни продукти от брашно е в размер на 5%. От опозицията са предложили в преходни и заключителни разпоредби изменения в Закона за публичните финанси. Текстовете, за които опозицията настоява касаят бюджетните взаимоотношения на общинския бюджет с централния бюджет. От ДПС са предложили между двете четения в преходни и заключителни разпоредби на законопроекта промени в Закона за предучилищното и училищното образование. От Движението настояват родителите на децата да не заплащат такси за издръжка на дейности, които не се финансират от държавния бюджет, а на децата, в задължително предучилищно образование – само такси за дейностите по хранене, извън финансирането от държавата. Народното събрание ще разгледа и проект на решение за освобождаване на Цветелин Софрониев като член на Комисията за защита на личните данни. Това се налага, тъй като той е подал заявление за освобождаване на 13 ноември 2019 г.", "date": "2019.11.20", "title": "Депутатите ще гледат данъчни закони"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402330-%D1%86%D0%B0%D1%86%D0%B0%D1%80%D0%BE%D0%B2-%D1%89%D0%B5-%D0%B2%D0%BB%D0%B5%D0%B7%D0%B5-%D1%81-%D0%BB%D0%B5%D1%82%D1%8F%D1%89-%D1%81%D1%82%D0%B0%D1%80%D1%82-%D0%B2-%D0%BA%D0%BF%D0%BA%D0%BE%D0%BD%D0%BF%D0%B8", "text": "Чувах много слухове. Групата на Атака също са внесли номинацията на Цацаров. Това е до някаква степен оценка за прокуратурата през последните години. Това заяви в ефира на bTV бившият член на ВСС Ясен Тодоров. \"В крайна сметка целта пред тази комисия е превенция на корупцията. Никой не може да оспори професионалните качества на г-н Цацаров. Той има голям опит в комуникацията с държавните институции. Общувал е много с ръководството на КПКОНПИ и е запознат с работата им\", каза той. \"Ако бъде избран, ще влезе с летящ старт\", добави той. \"Кандидатите са двама и ще има състезание при всички случаи. Дори и да беше един кандидатът, то може да не бъдат харесани идеите му. В случая пак казвам, двама са до този момент\", заяви Тодоров. Цацаров беше забравил да си подаде в срок документите в Сметната палата, наложиха му глоба и той си я плати чинно. Лозан Панов също получи глоба за такова нещо, но той започна да обжалва на първа, на втора, на трета инстанция. После пък каза, че ще съди България в Страсбург. Това е пълен нонсенс.. Та той е председател на ВКС\", възмути се Тодоров. ой коментира и кога според него Румен Радев ще подпише указа за Гешев. \"Той няма да попречи според мен на работата на държавните институции и ще подпише указа\", каза Тодоров.", "date": "2019.11.20", "title": "Цацаров ще влезе с летящ старт в КПКОНПИ"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/402331-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%87%D0%B0%D0%BA%D0%B2%D0%B0-%D0%B3%D0%BE%D0%BB%D0%B5%D0%BC%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8", "text": "Близо 1 млрд. евро са турските инвестиции в България, а само за първото полугодие на 2019г. турски компании са инвестирали 23 млн.евро у нас\", заяви министърът на икономиката Емил Караниколов, съобщиха от пресцентъра на министерството. Той подчерта предимствата на България като инвестиционна дестинация и посочи, че в последните години се отбелязва стабилен икономически ръст, както и че страната ни е лидер в региона по финансова стабилност, макроикономическо развитие и състояние на кредитния рейтинг. „България е сред страните с най-ниски данъчни ставки в Европа и се отличава с най-ниските оперативни разходи в ЕС\", изтъкна той и допълни, че активно се работи по развитието на индустриалните зони в цялата страна и инвестирането в образованието. По думите му се отчита ръст на износа и на Брутния вътрешен продукт, а стоките, които се изнасят от страната, са с висока добавена стойност, което подобрява конкурентоспособността на икономиката. „Съществува потенциал за привличане на инвестиции в области, в които имаме конкурентни предимства като производство на части и компоненти за водещи световни производители на автомобили, иновации, информационни технологии и телекомуникации, машиностроене, електроника и електротехника, химическа и фармацевтична промишленост, както и проекти за изграждане и модернизиране на транспортната инфраструктура\", допълни Караниколов.", "date": "2019.11.20", "title": "Икономическият министър очаква големи инвестиции"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402332-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81-%D0%BF%D0%BE%D1%87%D0%B8%D0%BD%D0%B0%D0%BB%D0%BE%D1%82%D0%BE-3-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5", "text": "Детето престоя може би над два часа от момента, в който влезе за преглед, до момента, в който реално беше хоспитализирано. Това заяви в ефира на bTV свидетел на прегледа на 3-годишното дете, което преди дни почина в столична болница от пневмония. \"Имаше спорове вътре в лекарския кабинет. Единият бе дали може да бъде хоспитализирано детето, защото нямало легло\", заяви Ясен Ничев. \"Разбрахме, че родителите са идвали по-рано сутринта, но били посъветвали да потърсят помощ другаде\", каза той. \"В този спешен кабинет обикновено се чака много и чисто административно нямат капацитет да обслужват всички пациенти. Аз бях там с моето дете и чакахме 3 часа и половина. Те преценяват кой случай е по-спешен от друг\", заяви Ничев. \"Имаше случай на дете с линейка, то бе по-спешно от всички и влезе първо\", сподели той. Той се върна на разказа си по случая с починалото 3-годишно дете: \"Майката влетя с дете на ръце, но детето беше в критично състояние и беше видимо неадекватно. Влязоха за преглед вътре. 30 минути след това му правеха изследвания\", каза Явор Ничев. \"Вътре в лекарския кабинет освен д-р Георгиева имаше и още един лекар. Дочухме, че д-р Георгиева е била против да бъде приемано детето. Не знам дали по административни причини или не е смятала, че е толкова тежко състояние. Другата лекарка обаче направи всичко възможно детето да бъде хоспитализирано. Според нея то не беше добре\", призна Ничев. Въпросната д-р Георгиева вчера обяви, че тя е причината детето да бъде хоспитализирано и после преместено в \"Пирогов\", но думите й явно са в противоречие с тези на свидетеля. \"Лекарите там иначе се държат много човешки и нормално. Честно казано нямам забележки към лекарите от педиатрията\", призна той. Според него, ако детето и било прието сутринта, е нямало да се стигне до фатален край. Според него случаят с това дете е бил подценен. \"Исках да ви разкажа всичко, защото според мен имаме нужда от промяна и нормално функционираща педиатрична болница, в която има спешен кабинет.", "date": "2019.11.20", "title": "Свидетел с разкрития по случая с починалото 3-годишно дете"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402333-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-20-%D0%BD%D0%BE%D0%B5%D0%BC%D0%B2%D1%80%D0%B8", "text": "Може без усилие, да получите всичко за което сте мечтали. Главното е, да се откажете от интриги и изкушения на страна. Изгодна оферта ще дойде от приятел, който работи в друг град или държава. Телефонното обаждане, ще бъде вдъхновяващо, но ще ви накара доста да мислите. Бройте калориите, ако искате да отслабнете и влезете във форма. Очакват ви интриги и клюки, след което дори няма да искате да погледате в очите някои хора. Такива тестове, не сте изпитвали от дълго време, сега ще трябва да защитавате позициите си. Конфликти са възможни в семейството, когато роднини ще започват да воюват помежду си. Не се намесвайте, ако не сте добре запознати със ситуацията. Трябва да изпълнявате обещанията си, не само пред себе си, но и към близките си хора. Възможно е децата-тийнейджъри, да ви създадат много проблеми. Парите от небето няма да паднат, така че работете за тях. Тези, които са решили да продават или купуват имот, трябва грамотно да попълнят документите. Всяка грешка, може да донесе загуби.   Днес избягвайте хитруването и лицемерието, вие не сте такива хора, но именно тези качества може да проявите в общуването с другите. Опитайте се, да се държите деликатно и сдържано, в противен случай ще затънете в конфликти. Може смело да инвестирате пари, за да направите качествен обрат. Печалбата ще бъде малка, но значително ще укрепи вашият бюджет. Ако искате да видите увеличаване на приходите по личната си сметка, тогава трябва да работите упорито. Дори едно хоби може да бъде печелившо, имайте това на предвид. В работата за известно време ще има затишие, не насилвайте нещата изкуствено. Но в любовната сфера се очаква море от емоции, похвали и нежни прегръдки. Явно не напразно сте променили тактиката си към любимия. Очаква ви съдбовен ден. Ще застанете лице в лице с конкурентите, което ще доведе до рязък скок в бизнеса и финансите. Старайте се, да си записвате всичко, не само в ума, но и в бележник. Новите идеи и интересни мисли, ще бъдат полезни в бъдеще. Външният ви имидж изисква трансформация, запишете се в салон за красота. Днес ще имате отлично здраве, пълен портфейл и много любов. Накратко, животът ще е успешен, но за колко време? Не снижавайте самочувствието си, пестете положителна енергия и я използвайте за добри дела. Ако се появят болки в гърба, тогава се откажете от спорта. Отдиха сред природата, ще има прекрасен ефект, организирайте го след обяд. Трябва по-често да си организирате почивка, дори без причина. Именно това ще помогне да се отървете от тъжните мисли, да се изпълните с позитивизъм и да очертаете нещата за бъдещето. Спрете да седите пред компютъра, времето зад прозореца шепне – отдъхнете си пълноценно. За пътувания и активни спортове е отличен ден, но внимавайте с вдигането на тежести.   Не се препоръчва да се оплаквате на всички, за вашето ужасно финансово положение. Парите от това няма да станат повече, но ще съсипете мнението на другите за себе си. В семейната сфера назрява криза, опитайте се да говорите откровено с вашия партньор. Влюбените двойки, ще трябва да се подготвят за важно и ярко събитие - сватба или раждане на дете. В личния живот ще успеете да направи това, което преди не сте успели да реализирате. Любимият ще ви гледа с други очи, меки и нежни. Ако приемете, че парите са отвратителни, тогава цялото вълнение за тях ще приключи. Работното настроение ще бъде нормално, но не трябва да изоставяте новите и креативни проекти. Ще трябва да направите труден избор, по отношение на близки отношения. Богат приятел, може да намекне, че пътищата ви трябва да се разделят. Успокой се и действайте така, сякаш нищо глобално не се е случило. Материалната ситуация не е толкова критична, че да се откажете от елементарни радости, забавления и приятни покупки. Отговорността и грижата за тези, които обичате, ще легнат върху силните ви плещи. Но такава мисия ви харесва, дори се гордеете с нея. За изпълнението на вашите планове, ще са необходими надеждни партньори, пари и разбира се, свободно време. Без ущърб за здравето и отношенията с роднините, ще направите пробив в кариерата.", "date": "2019.11.20", "title": "Дневен хороскоп 20 ноември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402334-%D0%BA%D0%BE%D0%B3%D0%B0%D1%82%D0%BE-%D1%81%D0%B0%D0%BA%D1%81-%D0%BA%D0%BE%D0%B1%D1%83%D1%80%D0%B3-%D0%B8-%D0%B3%D0%BE%D1%82%D0%B0-%D1%81%D1%82%D0%B0%D0%BD%D0%B0%D1%85%D0%B0-%D1%83%D0%B8%D0%BD%D0%B4%D0%B7%D0%BE%D1%80", "text": "Истинското име на британската кралска динасия е всъщност не Уиндзор, а Сакс-Кобург и Гота. Но преди малко повече от век, през 1917 година, династията просто е преименувана. Ето защо:         Британската кралска династия Уиндзор дължи името си на… враждебността към Германия. Защото тъкмо антигерманските емоции дават импулса за възникването на династията Уиндзор. Докато Уиндзорският замък има зад гърба си хилядолетна история, кралският двор Уиндзор съществува едва от малко повече от век - на 17 юли 1917 крал Джорд V просто преименува династията. Дотогава британските крале се водят Сакс-Кобург и Гота - едно име, което е прекалено германско, когато воюваш срещу Германия. По онова време на западния фронт гинат милиони британски, френски и германски войници, а в Лондон кралят е изложен на все по-остри нападки. През март 1917 столицата става обект на въздушно нападение, в което участва и германският бомбардировач „Гота Г. IV.\". Хората са шокирани от факта, че над Лондон хвърля бомби тъкмо самолет, който носи същото име като краля на страната. Успоредно с това през март 1917 руското царство се разпада с гръм и трясък. След Февруарската революция цар Николай II, братовчед на крал Джордж V, е принуден да абдикира. Джордж първоначално му предлага убежище, но после оттегля предложението, защото се опасява, че в страната ще се надигнат бунтове. Така царското семейство Романови е изпратено в Сибир и по-късно избито. Тъкмо в този исторически контекст Джордж V решава да прекъсне всички връзки с Германия. Частният секретар на двора, лорд Стамфордхам, предлага гениално решение: династията да се прекръсти. Така не само Джордж V, но и всички негови британски роднини се отказват от германските си благороднически титли и приемат британски фамилни имена. С този ход кралят печели надмощие над критиците си - и най-вече над премиера Дейвид Лойд Джордж, който презрително го наричал „моя малък германски приятел”. Германските корени на британските престолонаследници тръгват от кралица Виктория, която управлява империята между 1837 и 1901 година. Самата тя е пряка наследничка на крал Джордж I, който първоначално е курфюрст на Хановер, а през 1714 сяда и на британския трон, като по този начин германската династия на Велфите получава британската корона. Кралица Виктория се омъжва за принц Алберт Сакс-Кобург и Гота и така полага основите на новата династия. Нека да припомним, че и българският цар Фердинанд и неговите потомци, включително Симеон Сакскобургготски, произхождат от същата германска княжеска фамилия. Със смяната на името Джордж V съумява да укрепи трона си и оцелява дори в хаоса на световната икономическа криза. Когато обаче през 1936 короната поема синът му Едуард VIII, ерата на стабилност внезапно приключва. Едуард е бонвиван - и притежава по-скоро очарованието на плейбой, отколкото властното присъствие на крал. Царуването му не трае дълго. По-малко от година след коронацията си Едуард абдикира заради любовната си връзка с американската актриса Уолис Симпсън. И докарва Уиндзорите до истинска криза. На помощ се притича малкият му брат, който под името Джордж VI навигира британския кораб през бурните води на Втората световна война. Той и съпругата му кралица Елизабет (по-късно наричана „кралицата-майка”) с делата си дават пример за безкористност, чувство за дълг и устойчивост. Освен това тяхното семейство живее в хармония и отговаря на желания образ за сплотена и задружна кралска фамилия. Така възниква рецептата за успех на Уиндзорите, която работи и до днес. През 1952 година Елизабет II поема короната от баща си. И вече десетилетия е гарант за стабилността и непоклатимостта на британската монархия. Елизабет II залага особено на идеята за сплотеното и достойно кралско семейство - и затова брачните проблеми на престолонаследника Чарлс и Уелската принцеса Даяна определено не са ѝ по вкуса. 1992 е особено лоша година за кралицата: принцеса Ан и Марк Филипс се развеждат, принц Андрю напуска жена си Сара („Фърги”) Фъргюсън, а принц Чарлс и Даяна официално се разделят, като на бял свят излизат нелицеприятни факти от разбития им брак. През 1997 година принцеса Даяна, „кралицата на сърцата”, загива при автомобилна катастрофа. Оттогава насам вниманието на обществеността е насочено главно към нейните синове Хари и Уилям. Уилям е номер две в листата на престолонаследниците - и дълго време един от най-желаните ергени в света. По време на следването си се запознава с Кейт Мидълтън, а любовната им връзка се превръща в истински магнит за медиите. През 2011 година те най-после даряват публиката с тъй дългоочакваната кралска сватба. Близо 2 милиарда души проследяват церемонията по телевизията и в интернет.", "date": "2019.11.20", "title": "Когато Сакс-Кобург и Гота станаха Уиндзор"}
{"url": "http://www.classa.bg/%D1%81%D0%B2%D1%8F%D1%82/item/402324-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D1%82%D1%80%D0%B0%D0%BD%D0%B7%D0%B8%D1%82-%D0%BD%D0%B0-%D0%B3%D0%B0%D0%B7-%D0%B7%D0%B0-1-%D0%B3%D0%BE%D0%B4%D0%B8%D0%BD%D0%B0", "text": "Руският енергиен гигант Газпром иска да удължи съществуващото споразумение, или да подпише нова сделка за една година с националната нефтена и газова компания на страната \"Нафтогаз\".за транзит на газ през Украйна.   След като разгледа прогнозата за търсенето на газ от европейските потребители за 2020 г., Газпром изпрати официалното си предложение до \"Нафтогаз\", заяви руската компания пред медиите.   Газпром обаче подчертава, че с Украйна трябва да бъдат уредени някои правни въпроси, преди да се подпише сделка. Едно от необходимите условия на споразумението е взаимно оттегляне на всички искове, предявени пред международния арбитраж, както и прекратяване на всички съдебни производства. Газпром също така изисква Антимонополният комитет на Украйна да оттегли решението си да глоби руската компания заради предполагаемо нарушение на икономическата конкуренция и иска Нафтогаз да отмени искането си Европейската комисия да започне разследване срещу нея. Газпром също чака отговор от \"Нафтогаз\" относно директните покупки на газ от Русия. През 2015 г. Киев обяви, че е спрял покупките на руски природен газ и оттогава внася обратни доставки от европейските държави на по-висока цена. Москва наскоро предложи на Киев до 25 процента отстъпка от директните си доставки на газ, но \"Нафтогаз\" настоява, че тази отстъпка няма да компенсира сумата, която Газпром е получил от Арбитражния съд в Стокхолм. През 2018 г. съдът постанови, че руската компания трябва да плати на \"Нафтогаз\" компенсация в размер на 2,6 милиарда долара за недостиг в доставките на газ до Украйна, решение, обжалвано от \"Газпром\".   Съществуващият газов договор между Москва и Киев изтича в края на годината. Със съдействието на ЕС двете страни водят преговори относно условията на сделката, но множество тристранни дискусии се оказаха безрезултатни досега. Украйна настоява, че споразумението трябва да бъде подписано поне за десет години, докато Москва предлага само едногодишна сделка.", "date": "2019.11.20", "title": "Русия предлага на Украйна удължаване на договора за транзит на газ за 1 година"}
{"url": "http://www.classa.bg/%D1%81%D0%B2%D1%8F%D1%82/item/402321-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%82%D0%B5-%D1%81%D0%B0-%D1%80%D0%B0%D0%B7%D1%8F%D1%80%D0%B5%D0%BD%D0%B8-%D0%BE%D1%82-%D1%81%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BC%D1%8A%D1%81%D0%BA-starlink,-%D0%B7%D0%B0%D0%BC%D1%8A%D0%B3%D0%BB%D1%8F%D0%B2%D0%B0%D1%82-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D1%8F%D1%82%D0%B0-%D0%B8%D0%BC", "text": "Изпълнителният директор на SpaceX Елон Мъск се стреми да направи света щастлив, осигурявайки сателитен достъп до интернет. Досега той успя само да разстрои астрономите по целия свят, като направи телескопите им слепи. Милиардерът, който също се позиционира като филантроп и новатор, наскоро си постави за цел да доведе високоскоростен интернет до най-отдалечените кътчета на земята с мрежа от хиляди малки спътници, които смята да постави на нискоземна орбита. Амбициозният план включва изпращането на защеметяващ брой - 12 000 устройства в космоса, за формиране на сателитно съзвездие, като част от проекта Starlink.   Това обаче не е крайният брой, тъй като SpaceX е започнал преговори с Международния съюз по далекосъобщения (ITU), който се стреми да получи разрешение за други 30 000 спътници Starlink, с което общото им число достига до 42 000. Това е приблизително 20 пъти повече от броя на оперативните спътници в момента на орбита. Практическите ползи от този проект все още не са очевидни, тъй като досега Мъск успя да изпрати в космоса около 120 спътника Starlink – една шепа в сравнение с амбициозните му планове. Това обаче беше достатъчно да обезпокои астрономите по целия свят, които сега твърдят, че милиардерът заплашва съществуването на самата астрономия, тъй като ще заслепят телескопите със своята яркост. Шест месеца по-късно, когато втората партида от спътници Starlink също излезе на орбита, учените разбраха, че най-лошите им страхове се сбъдват. В понеделник Клара Мартинес-Васкес, астроном от Междуамериканската обсерватория „Серо Тололо\" (CTIO) в Чили алармира колегите си, че влак от само 19 спътника Starlink „силно е повлиял\" върху работата на нейната високочувствителна камера за тъмна енергия ( DECam), чиято задача е да помогне на хората да разгадаят мистериозната природа на „тъмната енергия\". За около пет минути инструментът се оказал напълно безполезен - изцяло благодарение на проекта на Мъск, въпреки ранния етап на развитието му. Новината веднага предизвика възмущение сред колегите й астрономи, които предупредиха в Twitter, че подобни инциденти ще се превърнат в „ежедневни събития\", когато Мъск продължи по своя план. Най-разочарованите бързо окачествиха милиардера като „човекът, който замърсява небето\", добавяйки, че това ще бъде неговото „трайно екологично наследство\". SpaceX обеща да оцвети своите сателити в черно, за да ги направи по-малко отразяващи, въпреки че очевидно не го направи с партидата, изпратена в космоса на 11 ноември. Но като всепризнат добър човек, Мъск очевидно не може да се притеснява от този факт. Сблъскан от астрономите, той просто предложи да премести „телескопите на орбита\", предизвиквайки поредната вълна от възмущение. Някои го наричаха аматьор, а други дори го сравняват с френската кралица Мария Антоанета, която позорно е заявила, че селяните „трябва просто да ядат пасти, след като нямат хляб\", много преди монархията да бъде свалена по време на Френската революция. Мъск обаче е малко вероятно да претърпи, подобна съдба, тъй като според юридическите експерти законът в основата си е на негова страна. Или по-скоро - няма разпоредби, които биха могли да попречат на SpaceX да развие своя проект, просто защото заплашват съществуващата и бъдещата астрономическа инфраструктура. Бъдещето на проекта Starlink изглежда доста светло засега. Какво би означавала тази яркост за астрономията, е заплашително висящ въпрос.", "date": "2019.11.20", "title": "Астрономите са разярени от спътниците на Мъск Starlink, замъгляват наблюденията им"}
{"url": "http://www.classa.bg/%D1%81%D0%B2%D1%8F%D1%82/item/402322-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B4%D0%B0%D1%80%D0%B8%D1%85%D0%B0-1-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D0%B5%D0%BD%D0%B5%D1%86%D0%B8%D1%8F-%D0%B7%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-24-%D1%87%D0%B0%D1%81%D0%B0", "text": "Когато Италия помоли света да помогне за възстановяването на Венеция след най-лошото наводнение от десетилетия, руснаците не губиха време - дариха един милион евро за по-малко от ден, разкри италианският посланик в Русия. Посланик Паскуале Террачиано заяви, че даренията са направени от \"заможни\" лица, чиито самоличности не са посочени. Той каза още, че кампания на солидарност ще бъде обявена в посолството на Италия в Москва с концерт на известния руски диригент и режисьор на Мариинския театър Валери Гергиев. Венеция беше ударена в неделя от монументална 1,5 метрова (4,9 фута) висока вода, за трети път за по-малко от седмица. Нивото на водата беше по-срамежливо от 1,87 метра във вторник и от скандалния рекорд на Венеция от 1966 г., когато водата се покачи до 1,94 метра, убивайки около 100 души и унищожавайки много безценни произведения на изкуството.   Наводнението във Венеция не е евтино бедствие. Кметът на града, Луиджи Бруняро, оцени щетите от солената вода на над 1 милиард евро. Италианското правителство публикува международен призив за дарения за подпомагане на усилията за възстановяване. Световно наследство на ЮНЕСКО от 1987 г., Венеция е дом на безценни шедьоври на Тициан и Тинторето, исторически базилики, стенописи и стенописи от Възраждането.", "date": "2019.11.20", "title": "Руснаците дариха 1 милион евро за спасяване на Венеция за по-малко от 24 часа"}
{"url": "http://www.classa.bg/%D1%81%D0%B2%D1%8F%D1%82/item/402323-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BA%D0%B0%D1%80%D1%82%D0%B5%D0%BB%D0%B8-%D0%BF%D0%BB%D0%B0%D1%89%D0%B0%D1%82-%D1%81-%D0%BC%D0%BE%D0%B4%D0%B5%D1%80%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-%D0%BA%D0%BE%D0%BB%D1%83%D0%BC%D0%B1%D0%B8%D0%B9%D1%81%D0%BA%D0%B8%D1%8F-%D0%BA%D0%BE%D0%BA%D0%B0%D0%B8%D0%BD", "text": "По време на бомбардировките, които колумбийската армия извърши срещу дисидентите на FARC в края на август в Какета, колумбийските военни намериха различни модерни оръжия, съобщава El Universal. По-конкретно, цитираните от вестника военни доклади говорят за АК-47, щурмова пушка IMI Галил; няколко пушки от американска изработка като M-4, M-16, AR-15; картечница M-60 и пушка Колт за снайпери. Това въоръжение е предоставено на колумбийските партизани от мексиканските картели Синалоа, Халиско Нуева Хенерасион и Лос Зетас заедно с бразилските Ла Фамилия дел Норте, Ел Пример Контакто и Семейство Вермельо, като част от бартера на оръжия за кокаин. В този смисъл колумбийските власти твърдят, че разполагат с доказателства, удостоверяващи, че тези оръжия влизат в страната по море през пристанищата Буенавентура, Тумако и Турбо, като не изключват съучастието на местни корумпирани служители. „Коката е по-добрата валута за плащане на търговците на оръжие, отколкото пари в брой. Винаги е по-трудно да се проследи произходът на килограм кока от която и да е банкнота\", казва Нестор Росания, директор на Центъра за изследвания на сигурността и мира в Колумбия. Разузнавателните досиета подробно описват, че оръжията пристигат в Колумбия, скрити в продукти от всякакъв вид, особено електроуреди. \"Там, където има пристанище, има голяма вероятност да има този тип контрабанда, въпреки че мафиите обикновено използват по-малки пристанища и кораби, където има по-малко контрол\", коментира Габриел Сифуентес, специалист по сигурността.", "date": "2019.11.20", "title": "Мексиканските картели плащат с модерно оръжие за колумбийския кокаин"}
