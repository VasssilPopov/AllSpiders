{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389185-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B4%D0%B0%D1%8F%D0%BD%D0%B0-%D0%B1%D0%B8%D0%BB%D0%B0-%D1%81%D1%83%D0%BF%D0%B5%D1%80-%D0%BF%D0%B0%D0%BB%D0%B0%D0%B2%D0%BD%D0%B8%D1%86%D0%B0", "text": "Дори години след смъртта на британската принцеса Даяна все още излизат наяве неизвестни факти за нея. Съвсем наскоро се появи странна картичка, която тя изпратила на загадъчен мъж. За бележката се разбра, тъй като бе обявена за продан на търг, а първоначалната цена е между 600 и 900 британски лири. Скандалното в картичката е самата снимка и надписът към нея, които принцеса Даяна собственоръчно е написала и изпратила на… Тони.     От текста става ясно колко „грубовато” чувство за хумор е имала Даяна.   На картичката е изрисувана спящата красавица. А текстът към нея гласи „Малко убождане в ръката изпрати Спящата красавица да спи”.     Според близки до Даяна тя визирала „убождането в ръката” с приема на наркотици.   Освен това в „грубоватата” шега пише още, че „само големите трябва да останат будни”.   Посланието, което принцесата допълнила със собствения си почерк гласи: „Тони, забавен честит рожден ден на 5-ти. От Даяна”.     Според близки до принцеса Даяна въпросният Тони е Антъни Браудж, който бил счетоводител и доверен служител на кралската особа. Оказа се обаче, че не само приятелите на Даяна са получавали шеговити подаръци от нея. Придворни от Бъкингамския дворец твърдят, че принцесата всяка година на Коледа е слагала чорапи над камината, в които принцовете Уилям и Хари да търсят подаръците си. „Веднъж в чорапа на Хари бе сложила изкуствени кучешки лайна. Изненадващо е, че Хари ужасно много ги хареса и се закани да ги „приложи” само и единствено на баба му – кралица Елизабет II”, разкрива придворен от двореца. Всички те са категорични, че грубоватите и понякога нецензурни шеги принцеса Даяна е „прилагала” само на изключително близки хора и тази й черта оставала незабелязана за широката общественост.", "date": "2018.11.05", "title": "Принцеса Даяна била супер палавница!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389183-%D0%B1%D0%B5%D0%B4%D0%BD%D0%B8,-%D0%B1%D0%B5%D0%B4%D0%BD%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2%E2%80%A6", "text": "Хубаво е да чете човек независимата преса, радостно е нейното единодушие, единомислие и единоначалие…  Не, почакайте – единоначалие няма, ние сме свободна страна, в която всяка редакция определя сама своята редакционна политика, но единомислие и единодушие – има със сигурност!  Отваряме вече пораздърпаните вестници от миналата седмица и от вторнишкия „МОНИТОР” научаваме, че „Берберян, Тома Белев и БСП яхнаха протеста на майките”. Наблюдателното око на мониторния репортер е забелязало как „пред сградата на МС в понеделник застана галеницата на Командира Иван Костов Юлия Берберян, чиято дъщеря Мануела Малеева е сред учредителите на обслужващата задкулисието партия „Да(й), България”. На митинга изпълзя и пипалото на Зеления октопод Тома Белев, както и „биволът” Димитър Стоянов. От недоволството на майките не пропуснаха да се възползват също марионетките на Българския Мадоф Цветан Василев от „БОЕЦ”… и пр., и пр…  В същия този ден „СТАНДАРТ” е още по-конкретен: „Пари на Сорос зад протестите” – „Една от организациите, която организира протеста на майките – Център за независим живот с председател Капка Панайотова, се финансира от Институт „Отворено общество” – Ню Йорк”! Тия международни аферисти еша си нямат – само си набелязват до­стоен вицепремиер и веднага плащат някому, за да го свалят!  Не стига това, ами на същата страница се явява и друго компрометиращо протеста присъствие – „И дъщерята на Бъчварова на митинга пред МС”: „За капак – на митинга се появи и дъщерята на началника на кабинета на Бойко Борисов – Румяна Бъчварова, Лора Филева, която е журналистка в „Дневник”…  „24 ЧАСА” изостават само с ден, за да ударят със своите разобличения – „Кой избутва майките?” – пита изданието, питаме се и ние, захласваме се в писанието, за да научим, че някоя си Десислава, жена на неуспял кандидат-депутат от БСП, довела на протеста здравото си дете, а от проучения от изданието неин профил във фейсбук „не личи някога да се е интересувала от проблемите на деца с увреждания. Но е приятелка с Корнелия Нинова, Мая Манолова и други социалистически остриета. Почитателка е на Путин, президента Румен Радев и руските оръжия”.  А „СТАНДАРТ” заби последния пирон в ковчега на злоупотребителите с чуждата мъка – „И Радев сипа сол в „патриотичната” рана” – „Ден след като жената на президента излезе с емоционален пост във фейсбук срещу изказването на Валери Симеонов, което взриви обществото, държавният глава също сипа сол в зейналата „патриотична” рана на властта. Безконтролната власт ражда цинизъм, каза в Пловдив Радев и добави, че с цинизъм не може да имаме ефективно управление…”  Пиронът се оказа наистина последен – още на следващия ден (25 октомври) разобличителните текстове изчезнаха от всички централни всекидневници.  Протестът мина на вътрешните страници, всяко чудо за три дни, време е да се върнем към истинските морални ценности – и „МОНИТОР” ни радва с новината, че „Пенка чака теленце, канят евродепутат за кръстник”. Ако се чудите коя беше тая Пенка, ще ви речем в очите, че освен памет, нямате и сърце – как може да не си спомняте за анабазиса на кравата Пенка до съседна Сърбия и обратно? Сега Пенка си чака теленцето, а щастливият й собственик иска да го кръсти на евродепутата Джон Флак заради застъпничеството му и защитата на правата на животните.  Така се развълнувахме от това събитие, че заедно с всекидневниците направо забравихме за вицепремиера, спонсорираните от задкулисието кресливи опоненти с уж болни деца и смотолевеното от него нещо като изречение, нещо като извинение, нещо като нищо… Така преминава световната слава – днес си на първа страница, утре на втора, после – в хрониката и накрая – в справочника на читателя…  Бедни, бедни Симеонов, защо не си остана в кабеларката…   От ", "date": "2018.11.05", "title": "Бедни, бедни Симеонов…"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/389184-%D0%B7%D0%BD%D0%B0%D0%BD%D0%B8%D0%B5%D1%82%D0%BE-%D0%BA%D0%B0%D1%82%D0%BE-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D1%81%D0%BA%D0%B8-%D1%80%D0%B5%D0%BF%D0%BE%D1%80%D1%82%D0%B0%D0%B6-%D0%B2-%E2%80%9E%D0%BC%D0%BE%D1%80%D1%81%D0%BA%D0%B0-%D0%BA%D0%BD%D0%B8%D0%B3%D0%B0%E2%80%9D-%D0%BD%D0%B0-%D0%BC%D0%BE%D1%80%D1%82%D0%B5%D0%BD-%D1%81%D1%82%D1%80%D1%8C%D0%BE%D0%BA%D1%81%D0%BD%D0%B5%D1%81", "text": "Робърт Луис Стивънсън („Островът на съкровищата”, „Доктор Джекил и мистър Хайд”) спечелил богатство и световна слава, но останал черната овца в семейството си. От него се очаквало да конструира морски фарове. В Шотландия зад всичките 97 фара, построени по крайбрежието между 1790 и 1940 г., стои родът Стивънсън.     Припомня Мортен Стрьокснес в „Морска книга или Изкуството да ловиш гигантска акула с гумена лодка посред огромното море през четирите годишни сезона” (Жанет 45, превод Мария Змийчарова). От Скандинавия дойде модата на дългите заглавия. Норвежкият писател и журналист тръгва с приятеля си художник на лов за чудовищната гренландска акула. А от какъв зор Стивънсън? Ами човекът се впечатлява от някакъв морски фар. И съзнанието му възпроизвежда какво ли не за фаровете… Двамата ловуват акулата в продължение на 4 сезона. И Стрьокснес разказва приключението. То е само по себе си драматично, но тук става друго. Той го накисва обилно в семейни истории, митология, биология, зоология, астрономия, социология, екология, културистория и всичко, за което се сети. Поток на претовареното с информация съзнание. Репортажът се чете като роман. Защото приключението е фантастично и защото всичката тази информация идва като приключение. С невъзможно богат език: „Морето прибира езика си, облизва се и затваря уста. На сушата остават само няколко нетрайни ивици бяла пяна”. Перфектният усет на Стрьокснес за мяра и ритъм не допуска досада, освобождава въображението като във времето, когато познанието било митове и митовете – познание. Свободата на асоциации и значения: „Дори на лунната светлина й е необходима повече от секунда да достигне земята. На слънчевите лъчи им трябват осем минути. Астрономите всъщност са археолози или геолози, които търсят светлинни фосили. Нищо не се случва в реално време, всичко, което виждаме, е минало. Винаги малко изоставаме. Дори в отношенията помежду си, дори вътре в собствените си глави, винаги сме с милионна част от секундата назад.”   От ", "date": "2018.11.05", "title": "Знанието като приключенски репортаж в „Морска книга” на Мортен Стрьокснес"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389182-%D1%87%D0%B5%D1%80%D0%BD%D0%B8%D1%8F%D1%82-%D1%81%D0%BF%D0%B8%D1%81%D1%8A%D0%BA-%D0%BD%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D1%87%D0%B8%D1%86%D0%B8%D1%82%D0%B5-%D0%BD%D0%B0-%D0%B2%D1%8A%D0%B3%D0%BB%D0%B8%D1%89%D0%BD%D0%B8-%D0%B5%D0%BB%D0%B5%D0%BA%D1%82%D1%80%D0%BE%D1%86%D0%B5%D0%BD%D1%82%D1%80%D0%B0%D0%BB%D0%B8", "text": "Около 1400 нови проекта за изграждане на въглищни електроцентрали се разработват или се изграждат в 59 държави по света, които биха добавили 33% или 670 хил. мегавата към общия капацитет на този тип централи. Но рискът при инвестирането в подобни съоръжения продължава да расте, тъй като редица банки и инвеститори търсят начин да се прехвърлят към друг, по-безвреден начин за производство на електроенергия.      За да насочи инвестициите към по-малко рискови проекти, неправителствената организация Urgewald е създала дигитално приложение, което разглежда 120-те разработчици на въглищни централи, пише Кати Хипъл от Института за енергийни икономисти и финансови анализи за Energy Post. Създадено през 2017 г. приложението, познато като Coal Plant Developers List (CPDL) служи като списък от напътствия за инвеститорите. То дава подробна информация за всичките 120 разработчици, в чиито ръце са 68% от световната верига от въглищни електроцентрали. Клиенти на приложението са някои от най-големите инвеститори в света – Норвежкия правителствен пенсионен фонд, както и германската застрахователна компания Allianz. Финансовият риск при инвестициите в сферата на въглищните електроцентрали и веригата на доставки на въглища продължава да се усложнява, повишавайки оперативните разходи на ангажираните в този бизнес. Затягането на регулациите, свързани с климатичните промени и повишеното търсене на електроенергия от възобновяеми енергийни източници оказват влияние дори върху дългогодишните инвеститори в бизнеса с въглищата, смята Хипъл. През последните няколко години най-големите европейски инвеститори, сред които Allianz, AXA и Generali, приеха политиката за премахване на въглищата като енергиен фактор от своите инвестиционни планове. Въпреки че Китай е най-големият производител на фотоволтаична и вятърна електроенергия в света, нейният планиран капацитет на електричество от въглищни електроцентрали съставлява повече от една трета от всички централи от този тип по света. Китайските компании играят и ключова роля при изграждането на тези централи в други страни - около 20% от китайските разработки се осъществяват извън граница. Най-големият разработчик на въглищни централи в световен мащаб е National Energy Investment Group, ситуирана именно в азиатската страна. На второ място в списъка е друга китайска компания – China Huadian Corporation, следвана от индийската National Thermal Power Corporation (NTPC). Забелязва се неравномерно географско разпределение на тези разработчици. Списъкът от 120 имена засяга едва 42 държави, като групата включва вече установени компании и такива, които тепърва навлизат на пазара. Почти 28% от тези 120 разработчици в момента не разполагат с инсталирана мощност от въглища. Директорът на Urgewald Хефа Шюкинг подчертава, че „46 от всички 120 компании се занимават и с добив на въглища, чийто бизнес е насочен към „периферни“ страни като Танзания, Мозамбик и Ботсвана, където залагат на разработването на въгледобивната технология“. От всички 59 държави, където се изграждат или се планира изграждането на нови въглищни централи, 11 от тях не разполагат с повече от 600 мегавата инсталирана мощност от въглища, а 16 други изобщо не притежават подобна мощност, споделя Хипъл. „Списъкът цели да помогне на инвеститорите да се пренасочат към по-чисти активи, избягвайки рисковите вложения с идеята да се работи за подобряването на климата“, заключва тя.", "date": "2018.11.05", "title": "Черният списък на разработчиците на въглищни електроцентрали"}
{"url": "http://www.classa.bg/%D1%81%D0%B2%D1%8F%D1%82/item/389175-%D1%89%D0%B5-%D1%81%D0%B5-%D0%BE%D0%BF%D0%B8%D1%82%D0%B0%D1%82-%D0%B4%D0%B0-%D0%B7%D0%B0%D0%BC%D0%B5%D1%81%D1%82%D1%8F%D1%82-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F-%D0%BF%D1%80%D0%B8%D0%BD%D1%86-%D1%81-%D0%BD%D1%8F%D0%BA%D0%BE%D0%B9-%D0%BF%D0%BE-%D1%81%D1%8A%D0%B2%D0%BC%D0%B5%D1%81%D1%82%D0%B8%D0%BC-%D1%81%D1%8A%D1%81-%D0%B7%D0%B0%D0%BF%D0%B0%D0%B4%D0%B0", "text": "На фона на нарастващото международно възмущение от убийството на журналиста Джамал Кашоги, Саудитският престолонаследник, Салман бин Мохамад, ще се изправи пред сериозни проблеми в страната си, предполагат политическите анализатори.   Принцът, на 33, който някога обеща да превърне автократичното му кралство в модерна държава, наскоро бе назначен да оглави министерска комисия за преструктуриране на Агенцията на саудитското разузнаване, след като нейният заместник-шеф е бил уволнен, на фона на скандала със смъртта на Кашоги.   Въпреки тази нова позиция и другите му широки правомощия в отбраната и в икономиката на Саудитска Арабия, неговата позиция в кралството вече не е толкова солидна, според някои експерти.   Майкъл Малууф, екс-съветник по политиката на сигурност в Пентагона, счита че младият принц е създал повече врагове, отколкото приятели, сред членовете на саудитското кралско семейство и е разстроил неговото ръководство. Според анализатора, в Дома на краля има нарастващ бунт срещу Мохамед бин Салман.   \"Вече са започнали процеси с опит да заменят Мохамад бин Салман с някой по-съвместим със Запада\", казва експертът.   На въпрос дали е възможен преврат на този етап, Малууф каза, че е \"само въпрос на време\", тъй като престолонаследникът е отчуждил твърде много от членовете на клана.   Тези, които заговорничат срещу Мохамад бин Салман, очакват САЩ и Западът \"да подкрепят някой, който ще изпълни преврата\", подчерта бившият служител на Пентагона и добави, че е \"преждевременно\" да се каже със сигурност, че това ще се случи.   Тези коментари идват след съобщенията, че Ахмед бин Абдулазиз, по-малък брат на крал Салман бин Абдулазис, се е върнал в Саудитска Арабия от изгнание. Според съобщенията принцът е пътувал до кралството с гаранции от американските служби за сигурност и Обединеното кралство.   „Защо братът на краля ще излезе от изгнание и ще се върне в кралството, ако няма чувството, че има някаква подкрепа?\" - попита Малууф.   В САЩ бяха отправени призиви да се изгони Мохамед бин Салман от властта. Американският сенатор Линдзи Греъм, един от най-върлите привърженици на Саудитска Арабия в Конгреса, нарече принца \"токсичен\" и заяви, че \"трябва да си отиде\", добавяйки, че \" Мохамад никога няма да бъде световен лидер.\"", "date": "2018.11.05", "title": "\"Ще се опитат да заместят саудитския принц с някой по-съвместим със Запада\""}
{"url": "http://www.classa.bg/%D1%81%D0%B2%D1%8F%D1%82/item/389177-%D0%B1%D0%B8%D1%82%D0%BA%D0%B0%D1%82%D0%B0-%D0%BD%D0%B0-2020-%D0%B3-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-%D0%BF%D0%BE%D1%81%D1%82%D0%BE%D0%B2%D0%B5,-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF", "text": "Това издание на анализите на Макс Кайзер се съсредоточава върху милиардерите по света, като се подчертава, че през 2017 г. богатството им е имало най-голям ръст от 19%. Освен това китайските милиардери са увеличавали богатството си почти два пъти по-бързо.   Макс посочва, че докато в Европа и Съединените щати богатството е \"в голямата си част наследено\", то 97% от богатата класа в Китай \"е самоизградила се\". Той цитира статия в интернет страницата на UBS, според която \"милиардерите в Азия, и по-специално в град Шенжен, Китай, са предизвикателство пред традиционното господство на САЩ по отношение на технологичните начинания.\"   „Възправянето на Китай, като нова световна сила, както и падането на американската империя, ще бъдат подкрепени от развитието на изкуствения интелект, който се финансира и базира в Китай \", отбелязва Макс \". Китай ще намери начин да се манипулират САЩ чрез изкуствен интелект; а изглежда, че от Китай е произходът на всички тези постове в социалните мрежи, за които се предполага, че манипулират резултатите от изборите в САЩ.\"   \"Китай е излязъл на сцената и се насочва към 2020 г., когато ще се опита да направи мек преврат, чрез постове и информационна война, и това ще бъде битката на 2020 г: китайските постове, срещу Тръмп\", обобщава той.   Анализаторът също коментира кризата в Италия и радикалния план за намаляване на дълга й наполовина, предложен от икономист на Bundesbank. Според него, италианското правителство би могло \"да се възползва от голямото частно богатство на своите граждани, за да се създаде фонд, който ще бъде финансиран с Национални облигации за солидарност\".", "date": "2018.11.05", "title": "Битката на 2020 г . - китайските постове, срещу Тръмп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389179-5-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1414 г. - Открит е Констанцки събор на Римокатолическата църква, който слага край на Папската схизма.     1605 г. - Осуетен е опит за атентат срещу Камарата на лордовете и краля на Англия и Шотландия Джеймс I.   1757 г. - Седемгодишната война: Фридрих II побеждава обединените армии на Франция и Свещената римска империя.     1885 г. - Сръбско-българската война: Започва Битката при Сливница.   1895 г. - Джордж Селдън получава първия американски патент за автомобил.   1912 г. - Удроу Уилсън е избран за двадесет и осми президент на САЩ.   1913 г. - Великобритания анексира Кипър и заедно с Франция започва военни действия срещу Османската империя.     1914 г. - Първата световна война: Великобритания окупира Кипър.     1916 г. - Първата световна война: Германия и Австро-Унгария подписват акт за създаване на Регентско полско кралство.     1940 г. - Франклин Рузвелт е избран за трети мандат като президент на САЩ.   1945 г. - Колумбия е приета за член на ООН.   1967 г. - Открит e металургичният комбинат Кремиковци.   1968 г. - Ричард Никсън побеждава на президентските избори в САЩ.     1979 г. - Аятоллах Хомейни обявява САЩ за \"великия сатана\".   1994 г. - Акио Морита оповестява оттеглянето си от ръководството на Sony.   2002 г. - Космическият апарат Галилео се сближава само на 160 километра с естествения спътник Амалтея и отклонението, оказано върху траекторията на апарата, е измерено с цел точно установяване на масата на спътника.     2006 г. - Бившия иракски диктатор Саддам Хюсеин е осъден на смърт чрез обесване за престъпления срещу човечеството.   2008 г. - Барак Обама става президент на САЩ.    ", "date": "2018.11.05", "title": "5 ноември, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/389178-%D0%B7%D0%BB%D0%B0%D1%82%D0%BE%D1%82%D0%BE-%D0%BA%D0%B0%D0%B7%D0%B2%D0%B0-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B8%D0%B7%D1%82%D0%BE%D0%BA%D1%8A%D1%82-%D1%82%D1%80%D1%83%D0%BF%D0%B0-%D1%80%D0%B5%D0%B7%D0%B5%D1%80%D0%B2%D0%B8,-%D0%B7%D0%B0%D0%BF%D0%B0%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B0-%D0%B2%D0%B5%D1%80%D0%B5%D0%BD-%D0%BD%D0%B0-%D1%81%D0%B2%D0%BE%D1%8F-%D0%B1%D0%B5%D0%B7%D1%81%D0%BC%D0%B8%D1%81%D0%BB%D0%B5%D0%BD-%D0%BE%D0%BF%D1%82%D0%B8%D0%BC%D0%B8%D0%B7%D1%8A%D0%BC", "text": "През последните три месеца, централните банки по света закупиха над 148 метрични тона злато, с 22% повече, отколкото през същия период на миналата година, според Световни златен съвет. Русия, Турция, Казахстан, Индия , Полша и Унгария бяха лидерите сред купувачите на благородни метали.   Докато изглеждат ясни причините, каращи Русия, Турция и други страни, изправени пред санкции на САЩ, да купуват повече злато, консултантът по благородни метали Клаудио Грас обяснява защо и други държави укрепват своите резерви.   На първо място, експертът отбелязва, че основната мотивация, която управлява някой да стане собственик на повече физическо злато, е \"да си възвърне независимостта и суверенитета, чрез отделяне от финансовата система, която е неустойчива.\" В това отношение, много банки напълно разбират, че златото предлага една от най-надеждните гаранции по време на икономически сътресения.   Що се отнася до случаите на Полша и Унгария, анализаторът припомня тяхното напрежение с Европейския съюз по отношение на миграционните политики, което, според него, само ще расте в бъдеще.   Според Грас, след като \"са живяли под комунизма допреди около 25 години, сега тези страни от Източна Европа се противопоставят на централизираната власт, особено когато идва от Брюксел\". Техните централни банки \"не са слепи за нарастващото напрежение с ЕС и за сериозните рискове от по-нататъшната му ескалация\", казва експертът. Той следователно разглежда стратегията им за купуване на злато, като \"разумна\".   Изправени пред тази разумна визия на Изтока, експертът отбелязва \"самодоволството и самоувереност в подхода на Запада, където реализмът е победен от безсмисления оптимизъм, поставяйки Изтока в значително предимство, пред лицето на следващата икономическа криза\".   Анализаторът цитира думите на британския журналист Уилям Рейс-Мог: \"Правителствата лъжат, банкерите лъжат, дори одиторите лъжат: но златото казва истината\".   В този контекст Грас посочва, че хората, които купуват злато \"разбират, че това е тяхната лична застраховка, когато илюзията изчезва, а доверието в настоящите институции се разпада\".   И той стига до заключението: \"Разумният подход е да създаваш свои собствени резерви под формата на твърдо, осезаемо и реално физическо богатство, което не носи риск и е доказало надеждността си, служейки като реални пари от 5000 години\".", "date": "2018.11.05", "title": "Златото казва истината: Изтокът трупа резерви, Западът остава верен на своя \"безсмислен оптимизъм\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/389180-%D0%BA%D0%BE%D0%B3%D0%B0%D1%82%D0%BE-%D0%B8%D0%B7%D0%BB%D0%B8%D1%87%D0%B0%D0%B2%D0%B0%D1%85%D0%B0-%D0%B3%D0%BE%D1%80%D1%8F%D0%BD%D0%B8%D1%82%D0%B5", "text": "За първи път темата за горяните и въоръжената им борба срещу комунистическия режим в НРБ ще е част от учебното съдържание в седми и десети клас през тази учебна година.  Кои са горяните и какво се знае за съпротивата им?           На 1 октомври 1951 г. край казанлъшкото село Габарево група от 15 младежи, току-що присъединили се към горянското движение заради насилията на комунистите при принудителното коопериране на земята, е вкарана в капан от агенти на Държавна сигурност. Агентите, представящи се за горянска чета, разстрелват от засада младежите и хвърлят телата им в общ гроб край селото.     Тази история от най-тежките години на въоръжената съпротива срещу съветския режим в България е открита в архивите на ДС от бившия сътрудник на Комисията за досиетата Мариян Гяурски. Според него въоръжената съпротива, зародила се още по време на съветската окупация, започва бързо да се разраства най-вече след като по заповед на Сталин и Димитров е ликвидирана легалната опозиция и е обесен нейният лидер Никола Петков. А когато комунистическата власт слага ръка върху цялата дребна и едра градска собственост, съпротивата получава допълнителен импулс. В началото на 1950-те години горяните се превръщат в реална заплаха за комунистическата власт в обширни райони на страната. Движението бързо се разраства и в резултат от масовите насилия при бруталната колективизация в селските райони, където тогава живеят почти 80% от хората. През 1950 г. БКП поема курс към тотално насилствено коопериране по сталински образец, съпроводено с насилия, убийства и принудителни изселвания. Именно през 1950-1951 г. съпротивата на горяните достига своя апогей в почти всички краища на страната - и особено в Пиринския и в Сливенския край. На брой те са не повече от 7-8 хиляди души, но ДС особено се тревожи заради големия брой доброволни ятаци, които с подслон, храна и дрехи улесняват борбата на горските чети. „За разлика от комунистическите партизани по време на войната, чиито „подвизи\" почти изцяло са свързани с грабежите на частни мандри и добитък, а също и с палежи и убийства на кметове, свещеници, учители, военни и полицаи, горяните са били добре изхранвани от местните селяни\", обяснява Гяурски. А шефът на Агенция „Държавни архиви\" Михаил Груев допълва: „Да, имало е случаи и горяните да нападат мандри, но само когато тези мандри са били вече заграбени от „народната\" власт. Повсеместно горяните защитават частната собственост и не допускат терористични нападения с цел убийства на комунистическите първенци и техните слуги\".   Държали властта под напрежение и страх   Според Груев, горяните държат властта под напрежение и страх, но употребяват оръжие единствено при самозащита. В оперативните си справки ДС открито признава, че в много райони, особено в Пиринския и Сливенския край, официалната власт на практика не съществува в отдалечените села. Голяма част от пиринските горяни се включват в съпротивата не само заради грабежите и издевателствата, но и в отговор на опитите „на продажната върхушка в София да ги македонизира\", допълва Груев. Според изследователите, сред тогавашната въоръжена съпротива са разпространени надеждите, че Западът най-после ще тръгне на освободителна война срещу империята на Кремъл. „Американците ще дойдат!\" - убедени са не само преките жертви на червения терор, но и много бедстващи хора в града и селото, единодушни са изследователите Михаил Груев и Мариян Гяурски. Предчувствието за края на марионетния режим в София се задълбочава особено след началото на Корейската война през 1950 г., когато САЩ нанасят тежки удари на съветските и китайските „доброволци\" в Корея. Скоро обаче идва и разочарованието.   Подкрепяни от българските мохамедани   „Отказът на най-могъщите западни държави да застанат зад борбата за независимост на унгарския народ и неговото правителство срещу съветските окупатори и техните марионетки през ноември 1956 г. нанася тежък психологически и морален удар върху горянското движение в България. Обезверяването насочва участниците в съпротивата към изтегляне през южните и западните граници на страната\", разказва Мариян Гяурски. Една от последните горянски чети под ръководството на Шукри Дервишев е разбита край Доспат чак в края на 1958 г., припомня Михаил Груев. Той подчертава, че всеобщата подкрепа на българите-мохамедани за горяните се дължи не само на насилствената колективизация на земята, стадата и горите в района, но и на първите опити на БКП да асимилира хората от това малцинство и да забрани религията и обичаите му. Българската въоръжена борба срещу натрапената от Кремъл диктатура не се отличава особено от борбата на поляците, украинците или прибалтийските народи. Единствената разлика е, че в изброените страни съпротивата е по-масова и в някои случаи се стига до локални граждански войни, твърдят Мариан Гяурски и Михаил Груев. „Спецификата в българския случай е свързана и с много дългия период на действие на горянските чети. Тяхната активност следва пиковете в бруталното насилие на марионетния комунистически режим срещу българския народ и разбива мита, че България е била страната, която е приела натрапената ѝ от Кремъл диктатура по сравнително най-мирен начин на фона на случилото се в останалите съветски сателити\", заключава Михаил Груев.", "date": "2018.11.05", "title": "Когато изличаваха горяните"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389181-%D0%B7%D0%B0%D1%80%D0%B0%D0%B7%D0%BD%D0%BE-%D0%B7%D0%BB%D0%BE", "text": "Често си мисля, че каквото ни е в душата, такова е и на пътя. Тарикати минават по велоалеите, колоездачи режат гумите на линейки, в час пик по булевардите бусове спират на аварийки. Влизаме в насрещното, защото не ни се чака сутрин. Как да искаш ред в държавата, в която по пътищата се избиваме? Уж европейци, а по улиците - все каруци. Уж ред, а около нас безредие и комплекси. Всички тези картини издават, че каквито и закони да напишат, чувството, че можем да ги заобикаляме е дълбоко вкоренено в народопсихологията ни. Дори и на подсъдимата скамейка, признаваш, искаш съкратено производство и наказанието ти се намалява с една трета автоматично. Това е комплексът на убиеца-самоубиец, който на завоя влиза в насрещното без да му пука, че може да отнеме живота на някого, а и своя собствен. Така може би се чувстват атентаторите, които извършват атентати, преди да натиснат прекъсвача. Затова не се чудете защо по улиците тук всяка година умират повече хора от броя на убитите войници в Афганистан и Ирак. Това, което всеки от нас може да наблюдава по улици, булеварди и магистрали се нарича тотално изтрещяване. Агресия, която е заразителна. Ако един тип може да убие човек или цяло семейство на пътя, как да очакваме от него, че няма да посегне на жена си? Как да очакваме, че ще е честен в действията си, че ще спазва закона, че няма да си купи книжката, че няма да даде подкуп? И в случая баналният израз \"Виновна е държавата\" е оправдание. Просто не зачитаме живота. Явно той не е сред ценностите ни. Дори и гробовете се разграбват след като си тръгнат близките. Сред толкова безотговорност, гражданската отговорност на безотговорните, не може да се измери с пари. Чипът е тотално повреден и не знам какво трябва да се случи, за да се замислим над тези въпроси. И дали ще удариш някого не е въпрос на късмет, а на дисциплина, а не на къси-дълги в лява лента, защото тате или чичо е купил хубава кола. Когато върнем нормалността в нашите глави, ще започнем да живеем в нормална среда и тогава чак в нормална държава, защото всичко започва от нас. Всичко.", "date": "2018.11.05", "title": "Заразно зло"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389176-%D1%81%D0%B2-%D0%B0%D0%BF%D0%BE%D1%81%D1%82%D0%BE%D0%BB%D0%B8-%D0%BF%D0%B0%D1%82%D1%80%D0%BE%D0%B2,-%D0%B5%D1%80%D0%BC,-%D0%BB%D0%B8%D0%BD%D0%B0,-%D0%B3%D0%B0%D0%B8%D0%B9-%D0%B8-%D1%84%D0%B8%D0%BB%D0%BE%D0%BB%D0%BE%D0%B3", "text": "Св. апостол Патров  е бил епископ на Неапол и Путеол  (приморски град в средна Италия) . Там той кръстил и довел до Христа мнозина.    бил епископ на Филипопол  (древен укрепен град в Тракия, днес в Източна Румелия, на река Марица) .   Св. апостол Лин , за когото споменава апостол Павел във Второто послание към Тимотей ( ), бил епископ в Рим след св.ап. Петър.   Св. апостол Гаий,  за когото споменава апостол Павел в Посланието към Римляните ( ), казвайки: “Поздравява ви Гаий, мой и на цялата църква странноприемник”, бил епископ на Ефес  след св. Тимотей.   Св. апостол Филолог , за когото споменава апостол Павел в същото послание ( ), казвайки: “Поздравете Филолога”, бил поставен от светия апостол   за епископ на Синона  (град на южниото крайбрежие на Черно море) .     Светите апостоли, които прекарали екископското си служение в посочените градове, претърпели много премеждия и скърби заради благовестието, и след като научили и довели мнозина до Христа, отишли с мир при Господа.", "date": "2018.11.05", "title": "Св. апостоли Патров, Ерм, Лина, Гаий и Филолог"}
{"url": "http://www.classa.bg/%D1%81%D0%B2%D1%8F%D1%82/item/389171-oumuamua-%D0%BB%D0%B8-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%B5%D0%BD-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B0-%D1%81%D0%BE%D0%BD%D0%B4%D0%B0", "text": "Учени от центъра по астрофизика Харвард-Смитсониън в Масачузетс (САЩ) твърдят, че са се сблъскали с неочаквано увеличение на скоростта и промяна на траекторията на първия междузвезден астероид Oumuamua, (\"първи пратеник\" на хавайски), открит през октомври 2017 г. по време на преминаването му през слънчевата система. Те вярват, че може да става дума \"за светлинна сонда от изкуствен произход\", както е посочено в статията им.   \"Ако се вземе предвид изкуствен произход, една от възможностите е, че Oumuamua е светлинна сонда, плаваща в междузвездното пространство като отломка от напреднало технологично оборудване\", се казва в проучването, което не изключва и възможността това да е \"напълно функционираща сонда изпратено умишлено на Земята от чужда цивилизация\". В същия дух, физичката Ави Льоб Льоб твърди, че Oumuamua може да е на разузнавателна мисия да изследва нашата слънчева система, по същия начин, както хората са създали Breakthrough Starshot, проекта за флота н микро космически кораби за пътуване до звездната система Alpha Centauri, най-близката до Слънцето,.   Американски учени отхвърлиха възможността обектът да е е комета в процес на изпускане на газ, тъй като трасето му е в плоскост, което би могло да се дължи на неговия хипотетичен разумен дизайн. Те също така заключават, че предполагаемата извънземна сонда може да пътува през вселената без никаква помощ, освен задвижване от звездната светлина.   Според NASA C / 2017 U1 има продълговат аспект, като огромна пура с дължина около 400 метра и е тъмночервен. Неговата форма би могла да предостави нови улики за това как са създадени други звездни системи.   Що се отнася до неговия произход, предварителните прогнози сочат, че се движи с около 64 хиляди километра в час от посока, в която е съзвездието Лира, така че ще отнеме няколко години, за да премине на Слънчевата система преди да я напусне и никога да не се върне.", "date": "2018.11.05", "title": "Oumuamua ли е първият междузвезден астероид - извънземна сонда?"}
{"url": "http://www.classa.bg/%D1%81%D0%B2%D1%8F%D1%82/item/389172-%D0%B8%D1%81%D0%BF%D0%B0%D0%BD%D0%B8%D1%8F-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B1%D0%B0%D0%BD%D0%B4%D0%B0-%D0%B7%D0%B0-%D0%BA%D0%BB%D0%BE%D0%BD%D0%B8%D1%80%D0%B0%D0%BD%D0%B5-%D0%BD%D0%B0-%D0%BA%D0%B0%D1%80%D1%82%D0%B8,-%D1%87%D0%B8%D0%B9%D1%82%D0%BE-%D0%BB%D0%B8%D0%B4%D0%B5%D1%80-%D0%B5-%D0%BF%D0%BE%D0%BC%D0%B0%D0%B3%D0%B0%D0%BB-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-9-11", "text": "Властите в Испания разбиха банда, посветена на клонирането на кредитни карти, за чийто лидер има убеденост, че е помогнал за финансирането на атаките от 11 септември.   Както съобщи АП, в рамките на полицейската операция в Мадрид са арестувани 19 души. Членовете на тази група събирали потребителски данни - като ПИН кодове - в тъмната мрежа и са изработвали фалшиви карти.   Сред арестуваните е бил и техният лидер, 49-годишен алжирец, чието име не е разкрито, който вече е бил в затвора в Испания заради използването на клонирани кредитни карти. За него се твърди, че е помогнал за финансирането на атаките от 11 септември.   Властите открили, че групата е успяла да похарчи 500 000 евро от успешно клонираните кредитни карти.", "date": "2018.11.05", "title": "Испания: Заловиха банда за клониране на карти, чийто лидер е помагал за финансирането на 9/11"}
{"url": "http://www.classa.bg/%D1%81%D0%B2%D1%8F%D1%82/item/389174-%D0%B2%D0%BE%D0%B5%D0%BD%D0%BD%D0%B8-%D0%B1%D0%B0%D0%B7%D0%B8-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B8-%D0%BC%D0%B0%D1%80%D1%81-%D0%B8%D0%BB%D0%BE%D0%BD-%D0%BC%D1%8A%D1%81%D0%BA-%D1%85%D0%B0%D1%80%D0%B5%D1%81%D0%B2%D0%B0-%D0%B8%D0%B4%D0%B5%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%81%D0%B8%D0%BB%D0%B8", "text": "Илон Мъск, съосновател на SpaceX и Tesla, каза че харесва идеята на президента на САЩ, Доналд Тръмп, за създаването на космически сили като шести клон на американската армия, в интервю публикувано в уеб сайта за технологични новини Recode.   \"Това може да е малко противоречиво, но всъщност идеята ми харесва \", каза Мъск. \"Това е основно отбрана в космоса и мисля, че може да бъде доста полезно също за да разширим и цивилизацията си\", добави той.   Според Мъск създаването на военновъздушните сили в миналото е било смешно, но сега всички казват \"очевидно е необходимо да се разполага с военновъздушни сили\". \"Мисля, че скоро ще бъде очевидно, че трябва да разполагаме и с Космически сили\", каза бизнесменът.   \"Мисля, че може да има база на Луната и база на Марс. Би било чудесно да се разшири идеята за въоръжените сили\", каза Мъск, добавяйки \"идеята да сме там, сред звездите и планетите, е много вълнуваща\" ,   През юни американският президент нареди на Пентагона да разработи \"Космически сили\", които ще бъдат създадени като шести клон на националните въоръжени сили. \"Не е достатъчно просто да имаме американско присъствие в космоса, трябва да постигнем доминиране на САЩ в космоса\", каза Тръмп. Предстои откриването им през 2020 г.", "date": "2018.11.05", "title": "Военни бази на Луната и Марс? Илон Мъск харесва идеята на Тръмп за Космически сили"}
{"url": "http://www.classa.bg/%D1%81%D0%B2%D1%8F%D1%82/item/389166-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%BF%D1%80%D0%B8%D0%B5%D0%BC%D0%B0-%D0%B0%D0%BD%D0%B5%D0%BA%D1%81%D0%B8%D1%8F%D1%82%D0%B0-%D0%BD%D0%B0-%D0%BA%D1%80%D0%B8%D0%BC", "text": "Реджеп Ердоган се срещна с Петро Порошенко   Турция не приема и не признава руската анексия на Крим. Това заяви турският президент Реджеп Ердоган, съобщи „Хюриет“. Ердоган имаше среща с украинския президент Петро Порошенко в Истанбул. Той заяви, че неговата страна ще продължи да подкрепя Украйна.     „Ние ще продължим да укрепваме отношенията си с Украйна. За нас развитието на нашите отношения е важно“, заяви Ердоган. Той и Порошенко участваха в седмата среща в Съвета за стратегическо партньорство. Ердоган подкрепя позицията на Украйна, въпреки добрите си отношения с Русия. ", "date": "2018.11.05", "title": "Турция не приема анексията на Крим"}
{"url": "http://www.classa.bg/%D1%81%D0%B2%D1%8F%D1%82/item/389167-%D1%80%D1%83%D1%81%D0%BA%D0%BE-%E2%80%93-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%B4%D1%80%D1%83%D0%B6%D0%B1%D0%B0-%D1%81%D0%B5-%D1%80%D0%B0%D0%B7%D1%81%D1%8A%D1%85%D0%B2%D0%B0", "text": "Банките на Поднебесната империя отказват обслужването на руски компании и граждани   От няколко дни насам настъпи гробна тишина след съобщението на всички руски медии, че “Китай заби нож в гърба на Русия”, “гонят руснаците заради риска от санкции”, “не желаят да обслужват руски компании и граждани”, “отказват финансови операции с Русия” и т.н,     “Комерсанть” съобщи, че според протока от заседанието на подкомисията по сътрудничество във финансовата сфера двете държави са обсъдили (цитат) «бариерите, препятстващи своевременното извършване на междубанкови плащания и откриването на кореспондентски сметки”. Това заседание е било на 27-28 септември в Шънчжън. “Изтеклата” информация от него, поместена във всички руски медии, вероятно е била израз на недоволството на Москва, че въпреки изминалия месец проблемите не са се решили и своеобразен сондаж за евентуална публична реакция от Китай. А последвалото мълчание след сензацията говори, че проблемът въобще не е решен. Факт е, че той не е от тези дни, а прогресира във времето. През юни 2015 Юрий Соловьов, първи заместник-председател на ВТБ, втората по големина руска банка и най-мощна на международните пазари се оплака” че голяма част от китайските банки отказват операции с руските банки”. През декември 2015 г. за трудностите с набирането на средства “не само на западните, но и на източните пазари” разказа Герман Граф, шеф на най-голямата руска “Сбербанк”.  После настъпи тишина за три години и сега изплува острият протест на руската страна пред китайските власти във връзка със задълбочаващите се трудности в междубанковите операции и обслужването на руски компании и лица – вкл. и такива, които въобще не са заплашени от санкции. Според информацията трудностите и пречките през руски клиенти рязко са нараснали от началото на тази година. Китай обаче не предприема нищо по въпроса, защото за него, за разлика от Русия проблемът не е стратегически.  Над 90% от финансовите операции на китайските банки са със САЩ и Европа, докато с Русия едва-едва правят няколко процента. При това не само формално частните китайски банки задържат или отказват операции, но и най-големите държавни, вкл. и Bank of China. Поделения на руски компании и руснаци, базирани в Китай, разказват пред “Комерсанть”, каква огромна бюрократична бумажщина като претекст за бавене или отказ се изисква от началото на годината, вкл. и до “посещения на китайски банкови чиновници за изясняване на произхода на парите дори и в домовете ни”. На този фон кухо звучат всякакви обещания как двете страни ще преминат на разчети в свои валути, елиминирайки долара (и еврото). Политическите документи се оказват кухи декларации, защото реалната политика се води от съвсем други правила, логика и интереси. Бел. Демографската инвазия на Китай в руския Далечен Изток сериозно притеснява Кремъл. Както вече съм отбелязвал в свой пост, почти две-трети от руската армия е базирана в онези райони. Руската държава раздава на всеки желаещ руснак и напълно безплатно по десетки декари земя в Сибир и Далечния Изток, но желаещите не могат да запълнят дори един влак.  Въобще Китай и Русия исторически са геополитически конкуренти и дори социалистическата им история, стигнала и до военни сблъсъци за остров Даманский, го доказва.  ", "date": "2018.11.05", "title": "Руско – Китайската дружба се разсъхва"}
{"url": "http://www.classa.bg/%D1%81%D0%B2%D1%8F%D1%82/item/389168-%D0%B7%D0%B0%D1%89%D0%BE-%D0%BD%D0%B5-%D0%BD%D0%B8-%D0%BE%D0%B1%D0%B8%D1%87%D0%B0%D1%82", "text": " навярно не е поставен коректно. Егоцентрично. И кого обичат те изобщо и защо трябва да го обичат? Цялата история на Европа, която ни е известна е от войни, както на държави срещу държави, така и вътре в държавите между феодалите. Помислете откъде са се взели толкова стари замъци на просторите на ЕС. Навярно не от голяма дружба между съседите. И цялата тази постоянна борба налага отпечатък както на бъдещото устройство на Европа, така и на външната ѝ политика по отношение на другите държави. Или се подчиняваш, или те унищожаваме. С Русия този фокус в течение вече на хиляда години не минава.     На 6 февруари 1191 г. папата узаконява Тевтонския орден. Въодушевеният Запад решава да проведе експанзия на изток. Което след това се оказва голяма грешка. На 5 април 1242 г. на леда на Чудското езеро се провежда велика битка. След това Запдът в лицето на посланиците на кръстоносните ордени сключва мир. Кръстоносците признават за ненарушими границите на Велики Новгород, обещават и да изплащат данък. Уговорени са условията за откупуването на няколко десетки рицари, попаднали в плен. Александър Невски провежда тези знатни пленници от Псков до Новгород пеш, събути, с непокрита глава и с въже на врата. Трудно може да се измисли по-голямо оскърбление за рицарската чест. Видимо оттук идва и нашата страст да показваме пленниците си. Е това не е важно. И нещата продължават. Няколко войни и Москва (Ливонската например) ги започва, но те са инициирани от жизнените интереси на държавата. Да времената са такива. С Полша, с Швеция, с Турция, дори и с Иран воюваме. И накрая Отечествената война от 1812 г. Наполеон решава да се разходи до Москва след установяването на своя порядък в Европа, което принципно му се удава. Но е възможно да спечелиш сражение и да загубиш войната. Така се случва. Хитлер също не успява да осъществи това, което е замислил, макар и защо Хитлер? Цяла Европа. Срещу нас воюва целият „евросъюз“. И го спираме с много кръв. Така че къде е причината за тази любов? В течение на столетия за Русия говорят изключително в унизителен тон, като за варвари, орда. Постоянно набиват в главите на местните европейски аборигени, че на изток не живеят хора, а ако са все пак хора, те са с привички и закони, които са пълна бесовщина. Но земите, които обитават са богати. Така, че трябва да се приберат от недостойните. А самите те да се обърнат в нашата вяра и да приемат нашите понятия за ценностите. Да палят вещици, да венчават педерасти. И ето когато загубят духовността си, няма да може повече да се възстановят. И ако са против, то задължително трябва да ги унищожим, защо да говорим с маймуни? Те се страхуват от нас. Страхуват се и ни мразят. Мразят ни защото не сме такива, нямаме навик да поробваме други народи, боят се, защото единствено ние можем да им избистрим главите. С което се занимаваме постоянно. Когато болестта им се изостри за пореден път и настъпва амнезия за предишните походи и за начина, по който приключват. Така че, когато те се усмихват и ви гледат в очите и разказват, как всички ще живеем добре, не им вярвайте. И си спомняйте думите на Андрей Илин от книгата „Обет за мълчание“. „Нямайте навика да обръщате очи, когато работите с клиента. Не трябва да криете лицето си. Страхът привлича вниманието. Действайте открито, обаятелно и смело. Усмихвайте се в очите, не се страхувайте да подарите на човека малко радост, още повече, че вашият клиент скоро ще трябва да се натъжи силно по повод ненавременната загуба на парите си. Усмивката ражда доверие, доверието притъпява бдителността. Всеки човек, видял, че му бъркате в джоба с обаятелна усмивка на уста ще си помисли, че това са шеги между добри приятели. Пробвайте да направите същото с мрачна физиономия“. Цялата задача на колективния Запад по отношение на Русия, а и не само. Това е да изнасилиш-убиеш-ограбиш. Или в друга последователност, което всъщност няма значение, защото краят е един.   Превод: В.Сергеев", "date": "2018.11.05", "title": "Защо не ни обичат"}
{"url": "http://www.classa.bg/%D1%81%D0%B2%D1%8F%D1%82/item/389169-%D0%BF%D1%8A%D1%82%D1%8F%D1%82-%D0%BD%D0%B0-%D0%BA%D0%BE%D0%BF%D1%80%D0%B8%D0%BD%D0%B0%D1%82%D0%B0-%D0%B8-%D0%B8%D0%B7%D1%80%D0%B0%D0%B5%D0%BB", "text": " продължава осъществяването на проекта за „пътя на коприната“. Вицепрезидентът на Китай Ван Цишан проведе обиколка по Близкия изток и прекара четири дни в Израел. Според сключените споразумения Китай след две години ще контролира почти целия агропромишлен комплекс, високи технологии и международна търговия. Очаква се подписването на споразумения за свободна търговия. Регионалната политика се обръща с краката надолу.     През есента на 2013 г. Китай обнародва своя проект за създаването на морски и най-вече сухоземни пътища по целия свят. Той задели колосални суми и в ускорен режим започна да провежда този план. Основните оси преминават през Азия или през Русия към Западна Европа. Едновременно с това се планират и пътища през Африка и Латинска Америка. Препятствията пред новия Път на коприната Пред проекта съществуват две препятствия – едното е икономическо, а другото със стратегически характер. Въпросният проект предвижда износ на стоки според античния модел на Пътя на коприната, който от II от XV век свързва Китай с Европа през Ферганската долина, Иран и Сирия. Тогава стоките се транспортират от един град в друг от търговци чрез обмена на други стоки. А днес Китай има намерение да продава своите стоки в Европа и по целия свят без посредници. Тези стоки не са екзотични (коприна, благовония и т.н). Европа сама произвежда такива стоки, а по качество те превъзхождат китайските. Търговският път се превръща в автомагистрала. Ако Марко Поло е бил заслепен от коприната на Далечния изток, която няма равна в Италия, то осъзнаването, че автомобилната промишленост на Германия ще бъде погребана от китайските конкуренти предизвиква у Ангела Меркел ужас. Значи развитите страни няма да се откажат от търговските си отношения с Пекин, но при това ще защитават своите икономики. Благодарение на масовия износ на продукция Китай ще заеме мястото, което в епохата на промишлената революция се заема първоначално само от Великобритания, а след това съвместно със САЩ. За запазването на своето превъзходство Чърчил и Рузвелт подписват „Атлантическата харта“, а САЩ влизат във Втората световна война. Затова не е изключено англосаксонците да прибягнат към военна сила, за да възпрепятстват китайски проект, както те правят това през 1941 г. срещу германския и японския проекти. През 2013 г. Пентагонът публикува планът на Райт, който предвижда създаването на нова държава на територията на Ирак и Сирия за блокиране на Пътя на коприната между Багдад и Дамаск. Тази задача се осъществява чрез „Ислямска държава“ и Китай е принуден да измени първоначалния път. Той в крайна сметка решава да го прекара през Египет и инвестира в строежа на дубльор на Суецкия канал и в създаването на голяма промишлена зона на 120 км. от Кайро. В отговор Пентагонът организира „цветна революция“ в Украйна за блокирането на европейския път и създава смут в Никарагуа с цел да не се допуска строежа на нов канал, позволяващ съединяването на Тихия и Атлантическия океан. Китайските инвестиции в Новия път на коприната са безпрецедентни по своя мащаб, но не трябва да се забравя, че през XV век Китай се обзавежда с най-мощен флот, за да си осигури изход на море. Адмирал Чжен Хе, евнух на „Трите скъпоценности“ удържа победа над пиратите на Шри Ланка, построява пагоди в Етиопия и извършва поклонение в Мека. Но поради вътрешни политически съображения императорът се отказва от пътя на коприната и подпалва флота. След това Китай се затваря в себе си. Затова не трябва да се смята, че на сегашния план отрано му е отсъден успех. Преди това Китай инвестира в Близкия изток само с една цел – да си осигури доставка на петрол. В Ирак той строя нефтопреработващи заводи, но те бяха взривени от „Ислямска държава“ или от силите на Запада, правещи се, че се борят с ислямистите. Пекин също стана един от основните купувачи на саудитско черно злато. В кралството в град Ясреф-Янбу той срещу 10 милиарда долара построи огромен нефтопреработващ комплекс. Израел и новият път на коприната Връзките между Китай и Израел датират от мандата на израелския министър-председател Ехуд Олмерт, чиито родители, за да се скрият от нацистите, се заселват в Шанхай. Предшественикът на Бенямин Нетаняху се опитва да изгради здрави отношения с Пекин. Но тези усилия се оказват напразни заради подкрепата на сомалийските пирати, които Вашингтон използва за създаването на пречки на руските и китайските морски превози близо до Червено море. Едва успяват да избегнат скандала. На Китай е разрешено да разположи военно-морска база в Джибут, а Ехуд Олмерт е отстранен от политиката. През 2016 г. Китай сключва с Израел договор за свободна търговия. При това Shanghai International Port Group купува концесия за експлоатиране на пристанищата Хайфа и Ашдод, така че през 2021 г. Китай ще контролира 90% от търговския обмен на Израел. Bright Food към момента е придобила 56% от акциите на кибуц-кооператива Tnuva и може да увеличи своя дял, затова и Китай ще контролира основната част от селскостопанския пазар на Израел. Основателят на търговската мрежа „Алибаба“ Джак Ма, посетил Тел Авив в състава на официалната китайска делегация, не кри своето намерение да купи израелските стартъпи, за да копира високи технологии. Единственият сектор на икономиката, който е защитен от китайското проникване е производството на оръжие. През септември професор Шаул Хорев организира в университета в Хайфа конференция с участието на Хъдзънския университет, на който пред висшия офицерски състав на Пентагона би тревога по повод китайските инвестиции. Мнозина докладчици в частност подчертаха, че тези връзки подлагат страната на интензивен шпионаж, което затруднява използването на пристанищата за използване на подводници с ядрени ракети и връзките с Шести флот на САЩ. Бившият директор на „Мосад“ Ефраим Халеви, за когото е известно, че е близък до САЩ твърди, че в Съвета за национална сигурност въпросът за китайските инвестиции не е бил обсъждан никога. Те се приемат изключително заради съображенията за търговска изгода. Така решението на този въпрос зависи от това дали Вашингтон ще разреши сближаване между Пекин и Тел Авив или не. Не е известно защо на Китай му е разрешено да разположи своята база в Джибути, но е малко вероятно, че Пекин е сключил с Вашингтон секретно споразумение за новото разклонение на пътя на коприната. Разбира се, Вашингтон не се вълнува от икономическия упадък на ЕС. А Китай и Русия в дългосрочен план са принудени да се сближават, за да се защитят от Запада. Историята показва, че Западът е правил всичко възможно, за да съкрушат тези две велики държави. Затова, макар и в краткосрочен и дългосрочен план китайско-американският съюз да е благоприятен за Китай, в крайна сметка той ще доведе до унищожаването първо на Русия, а след това на самия Китай. А китайско-израелското споразумение потвърждава думите на Ленин, че „капиталистите сами ще ни продадат въжето, на което ще ги обесим“.", "date": "2018.11.05", "title": "Пътят на коприната и Израел"}
{"url": "http://www.classa.bg/%D1%81%D0%B2%D1%8F%D1%82/item/389170-%E2%80%9E%D1%83%D1%80%D0%B0%D0%BD-9%E2%80%9C-%D1%81%D1%82%D0%B0%D0%BD%D0%B0-%D0%BE%D1%89%D0%B5-%D0%BF%D0%BE-%D0%BE%D0%BF%D0%B0%D1%81%D0%B5%D0%BD", "text": "майстори на оръжия продължават да демонстрират своето превъзходство, плашейки със своите разработки потенциалните противници. В частност за родния боен робот „Уран-9“ са разработили лазерно-лъчева система за прицелване, която трябва да подобри точността на управляемото оръжие „Охотник“ (Ловец). Въпросната система трябва да осигури цифрова обработка на изображенията, стабилизация на образа, а също така автоматично откриване, прехващане и автоматично съпровождане на целите. За разлика от аналозите, тук за първи път се използва електронно управление с лазер, благодарение на което може да бъде осигурена голяма точност на зададена далечина на прицелването по обекти дори с малки габарити.     Така „Охотник“ ще позволи максимално бързо да се откриват и прихващат всякакви цели и те да се държат под прицел при преместване. Разбира се, по-нататък делото се прехвърля на оръжейния потенциал на „Уран-9“, който е снабден с 30-мм автоматично оръдие 2А72, сдвоена картечница 7,62-мм, противотанков комплекс „Атака“, а също така с пехотна огнехвъргачка „Шмел-М“. Самият робот се разработва за оказване на максимална огнева поддръжка на пехотните подразделения по време на бой. Мисля, че едва ли някой ще поиска да изпита по себе си обширния боезапас на „Уран-9“. Разбиването на системите на подобен робот няма да се отдаде на потенциалния противник, защото е защитен от несанкциониран достъп и въздействие на средствата за радиоелектронна борба. Освен това дизеловия 400 конски сили двигател позволява на робота да маневрира при скорост 35 км/ч. А и бягството от „Уран-9“ с лазерното му прицелване няма да се получи, дали запасът на хода му е 200 км. Не мисля, че трупащите се край руската граница НАТОвци биха искали да срещнат на бойното поле този страшен робот, нали няма къде да избягат.   Превод: В.Сергеев", "date": "2018.11.05", "title": "„Уран-9“ стана още по-опасен"}
{"url": "http://www.classa.bg/%D1%81%D0%B2%D1%8F%D1%82/item/389173-%D0%BD%D0%B0%D0%B9-%D0%B2%D0%B0%D0%B6%D0%BD%D0%BE%D1%82%D0%BE-%D0%B7%D0%B0-%D0%BC%D0%B5%D0%B6%D0%B4%D0%B8%D0%BD%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B0%D1%89", "text": "На 6 ноември американците са поканени пред урните да гласуват на междинните избори - поредица от федерални и местни вотове, които се свикват две години след президентската надпревара и често играят ролята на референдум за обитателя на Белия дом, отбелязва Франс прес, цитиран от БТА.     Обновяване на долната камара Ще се гласува отново за всичките 435 места в Камарата на представителите, където републиканците разполагат с внушително мнозинство (236 срещу 193 при шест незаети). За да им отнемат контрола върху долната камара в Конгреса, демократите трябва да спечелят още 23 места и са много близо до победа, при все че според анкетите за 30 места се води много оспорвана борба. Двегодишните мандати на новоизбраните ще започнат в началото на януари 2019 г.  Битка за една трета от Сената Една трета от 100-те сенаторски места (по две за всеки щат) се обновяват през две години и тазгодишната надпревара е за 35 кресла. Републиканците имат незначително мнозинство (51 на 49). Но разположението на силите в горната камара е по-неблагоприятно за демократите, тъй като ще трябва да запазят 26 места, шест от които са застрашени, а републиканците - едва девет. Сенаторите се избират за шест години и новият им мандат започва също през януари догодина. Местни избори Обновени ще бъдат на практика всички местни законодателни събрания (долните и горните камари в отделните щати). В 36 щата от 50-те ще се гласува и за губернатори, както и за различни други длъжности - кметове, местни съдии, шерифи и др. Избирателите ще се произнесат и за редица местни инициативи. Какви са перспективите? Изборите може да имат огромно значение, тъй като вече 150 години рядко се е случвало партията на президента да избегне протестен вот и републиканците се страхуват да изгубят контрола над Конгреса. Ако демократите получат мнозинство в долната камара, ще е далеч по-вероятно да започне процедура за импийчмънт на Доналд Тръмп. Техни хора ще оглавят парламентарните комисии, които ще могат да разследват например подозренията за таен сговор на избирателния щаб на милиардера с Русия по време на президентската кампания от 2016 г. Успеят ли демократите да поемат и контрола върху Сената, ще могат освен това да блокират всички евентуални назначения на Тръмп във Върховния съд, във федералната съдебна система и на изпълнителни постове в администрацията. В подобни случаи последната дума има Сенатът. Гласува се и за Тръмп При все че името на Доналд Тръмп не е вписано в бюлетините, мнозина американци разглеждат изборите като референдум за президента. Осъзнал опасността, Тръмп се ангажира лично да мобилизира избирателите с митинги в осем щата за по-малко от седмица (Флорида, Охайо, Джорджия, Индиана, Мисури, Монтана, Тенеси и Западна Вирджиния). В консервативни щати като Канзас или Южна Каролина републиканските кандидати нямат никаква причина да се дистанцират от милиардера, твърде популярен сред местния електорат. Но в избирателни окръзи, разкъсвани между демократи и републиканци, обвързването с президента носи рискове. Кандидатите - негови съпартийци, фокусират кампаниите си върху съществения икономически растеж, а демократите правят всичко възможно да припомнят оспорваните му подходи към проблемите с имиграцията, здравеопазването и търговията. Спад в изборния ентусиазъм Статистиката не свързва междинния вот с масов прилив към изборните секции. По данни от проучвания едва 41,9 на сто от гласоподавателите са изпълнили гражданския си дълг през 2014 г. срещу 61,4 на сто през 2016 г., когато изборите за Конгрес бяха съчетани с президентските. Тази година обаче активността може да счупи рекордите с оглед силната мобилизация сред противниците на Доналд Тръмп, особено сред младежта.", "date": "2018.11.05", "title": "Най-важното за междинните избори в САЩ"}
{"url": "http://www.classa.bg/%D1%81%D0%B2%D1%8F%D1%82/item/389164-%D0%B7%D0%B0%D1%89%D0%BE-%D0%BC%D0%B5%D1%80%D0%BA%D0%B5%D0%BB-%D1%81%D0%B8-%D1%82%D1%80%D1%8A%D0%B3%D0%B2%D0%B0,-%D0%B0-%D0%BF%D1%83%D1%82%D0%B8%D0%BD-%D0%BE%D1%81%D1%82%D0%B0%D0%B2%D0%B0", "text": "Ангела Меркел слиза от политическата сцена, докато Владимир Путин остава на власт. Фундаменталната разлика между двамата политици и между политическите системи в Берлин и в Москва             Един от най-успешните тезиси, умело внедрен в съзнанието на руснаците, се заключава в това, че в политическия живот няма демокрация, има само лъжи на властниците за лековерната публика. Затова всеки път, когато през последните години някой публично повдигаше въпроса за несменяемия Путин и пребиваването му вече 18 години във властта, защитниците на сегашния господар в Кремъл тутакси си спомняха за Ангела Меркел. Те неизменно изтъкваха: \"Нищо не казвате за нейната несменяемост. С какво не ви угоди Путин?\" Дългото пребиваване на Меркел на канцлерския пост все пак е по-кратко от властването на Путин. А в конституцията на Германия няма посочени ограничения за това една и съща личност да заема повече от веднъж поста на правителствен ръководител. Между другото разликата между Меркел и Путин и тяхната власт е в няколко много важни детайла. Първо, Ангела Меркел не е държавен глава, а правителствен ръководител. Второ, тя получаваше своя мандат в хода на парламентарно гласуване, а не чрез преки избори. И трето, Меркел никога и по никакъв начин не се е опитвала да излезе от рамките на еднозначно тълкуваемото законодателство, за да продължи своето съществуване в политиката, никога не е пречила на действията на опонентите си и не е била замесена във фалшификаци. Сравнение на несравняемото   Перспективата, че Меркел слиза от политическата сцена, трябва да е зарадвала обитателите на Кремъл. Те винаги тълкуват всички промени на Запад в своя полза. Поне в началото. Но с оглед на всичко казано дотук, заявлението на Ангела Меркел, че отначало ще се откаже от председателския пост в ХДС, а после и от поста канцлер, не изглежда толкова добре във вътрешноруски контекст. В резултат на това тя все едно си отива, но не в рамките на някаква игра в тандем. Тя слиза от германската политическата сцена. За пореден път се оказва, че всяко дълго управление има своя край. При това не непременно революционен или физиологически, а съвсем нормален, предвиден от законите, традициите и простото желание човек да си отиде достойно. Като че ли цялата логика със съвършено неуместното сравняване на несравняемото би следвало да заработи срещу Путин. Ангела Меркел си отива, а Путин - не. Във всеки случай Путин изобщо не е правил заявления, че след четвъртия си президентски мандат ще се оттегли от всички постове и от политиката. И едва ли си заслужава да чакаме подобно нещо. На фона на обявеното приключване на политическата кариера на Меркел, фактът че при упоменатите в руската конституция два мандата, Путин е президент за четвърти път, изглежда достатъчно безутешен в смисъл на някаква надежда за промени.     Едва ли трябва да очакваме също тъй просветление в съзнанието на онези, които не виждат и не искат да видят разликата между двамата. Те веднага ще кажат: Ангела Меркел просто загуби власт и влияние и затова си отива. А Путин става все по-популярен и влиятелен и затова не си отива. В действителност това е вярно. Ангела Меркел преживява трудни времена като канцлерка. И изпитва по-скоро разбираема човешка умора. Разликата е в това, че демократичното устройство на Германия създава много условия, така че недоволството на обществото от управлението на правителството и умората от несменяемия правителствен ръководител да не бъдат игнорирани безкрайно. За съжаление в Русия няма действащи демократични механизми и колкото и да се възмущават гражданите по повод някои непопулярни решения, държавният глава може съвършено спокойно да продължава своя курс, без да среща никакви възражения нито в правителството, нито в парламента. Ангела Меркел си отива, защото в демократичния модел на организацията на властта е заложен принципът на нейното обновление. Всеки западен политик винаги помни, че някога трябва да си отиде и да отстъпи място на някой друг. Всеки нови избори обновяват елита, издигат се нови амбициозни политици и те не виждат нищо осъдително в това да претендират за властта и да критикуват по-старшите си колеги. И това е нещо нормално. Владимир Путин остава на власт не защото е безкрайно популярен сред населението, а защото демокрацията в Русия отдавна се е превърнала във фикция и цялата политическа система работи за собственото си съхранение и за съхранението на всички свързани с нея. И преди всичко за съхранението на Владимир Путин. И ако той сам не поиска да се оттегли от властта по някакви чисто човешки причини, никакви политически кризи няма да го принудят да са откаже доброволно от нея.", "date": "2018.11.05", "title": "Защо Меркел си тръгва, а Путин остава"}
{"url": "http://www.classa.bg/%D1%81%D0%B2%D1%8F%D1%82/item/389165-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-%D0%BF%D0%B5%D1%82-%D0%B2%D1%8A%D0%BF%D1%80%D0%BE%D1%81%D0%B0-%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%B0", "text": "Нова серия американски санкции срещу Иран влизат в сила на 5 ноември. Те са носочени главно срещу износа на петрол и финансовия сектор. Европа се затруднява да приеме контрамерки.   Кои санкции влизат в сила сега?   Поредните американски санкции са насочени към сърцевината на иранската икономика и засягат тежко износа на петрол. САЩ забраняват всякакви сделки с ирански петролни компании. Забраняват се и всички видове застраховки за транспорта на петрол. Освен това се разширяват и досегашните санкции във финансовия сектор. Те забраняват на практика всякакъв вид трансакции с иранската Централна банка , както и с други ирански банки. Американският президент Доналд Тръмп окачестви санкциите като \"най-суровите за всички времена\" Американското правителство на практика иска да прекрати иранския износ на петрол. Дори това да не му се удаде, огрониченията ще бъдат особено болезнени за Иран.      80 процента от иранските приходи идват от продажбите на петрол. И тъй като 60 процента от иранския държавен бюджет отиват за финансиране на държавните компании и институции, страната е силно зависима от приходите от износа на петрол.   Кои санкции вече са в сила?   След едностранното прекратяване на ядреното споразумение на 8 май САЩ дадоха два срока на своите партньори, за да ограничат сделките си с Техеран. Първият двумесечен срок изтече на 6 август. След тази дата беше прекратен достъпът на Иран до американския долар. На санкции бяха подложени и други ключови индустрии като автомобилната и текстилната промишленост. Бяха забранени и продажбите на пътнически самолети и самолетни части. Вторият срок изтича на 5 ноември.   ЕС иска да запази иранската ядрена сделка   Какво целят санкциите?   Американското правитество иска да принуди Иран да промени поведението си чрез \"максимален натиск\" както заявяват във Вашингтон. В реч на 12 май външният министър Майк Помпео представи списък с 12 изисквания, които трябва да бъдат изпълнени от Иран, за да бъдат избегнати санкциите. Иран трябва дапрекрати своята ракетна порграма, да преустанови \"подкрепата си за терористичните групи в Средния изток, включително и за ливанската Хизбула, Хамас и Палестински ислямски джохад\" Техеран трябва да изтегли всичките си подразделения от Сирия и да демобилизари шиитските милиции в Ирак. От Вашингтон подчертават, че санкциите не целят свалянето на режима в Техеран.   Може ли ЕС да се противопостави?   САЩ изпалзват своята водеща роля на финансовите пазари като лост за налагане на политическите си интереси. Съответно тежки са и мерките срещу европейските и международните фирми. В края на септември върховният представител на ЕС по въпросите на външната политика Федерика Могерини обяви в кулоарите на Общото събрание на ООН създаването на специална институция за осъществяване на сделки с Иран: т.нар. \"Special Purpose Vehicels\". Тази институция би трябвало да играе ролята на разменна борса. В тази клирингова компания ще се уреждат задълженията между иранските и европейските фирми чрез счетоводно уравняване на вноса и износа. Например петролни доставки срещу машини за текстилната индустрия. По този начин паричните потоци вече няма да бъдат видими на международните финансови пазари. Все още обаче тази институция не действа. Не е ясно дори къде ще бъде нейното седалище. Досега европейските държави се въздържат да се кандидатират за седалище на институцията. Може би от страх да не си навлекат гнева на Вашингтон.   Американският външен министър Майк Помпео критикува плановете на ЕС за заобикаляне на санкциите   Американският външен министър Помпео реагира на предложението на Могерини доста раздразнено. Той заяви, че бил \"изключително огорчен и дълбоко разочарован\" и допълни, че това е \"една от най-контрапродуктивните мерки за регионална и глобална сигурност, която човек може да си представи\". Съветникът на Тръмп по въпросите на сигурността Джон Болтън направо заплаши, че \"САЩ няма да позволят нито на европейците, нито на когото и да е било да заобикалят санкциите\".   Какво е въздействието на санкциите досега?   Иранската валута загуби над 70 процента от стойността си през тази година. Още сега износът на петрол намаля с една трета в сравнение с най-високото си ниво от месец юни. Енергийните цени нараснаха значително, което се усеща и по бензиностанциите. Всичко това е в резулат от санкциите. Чуждестранните инвеститори и фирми започнаха да се изтеглят от Иран. Те се опасяват да не загубят много по-значимия американски пазар. На 20 август френският концерн Тотал заяви, че се оттегля от огромен газов проект. Германският автомобилен концерн Даймлер също обърна гръб на Иран. Също както и Еърбъс. Германско-иранската търговия отбелязва 20-процентен спад. А през 2017 година, след сключването на ядрената сделка и облекчаването на санкциите търговският оборот беше достигнал сумата от 3,3 милиарда евро. Усложени са и условията за внос в Иран. В страната има недостиг и на животоспасяващи медикаменти. Те са достъпни само на много високи цени. Иран обаче има дългогодишен опит със санкции и вече обяви концепция за преминаване към \"икиномика на съпротивата\". Режимът на санкции всъщност укрепва позициите на ултраконсервативните сили в Иран, които по принцип са против сближаването със Запада.", "date": "2018.11.05", "title": "Нови санкции срещу Иран: пет въпроса и отговора"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389163-%D0%BF%D0%BE%D0%BB%D0%B5%D0%B7%D0%BD%D0%BE-%D0%B8%D0%BB%D0%B8-%D0%B2%D1%80%D0%B5%D0%B4%D0%BD%D0%BE-%D0%B5-%D0%B3%D0%B0%D0%B4%D0%BD%D0%B8-%D0%BA%D0%BE%D0%BF%D0%B8%D0%BB%D0%B5%D1%82%D0%B0-%D0%B4%D0%B0-%D0%BF%D0%B8%D1%88%D0%B0%D1%82-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B8-%D0%B5%D0%B4%D0%BD%D0%B0-%D0%B4%D1%8A%D1%89%D0%B5%D1%80%D1%8F", "text": "Колчем стане дума за привилегиите на политиците, не е лошо да си припомняме думите на Ал Маари: Душите ни най-чисти бяха някога. Но с времето златото ги преобрази. *** Пепеляшки се превръщат в принцеси с едно вдигане на телефона не от вчера. През 1971 г. дъщерята на Тодор Живков – Людмила – е изпратена на специализация в Оксфорд, Англия. Служители на българското посолство се грижат да не и липсва нищо. Дъщерята на Цветан Цветанов завършва бакалавърска степен във Великобритания. Веднага след дипломирането е назначена в Световната банка. Изпълнителен директор на банката е Кристалина Георгиева. Човек е благодарен, когато щастието му се усмихне поне веднъж в живота. На някои щастието постоянно е на рамото. *** Цветанов е български политик. Зам.-председател на ГЕРБ. Председател на Комисията по вътрешна сигурност и обществен ред. Член на ръководството на Интерпол. Председател на парламентарната група на управляващата партия. Дали с Кристалина са решили назначението на дъщеря му по телефона или в разговор на живо? ** Какво бихте направили вие на негово място? *** Джеймс Ръсел Лоуел вярвал, че поетите и журналистите играят важна роля в обществото като критици и пророци. Доста наивно. Но Лоуел е автор на знаменитата мисъл: Хората ценят най-много привилегиите, дори да става дума за служебното лице по организацията на погребения. Радвайте се на правата си, но триумфът е в привилегиите. *** Дъщерята на Цветанов е умно момиче. Сигурно е разбрала, че назначението й ще смути приятелките й. Дали? *** Ще намрази ли Цветанов Фрог нюз за публикуваната информация след публикацията за дъщеря му? Не, защото го мрази отдавна. *** Оттогава съм забелязал, че когато човек не разбира от дума, трябва да го удариш по главата, за да разбере! – \"Яйцето - Ние, врабчетата\", Йордан Радичков. *** 06.05.2018 г. Цветанов пред жители на Баните: „Аз съм убеден, че българите ще се върнат от чужбина. България има висок икономически растеж, а когато сме единни ще можем да постигаме повече и ще може да осигуряваме повече възможности за професионална реализация на всеки наш сънародник“. Няма сведения, какво е казал по същия повод Цветанов в семейството си. *** Животът зависи не от това, какво можеш да направиш, а от това, което можеш да понесеш. Думите са на джуджето холивудска звезда Ерве Вилшез. *** Няколко въпроса към Кристалина Георгиева: Беше ли проведен конкурс за мястото, което е заела дъщерята на Цветанов? На какви критерии трябва да отговаря кандидатът за позицията? Как разбрахте, че току що завършил студент бакалавърска програма и без нито ден практика отговаря на изискванията? В Световната банка подобно назначение изключение ли е или традиция? На какъв телефон да ви търсят родители, които желаят децата им да работят в Световната банка? *** Потърсихме Цветан Цветанов за коментар. Той помоли да не замесваме децата. „Мен ме критикувайте колкото искате. Пишете каквото искате, но не замесвайте децата ми. Където и да беше започнала, все щеше да има спекулации…“. Спекулация - използване на положението с користни цели; злоупотреба с обстоятелства. Дъщерята Гергана е назначена на работа в Световната банка дни след дипломирането. Факт. Търси се спекулацията. *** Един от законите на Исави: Прякото действие създава пряко противодействие. Наясно сме приятелю, но благодарим за напомнянето. С властта и прогреса е така – дават се жертви. *** Гадни копИлета, - би казал мрачно Тарантино, неясно за кого. *** Епилог. Депутати от ГЕРБ към Цветанов: Не им обръщай внимание на тия простаци. Направил си всичко като баща. Завиждат. Лица от приятелския кръг на Цветанов: Само кажи и ще ги размажем тия мръсници! Ще им извадим кирливи ризи, компромати! Ще се обадим на наши хора тук-там, бял свят няма да видят!  Само гледай. Борисов към Цветанов: Казах ти, че ще береш ядове… Мойта си гледа децата и няма за какво да се хванат… Кристалина Георгиева към Цветанов: Не им обръщай внимание. Ще поврякат и ще спрат. Момичето е много добро и си върши работата. Няма какво да им отговаряме на тия лешояди… Съпругата на Цветанов към него: Тия нямат ли деца, мръсници с мръсници! Направи нещо, да не бълват гадости за детето… Дъщерята към баща си от Вашингтон: Тате, какво да правя? Ръководството на ГЕРБ към Цветанов: Да го духат! Ние да си гледаме работата, че идват избори… От БСП- лицемери към Цветанов: Това е злоупотреба с политическо влияние. Лош пример. Неморален... Министър Младен Маринов: Шефе, само кажи и ще ги побъркам! На тия, жаби ли са, маби ли са, толкоз съм им набрал! Цацаров към Цветанов: Не бери грижа. Подкарали сме ги, няма измъкване. Българин, гледайки Цветанов по телевизора: Надвил си е на масрафа, мамицата му, а наш’та вее задник по софийските кафенета и само пари иска… ", "date": "2018.11.05", "title": "Полезно или вредно е гадни копИлета да пишат за Световната банка и една дъщеря?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389157-%D1%82%D0%BE%D0%B2%D0%B0-%D0%BD%D0%B5-%D1%81%D0%B5-%D0%B2%D0%B8%D0%B6%D0%B4%D0%B0-%D0%B2%D1%81%D0%B5%D0%BA%D0%B8-%D0%B4%D0%B5%D0%BD", "text": "Млада жена, висока не повече от 1,55 м, се нахвърли върху охранител в дискотека и му приложи задушаваща хватка, след което той изпадна в безсъзнание. Драматичната случка се вижда на видеоклип, публикуван от полицията в щата Ню Йорк, съобщава Ен Би Си. Инцидентът е станал на 20 октомври в нощен клуб в град Платсбърг. 22-годишната Кийра Лагрейв танцувала с приятелка, когато усетила докосване по задните части. Те се обърнала и помислила, че я пипа високият охранител, който в същия момент дори не я виждал. Клипът показва точният момент, в който Кийра издебва отзад мъжа и увива ръка около врата му. Стиска го няколко секунди, след което и двамата падат на пода по гръб. Мъжът е в безсъзнание, а тя успява да стане. По информация от полицията девойката е душила охранителя до безсъзнание. Той не се опитал да я спре, защото си помислил, че е приятел, който се шегува с него Младата жена е арестувана и с повдигнато обвинение за нападение.  ", "date": "2018.11.05", "title": "Това не се вижда всеки ден"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389158-%D0%BF%D0%B0%D0%BB%D0%B0%D0%B2%D0%B0%D1%82%D0%B0-%D0%BF%D0%B5%D1%82%D1%8F-%D1%81%D0%B5-%D1%81%D0%BD%D0%B8%D0%BC%D0%B0-%D1%81-%D0%B3%D0%BE%D0%BB%D1%8F%D0%BC", "text": "Една от най-красивите привърженички на ЦСКА Петя Димитрова пусна поредната си провокативна снимка в социалната мрежа \"Фейсбук\".  На нея брюнетката е разголила своя бюст и позира до голям плюшен мечок.  Снимката се хареса на нейните последователи, като един от тях дори призова за същия кадър, но без голямото мече, което да прикрива нейните гърди...  Въпросната снимка:    ", "date": "2018.11.05", "title": "Палавата Петя се снима с голям..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389159-%D0%BD%D0%B0-%D0%B6%D0%B8%D0%B2%D0%BE-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BA%D0%B0%D1%81%D0%BA%D0%B0%D0%B4%D1%8C%D0%BE%D1%80", "text": "В Алма-ата умря известният казахстански каскадьор Касим Жумагужин. Това съобщиха социалните мрежи. Трагедията е станала в един от нощните клубове на казахстанската столица на купон по случая Хелоуин. 34-годишният каскадьор пристигнал облечен като окървавено зомби.      Сложил си на врата въже от бесилка, прикрепено към специална подемна машина, която започнала да го издига нагоре за атракция на посетителите и неговите приятели. Но така и не успял да си завърши трика - умрял, както си висял във въздуха. Още по-зловещото било, че неговите приятели не разбрали веднага какво се е случило. Така безжизненото тяло на каскадьора, опаковано в окървавени, сценични бинтове, се носело във въздуха. Накрая все пак някой забелязал, че мъжът е мъртъв и викнали полиция. В началото се предполагало, че причината за смъртта на каскадьора трябва да се търси в подемното съоръжение, но аутопсията установила, че той е умрял от остра сърдечна недостатъчност. Касим Жумагужин се е снимал в над 20 филма, но най-забележив е в \"Непобедимите\" 2.   ВИДЕО: ", "date": "2018.11.05", "title": "НА ЖИВО- смъртта на каскадьор"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389160-%D0%B0%D0%BC%D0%B5%D1%82%D0%B8%D1%81%D1%82-%D0%BE%D0%BF%D0%B8%D1%81%D0%B0-%D1%81%D0%B5%D0%BA%D1%81%D0%B0-%D1%81-%D0%BF%D0%BE%D0%BB%D1%82%D1%8A%D1%80%D0%B3%D0%B0%D0%B9%D1%81%D1%82", "text": "Британката Аметист Реалм се сгоди с полтъргайст от Австралия. В ефира на телевизионното предаване This Morning, тя информира света на живите, че планира голяма сватба със своя отдавна мъртъв приятел, но също така двамата искат и бебе. Иначе, призраците не са нещо непознато за нея, тъй като 30-годишната Реалм твърди, че е имала секс с повече от 20 призрака.  \r\n   \r\n   Аметист разказва, че е имала сексуален контакт с най-малко 20 духа от ранната си младост, но не е търсила сериозна връзка, когато заминала за Австралия на бизнес пътуване.Но всичко се променило, когато по време на разходка тя получила контакт с неизвестно превъплъщение и почувствала емоции, както никога досега. 30-годишната британка обаче не вярвала, че връзката им би могла да се превърне в нещо по-сериозно, защото духовете обикновено остават на едно място, но след завръщането си в самолета тя усетила присъствието на своя любовник, който все пак решил да остане с нея. \"Не можех да повярвам. Бях много щастлива и развълнувана. Толкова се възбудих, че посетихме тоалетната в самолета ... сега съм член на клуба\" Mile High \", разказала Аметист с усмивка на лицето, намеквайки, че тя и нейният партньор правили секс в тоалетната на самолета. Това се случило преди девет месеца, а миналата седмица имало паранормален обрат. \"Той не коленичи пред мен - той няма колене. Но за първи път го чух да говори. Можех да чуя гласа му и това е чудесно. Дълбоко, секси, истински\", допълва Реалм. Двойката понастоящем избира пръстен, а Аметист казва, че нейният годеник ще реши какъв ще бъде. Те планират и голяма езическа сватба, а след това и бебе. \"Енергията на духовете е по-женствена отколкото при живите мъже. Когато правите любов с дух, пол не съществува. Духовете любителите са по-чувствителни отколкото живите. С тях се свързват дълбоко, защото сексът надхвърля физическия контакт. Това не е като обикновения секс. Разбира се, основната разлика е, че не го виждам \", заключава Аметист. \r\n      ", "date": "2018.11.05", "title": "Аметист описа секса с полтъргайст"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389161-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-5-%D0%BD%D0%BE%D0%B5%D0%BC%D0%B2%D1%80%D0%B8", "text": "ОВЕН ( 21 март - 20 април ) Възможни са затруднения и ще се наложи сериозно да разговаряте с шефа, за бъдещите перспективи. Някой от колегите, искрено ще ви подкрепят. В процеса на активна работа, трябва да почивате. Почивката, ще ви позволи, не само да се отвлечете от рутината, но и ще ви предпази от много негативни аспекти в професионалната сфера. ТЕЛЕЦ ( 21 април - 21 май )  Ще имате много шансове за успех в бизнеса, но за любовта временно ще трябва да забравите. В противен случай, ако преследвате две цели, ще влезете в задънена улица Опитайте се да запазите всичко на нивото, на което сте в момента. Вечерта, ще трябва да преговаряте по телефона или по електронната поща. Във всичко, докажете себе си по достоен и благороден начин. БЛИЗНАЦИ ( 22 май - 21 Юни ) Очаква ви забавно парти, по време на което ще се запознаете с очарователен човек. Възможно е чувството да се окаже искрено, ако сами не се настроите против него психически. По време на публични изяви или в колектива, трябва да бъдете изключително кратки. Обяснявайте всичко само по същество, без излишни думи.   РАК ( 22 юни - 23 юли ) Ще има много нови и стари неща, които ще трябва да бъдат свършени навреме. Ще откриете в себе си, талантите на организатора и реформатора, които вече водят до повишение в кариерата. Похвалните ви постижения, ще бъдат забелязани от приятели и роднини. С любовния роман, ще трябва да изчакате малко, за да не объркате чувствата с мечтите. ЛЪВ ( 24 юли - 23 август ) Днес не се препоръчва, да поемате ангажименти към човек, който дори не знае думата \"благодаря\". Вече сте се забърквали в такива абсурдни истории, затова бъдете по-мъдри. Ако откриете нови начини, да използвате вашите таланти, ще се окажете пред останалите си колеги. Вечерта внимавайте, стари приятели да не ви вкарат в конфликт. ДЕВА ( 24-ти август - 23 септември ) Трябва да бъдете нащрек, за да не пропуснете възможностите в професионалната сфера. Не поемайте никакви рискове и не правете инвестиции, за да не се окажете зависими от отрицателни личности. Богатия опит, решителността и знанията, ще ви помогнат да заемете високо място в голяма и обещаваща фирма, ако разбира се, преди това изпратите автобиографията си. ВЕЗНИ( 24 септември - 23 октомври) Хармонизирайте бизнес контактите си и грамотно изграждайте отношенията с близките хора. От всичко това, ще зависи, работното ви настроение. Един добър ден, за да обърнете внимание на дребните неща, да почистите дома и да направите вътрешно преструктуриране. Постъпващата информация в личната сфера, трябва да бъде проверявана и проследявана.   СКОРПИОН ( 24 октомври - 22 Ноември ) Днес е добре да се занимавате със спорт или да се движите колкото се може повече. Ако нямате специална страст към такава активна почивка, тогава е по-добре, просто да се отпуснете в домашна обстановка. Разгледайте отблизо, всички предложения, свързани с текущата си работа. Може кардинално да промените професията си, ако пожелаете.   СТРЕЛЕЦ ( 23 Ноември - 21 Декември ) Препоръчително е, във всяка ситуация да разчитате само на себе си. Не е необходимо да се надявате, че помощ, ще дойде от приятели или колеги. Възможна е неочаквана среща с човек, който ще помогне да разрешите финансов проблем. Само не давайте и не вземайте пари на заем. Вечерта, може да се наложи, да обикаляте из града. КОЗИРОГ (22 Декември - 20 януари ) Без съмнения планирайте бъдещите си дела, както и организирайте семейни събития. Не разчитайте само на интуицията си, защото и здравия разум също има значение. Страхотен ден за творческа дейност и издигане в кариерата. От дълго пътуване с кола, е по-добре да се откажете.  ВОДОЛЕЙ ( 21 януари -  19  февруари ) Очаква ви активна почивка с приятели или роднини. Вие сте планирали всичко това, от дълго време, така че лесно може да поемете организацията по пътуването. На работното място, е възможно съкращение на персонала, така че, бъдете изключително отговорни към вашите задължения. Вечерта, трябва внимателно да следите за здравословното си състояние.   РИБИ ( 20 февруари - 20 март ) Ще намерите всякакви начини, за да съхраните стабилността на финансите си. Имате силата и търпението, да се справите с всичко, с което се заемете. Особено, ако ситуацията с получаването на пари, влезе в задънена улица. В любовната сфера, не трябва да бъдете прекалено чувствителни и уязвими. В противен случай, сами ще сте виновни, за глупавите си действия.               2019-а е годината на земното прасе, което завършва дванадесетгодишния цикъл на Източния календар. Вижте хороскопа на всички знаци от Зодиака  в следващите редове. Годината на прасето ще започне точно от 5-и февруари и ще бъде много благоприятна за повечето представители на Зодиака. Най-накрая големите каръци, които все са дърпани надолу от живота, сякаш ще сключат мир със съдбата, която ще им се усмихне. Тази години на преден план ще изплуват нови хобита, нови пътувания и много нови идеи за реализиране.   Много от нас ще спрат да мислят за утрешния ден, а ще започнат да ценят сегашния миг и да му се наслаждават. През 2019 особено щастливи ще са знаците Рак, Скорпион и Риби. Небесният протекторат ще изпълнява всичките им желания. Сякаш самта вселена ще работи за това. Щастието ще обича силните и упорити хора през идната година.   Овен (21 март – 20 април) Огнените момчета имат късмет, защото земната свиня определено ще им повлияе през 2019 година. През февруари, когато и започне годината на свинята, ще забравите за всички развлечение. Може би не всичко при вас ще върви гладко, но събитията през идната година се очертават да бъдат интересни и запомнящи се. Ще имате доста трудности, но ще съумеете да се справите с повечето от тях, благодарение на подкрепата на близките си приятели. Първата половин година ще бъде повратна точка за Овена – съдбоносни срещи, запознанства с важни хора, много решения за взимане. Възможно е дори да се преместите. Всичко това обаче до юли. Момичетата, родени под знака на Овена ща са изпълнени с много сила и енергия. През февруари – март – 2019 Овните ще преосмислят отношението си към другите, като по този начин ще променят живота си към по добро. Време е да изоставите краткосрочните романи и лекомислени връзки. През май-юни 2019 година ще искате да започнете собствен бизнес. Не се колебайте дори и за секунда. Наредете си сметките, преди другите да се събудят и прозрат тази идея. Успехът ще е на ваша страна. През втората половина на годината Овенът ще натрупа богат житейски опит. Ще се опита да получи всичко, но не трябва да забравя, че понякога е важно и каква цена ще се наложи да плати за това.   Телец (21 април – 20 май) Като се има предвид, че цялата 2019 година е под егидата на земните елементи, то на Телеца се дава възможност да си вземе всичко, което си пожелае. Всички представители на този знак, ще получат предимство в професионалната сфера. Що се отнася до безделието, те дори ще бъдат мързеливи в своя полза. През 2019-а Телецът ще има много успех не само в новите начинания, но и в миналогодишните дългосрочни проекти. Вдъхновението ще ги прегърне с нова сила. Идеите ще ги посещават ежедневно. Не всичко обаче ще успеете да реализирате, както първоначално сте го планирали. Но това е един от случаите, когато звездите знаят по-добре. В края на пролетта и началото на лятото на 2019-а много от Телците ще станат родители. По-добре се настройте на сериозна вълна още от сега. Много от представителите на този знак ще сключат брак през тази година. През ноември 2019 година Телецът ще спести достатъчно количество пари, за да може да си купи кола, вила или дори частен самолет без никакви проблеми. През зимата хороскопът за 2019 година обещава за Телец много дълго и интересно пътуване до друг град или страна. Ако Телецът е самотен, то тогава той ще срещне своята половинка през 2019 година. Свинята ще помогне на тои знак да свие страхотно и уютно семейно гнездо.   Близнаци (21 май  - 20 юни) Вие ще сте доста гъвкави и променливи през 2019-а, точно каквито сте и в момента. Ситуацията през идната година по никакъв начин не противоречи на вашия характер. Ще имате няколко неочаквани удара от съдбата, но ще успеете да ги преодолеете. Най-важното е, че през цялата година ще чувствате спокойствие. Просто преминете през препятствията и продължете напред. До февруари 2019 година въздушните момчета ще бъдат донякъде в безсъзнание, защото ще имат успех в бизнеса, щастие в любовта, и дори финансов успех. Всичко това обаче ще е постигнато с много труд. Близнаците не е нужно да се притесняват за нищо през пролетта. Те ще успеят да решат проблемите от миналата година и ще започнат с нови планове за живота си. През март – април Близнаците ги чакат нови примамливи предложения за нова работа, но и не само. Те ще почувстват желание да са творчески. Лятото на 2019 ще е приятно и забавно. Юли ще даде на Близнаците първите плодове от техния труд, тъй че те ще могат да отпуснат повечко края и да отидат на заслужена почивка. Нищо чудно някоя уж кратка любовна афера да се окаже романсът на живота ви. Откажете се от всички екстремни спортове, рискът от нараняване е много висок.   Рак (21 юни – 22 юли) През 2019 година Раците ще имат много важни и обещаващи срещи. В тази година всички представители на знака ще се чувстват много щастливи и безгрижни. Най-важно за вас е да сте оптимисти, тогава всичко ще върви в правилната посока. През пролетта и лятото на 2019-а ще бъдете изпълнени с много нови идеи – творчески и нестандартни. Опитайте се да ги реализирате. За да постигнете добри резултати, най-важно е каква ще бъде вътрешната ви нагласа. Хубаво е да се вслушвате повече в интуицията си. Няма да имате проблем с парите през годината на земната свиня. Ще имате нови сделки и повишение в работата си. Хубаво е обаче да заделите малко за черни дни и да помните, че винаги има и тежки моменти в живота, за които е добре да се помисли по от рано. В края на септември ще се уморите от непрестанната комуникация и ще сведете кръга си от хора, с които общувате, само до най-близките. В професията ще жънете много успехи. В личния живот ще претърпите трудности, очакват ви конфликти в семейството. Ноември – декември 2019 година ще дадат нов шанс на раците да срещнат своят духовен партньор. Съвсем възможно е през този период да чувствате нечовешко привличане към бивши гаджета и половинки. Страстта ще се поднови, а пламъците на любовта ще се разгорят с нова сила. Не се оставяйте на негативните неща в живота ви да ви завладеят. Може да имате проблеми със стомашно-чревния тракт или да качите повечко килограми Опитайте се да се храните правилно и да правите повечко упражнения.   Лъв (23 юли – 22 август) Парична и много успешна година за Лъвовете. През първата половина на годината ще сте в центъра на вниманието, постиженията ви ще бъдат високо ценени, оценките за труда ви все по-високи. През март ще станете любимците в отбора и лидер на група. Разпределете добре силите си и не прекалявайте обаче. Помислете за това, от което се нуждаете и не бързайте да се опитвате да решавате проблемите на други хора. Ще сте разкъсани между работата и семейството, но трябва да се опитате да откриете баланса. Ще имате ново хоби през пролетта на 2019. Има голям шанс да направите много нови запознанства с интересни хора, чиято дейност ще ви впечатли – изкуство, езотерика и т.н. Вашето хоби ще ви спаси от тъга, която може да ви налегне през този период. През лятото на 2019 година има огромен шанс самотните Лъвове да срещнат любовта на живота си. Чувствата ви ще са толкова силни, че може да доведат до промяна на местожителството – а именно да се преместите в друг град ли в друга държава, смяна на работата. Семейните Лъвове ще бъдат завладени от страстна вълна, която ще поддържа пламъка в отношенията им с половинката жив. През цялата година Лъвовете ще натрупат много положителни, но и много отрицателни емоции. Важно е да си позволявате по-дълги почивки, на които да реанимирате качествено и да забравите за момент за всичко и всички.   Дева (23 август – 23 септември) Годината ще премине сравнително лесно под влиянието на Меркурий. Просто ще се наложи да положите повече усилия, за да реализирате целите си. Девите ще са в списъка на щастливците, които ще празнуват главно успехи през 2019 година. Като цяло 2019 наистина ще е много приятна за вас. Ще трябва да поработите върху предишните си грешки. Сега обаче е време за прибиране на реколтата, ще пожънете точно това, което сте си посели. Лятото ще бъде непредвидимо за вас. Ще искате да прекарате времето си тихо и спокойно, но всъщност няма да е точно така. Нищо чудно да ви хрумне да се преместите в друга страна, да се омъжите, да имате бебе или да се разведете. Не се притеснявайте, дори и на вас понякога ви се случват такива неща, без предварително плануване. Звездите обаче са наредени във ваша полза. Всичко ще бъде наред. През пролетта на 2019 отношенията ви с останалите хора ще са страхотни, няма да има никакви недоразумения. Самотните сред Девите ще имат бурен романс, може би на работното място. Най-вероятно тази връзка ще завърши с брак. Това не е шега.Астролозите обещават много интересна година за Девите в романтичен план – вълнуващи и много радостни събития. Астролози съветват да избягвате прекалените натоварвания, за да не си докарате някои хронични болести. През ноември 2019 година ще получите много интересна бизнес оферта. Претеглете внимателно плюсовете и минусите преди да вземете решение.   Везни (24 септември – 23 октомври) През 2019 година ще получите много интересни оферти, които ще ви потопят във вълнуващо приключение. Ще настъпят много сериозни промени в живота ви. През февруари ще се освободите от разрушителните връзки в живота си и да установите контакт с хора, които ще ви донесат много комфорт и удовлетворение. Ще имате желание да научите нещо ново и да се занимавате с нещо, което може да ви донесе допълнителни доходи. Някои Везни може да решат да сменят работата си. Всеки, които избира вдъхновението, го очаква успех. Важно е да имате амбициозни цели през този период и да се настроите, че ще трябва да се борите за всичко. Не рискувайте прекалено много, не се надявайте на щастливо съвпадение. Резултатът от вашата борба зависи само и единствено от усърдието ви. Бъдете много бдителни и не се откъсвайте нито за миг от реалността. Направете всичко, което според вас е необходимо за постигането на успех. Пролетта на 2019 година ще бъде изпълнена с много ярки събития. Хубаво е обаче да намира и време за релакс.  В професионален план ще се покажете като истински творци, които заслужават огромно уважение от колегите си. През юли може да има конфликти в семейството ви заради огромна заетост. В здравословен план обаче всичко ще бъде наред – не се очакват големи проблеми. Лятото е добре да си имате някой до себе си, а през зимата се отдайте на живот. През есента са възможни печеливши контакти, които ще са ви полезни за в бъдеще в професионален план.   Скорпион (24 октомври – 21 ноември) Очакват ви много успехи през 2019 година.Момичетата от този знак лесно ще сбъдват мечтите си перз пролетта. С хитрост ще успеят да заобиколят капаните на съдбата. Ще постигнете успех във всички сфери на живота. През април ще получите огромен прилив на енерия и ще сте толкова вдъхновени, че яе искате да започнете нови проекти, да вземате важни решения и да правите близките си щастливи. През лятото на 2019 необвързаните представители на Скорпиона ще се обвържат.  Тази връзка ще бъде много деликатна, в нея ще царува взаимно разбирателство, любов, уважение, хармония и в същото време ще има огромна страст. Отношенията ви с този човек ще са дълги, а нищо чудно да завършат и с брак. Лято-есен 2019 ще е подходящо време да се отървете от негативните хора в живота ви. Това е период на вдъхновение и чудесни усещанния. Късметът ще е на ваша страна и е ви движи към целта. Просто ще вървите в правилната посока. През зимата е важно да оставите настрана опасните удоволствия. През декември ще имате нужда от спокойствие. Като цяло годината ви ще е много забавна и изпълнена с различни и вълнуващи събития.   Стрелец (22 ноември – 21 декември) Това ще бъде доста интересна година за Стрелците. В началото на годината те е имат материални проблеми. Ще получат помощ от близки хора и семейството, които ще помогнат да намерите изход от тежката ситуация. В началото на пролетта ще бъдете много по-оптимистично настроени и ще се опитате да си припомните точно какви бяха поставените ви цели, за да може да ги гоните отново със свежи сили. През август финансовото ви състояние ще се стабилизира напълно и дори ще започнете да мислите за закупуването на нов имот. Има вероятност да сключите брак тогава, ако сте били самотни преди това. През есента просто ще искате да кажете „Сбогом свобода, здравей, семейство”. Есента на 2019 ще донесе огромно вдъхновение на Стрелците – бързайте да създавате неща, докато имате своята муза. Проектите, които ще започнете ще са много печеливши. Добре е да си записвате всички идеи, които нахлуват в главите ви, защото има много голям шанс да успеете да реализирате всички дори и на по-късен етап. Трябва да се отбележи обаче и, че годината на прасето ще бъде  изпълнена и с много опасности, неуспехи и депресия за Стрелеца. Това е много вероятно през пролетта. Сексът на първа среща няма да ви накара да се чувствате по-добре, гарантираме ви. Търсете си мъдър човек, с когото да може да изградите едни смислени отношения.   Козирог (22 декември – 19 януари) Годината на прасето ще даде на Козирозите, които обичат всичко да върви по план, много неочаквани, но и приятни изненади. В живота ви ще настъпят големи промени, свързани със смяна на работното място или местоживеенето. През пролетта на 2019 година ще реализирате доста от своите мечти. Ще станете много по-уверени в способностите си и таланта си. Годината определено ще е положителна за вас. Ще имате много нови запознанства с хора, които по-натам може да са ваши нови бизнес партньори. Ако сте самотни, то може да имате ярка афера с интересен човек. През лятото в личния ви живот всичко ще е както трябва. Ще укрепите отношенията с половинката си, а защо да не помислите и за сватба през есента. През 2019 ще имате много ключови срещни, които ще променят много живота ви. Може да получите желаната позиция, предложение за брак или да забременеете. Пречките в личния и професионалния ви живот ще са минимални. Много вероятно е да получите повишение рез есента. През октомври може да имате здравословни проблеми заради емоционално или физическо пренатоварване, но ако си почивате редовно и достатъчно, всичко ще бъде наред. През декември ще направите реалност всичките си мечти и идеи, а даже някои неща може да надминат дори личните ви очаквания. Не забравяйте обаче, че трябва да сте упорити и да не отпускате гарда.   Водолей (20 януари – 18 февруари) Тази година ви чакат огромни успехи. Хороскопът за 2019 година обещава сватба и много силна връзка с вашия избраник. През март – май 2019 ще направите много нови запознанства, които ще имат ключова роля в професионален план. Астролозите съветват да решите какви ще са вашите цели през 2019 и да се стремите към тях и реализирането им. Ще сте успешни във всичко, с което се захванете. Най-хубавото е, че постоянно ще усещате подкрепата на любимия човек. Това обаче не значи, че трябва да се отпускате. Поемете инициативата във ваши ръце, що се отнася до личния ви живот. През лятото и есента на 2019 година ще ходите много по ресторанти и театри. Имате нужда от храна за душата и ще я откриете точно там. През октомври ще сте много енергични и силни. Ако искате да постигнете това, което сте си поставили като цел, ще се наложи да отхвърлите всички оферти за почивка. Няма да повярвате, но веднага, щом започнете да се занимавате със собствения си проект, ще дойдат много предложения за забавление. Ще трябва обаче да ги отхвърлите и да продължите да работите. Това е основният закон на успеха. 2019 е много важен период за вас, през който наистина ще можете да преместите планини.   Риби (19 февруари – 20 март) За Рибите 2019 година ще бъде много успешна. Годината ще е много плодотворна и радостна, а представителите на зодията напълно ще успеят да реализират своите планове. В дома на Рибите всичко ще бъде спокойно. Най-хармоничен ще бъде летният сезон. Експертите прогнозират дълго и приятно пътуване. Семейните Риби ще се радват на живота с близките си. Може би в семеен план ще получат нещо, за което отдавна мечтаят. През май ви чака кариерен успех. Може да заемете ръководна длъжност в компанията, в която работите. Творчески настроените Риби най-сетне могат да реализират идеите си – да направят собствена изложба, да публикуват книга, да снимат филм и т.. Работата им ще бъде високо оценена и нищо чудно да намерите хора, които да искат да ви спонсорират и за по-натам. Прасето е миролюбиво и приветства труда. Ето защо е хубаво да се концентрирате повече на работното си място. Важно е да се съсредоточим върху самата работа. Особено през лятото. Вашата понататъчна съдба ще зависи много от това, което ще правите именно тогава. Астролозите съветват да не забравяте, че нищо не пада от небето и резултатите зависят главно от вашите действия. Самотните Риби в края на есента и началото на зимата ще срещнат много интересен човек, към когото ще развият силни чувства.", "date": "2018.11.05", "title": "Дневен хороскоп 5 ноември+2019 г."}
{"url": "http://www.classa.bg/%D1%81%D0%B2%D1%8F%D1%82/item/389162-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D1%85%D0%BE%D1%80%D0%B0-%D1%81%D0%B0-%D0%BE%D1%82%D0%BA%D0%B0%D1%87%D0%B0%D0%BB%D0%BA%D0%B8", "text": "\"Във вечерите, в които сме в Пало Алто, обичаме да се разхождаме по централния булевард като мислим за ключовите си успехи през деня и се подготвяме за предизвикателствата на следващия ден\". Това казва пред Business Insider Мелания Едуардс - изпълнителен директор на банка HSBC. Изказването й се разпространява мълниеносно. И ако трябва да сме честни - няма как да е обратното. Думите звучат хладнокръвно, плашещо - от сорта реплики, които извънземно, което се опитва да се слее с обществото, би казало, преди да ни натика в клетки за експерименти.     Фактът, че Едуардс ги използва, за да опише интимен момент с приятеля си ги правят още по-ужасяващи. Представете си вашия \"дневник\"... 2 часа през нощта: не мога да заспя, защото мисля върху \"ключови успехи\" и \"предизвикателства\". 5:30 часа: събуждам се в студена пот, имам чувството, че студени очи на жена като Мелания Едуардс ме гледат от дълбините на душата ми. 7:00 часа - лежа на дивана и играя тетрис  три часа подред, докато котката лази по мен. 10:00 часа: започвам ударно работния си ден с протеинов шейк. Днес има профилактика на водата у нас, затова просто преглъщам сухата субстанция. Това \"ключов успех\" ли е, или \"предизвикателство\"? Успокоителната новина е, че почти никой не живее като Мелания Едуардс. Как би могъл? Нейният свят е от тези, в които хората стават в 5:30 часа, за да медитират в продължение на час, а след това звънят на близките си, които живеят в различни краища на света, за да се чуят. Те играят тенис абсолютно всеки ден, делят времето си между града и живописната провинция. Закусват някакви гнусни зелени каши за енергия. Балансират между високоплатена работа, хобита и благотворителност на тема равноправие и икономически растеж на малцинствата. Никой не може да живее така за повече от седмица, без след това да умре от изтощение. Но въпреки че звучи нереално, подобно описание на ежедневието се повтаря при други богати и успешни хора. През септември режимът на актьора Марк Уолбърг става също толкова споделян и обсъждан. Той се буди всеки ден в 2:30 сутринта, почти цялото време е запълнено с тренировки и работа, и си ляга в 19:30 часа. Разбира се, всичко това може да се дължи на факта, че Уолбърг е знаменитост и не е принуден да живее живота на \"обикновен човек\". По сходен начин обаче звучат \"дневниците\" на други богати хора, а в Business Insider има вече цяла серия от \"режими\", всеки от тях - почти същия като предходния. Тези хора като че ли нямат профили в социалните мрежи, но за сметка на това редовно са в LinkedIn. Доста от тях играят не много популярни спортове като лакрос например. Понякога на фокус е режимът и на супер популярни личности като Джеф Безос и Барак Обама. Това ни води до още по-интересен въпрос - защо въобще има такива материали? Какво се опитват да ни внушат? Разбира се, напълно възможно е всичко да е добре замаскирана реклама на компаниите и продуктите, които тези неуморници предлагат. Само че някои от тях са на свободна практика и не продават нито стоки, нито услуги. А и кой би искал да се рекламира точно така?! Аристотел вижда комедия в сквернословието и фалическите песни. По същия начин са комични откровения като тези на Марк Уолбърг и Мелания Едуардс. Те ни изглеждат толкова грешни и далеч от човешката природа, че чак ни става смешно. Това обяснява защо такива истории са толкова споделяни. Защото много от четящите ги си мислят за авторите като за \"успешни социопати\". На пръв поглед посланието им е, че всеки може да живее като тях - да бъде богат, красив, слаб, да пътува всеки уикенд и да е блестящ, само трябва да... просто да се подчините на всички изисквания, които подобен живот има към вас. Героите на тези графици са прекарали целия си живот в стремеж да демонстрират точно такъв стандарт, вложили са болезнено много усилия да изглеждат правилно, подписват по правилния начин имейлите си, никога не закъсняват за срещи, на закуска не пият твърде много сок, отделят на медитация и на семейството си точните минути време. Те смятат, че е нормално да общуваш с любимия си като \"мислите за ключовите си успехи през деня\". Но тези материали се провалят - ако искаш да прокламираш нещо, то трябва другите да са мотивирани да го възприемат. Кой би възприел представяното от Едуардс и би заживял така? Не можеш ей така да решиш да станеш изпълнителен директор на огромна банка. А постоянното чувство за несигурност, че не догонваш нечий чужд график, гори повече нервни клетки и от това да се обвиняваш, че не спазваш същия този график.", "date": "2018.11.05", "title": "Богатите хора са откачалки"}
