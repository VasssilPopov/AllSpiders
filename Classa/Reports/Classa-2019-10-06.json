{"url": "http://www.classa.bg/%D1%81%D0%B2%D1%8F%D1%82/item/400524-%D0%B2%D0%B5%D1%87%D0%B5-%D0%B7%D0%BD%D0%B0%D0%B5%D0%BC-%D0%B2%D1%8A%D0%BF%D1%80%D0%BE%D1%81%D1%8A%D1%82-%D0%BD%D0%B5-%D0%B5-%D0%B2-%D1%82%D0%BE%D0%B2%D0%B0-%D1%85%D0%B0%D0%BE%D1%82%D0%B8%D1%87%D0%BD%D0%BE-%D0%B4%D0%B0-%D1%81%D0%B5-%D0%BF%D1%83%D1%81%D0%BA%D0%B0%D1%82-%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D1%82-%D1%86%D1%8F%D0%BB-%D1%81%D0%B2%D1%8F%D1%82", "text": "Европа е длъжна да се отърве от страха. Това не означава хаотично да отваря врати за бежанците от цял свят, но пък не бива и да се крие зад фрази за хуманизъм и човешки права. Европа има нужда от повече смелост.       Който иска да разбере основните принципи на бежанската политика на ЕС, ще трябва да отдели повечко време. Въпросът е доста заплетен. Става дума за споразумения с твърде непредвидими партньори като Турция, или за допълнителното бреме, с което са натоварени отделни страни-членки като Гърция, например. Но основният принцип, който следва ЕС по отношение на хората, търсещи убежище, е да възпрепятства доколкото е възможно мигрантите от Африка, Сирия или Афганистан, издигайки пред тези хора възможно най-високи прегради. Напук на всичко това редица държави от ЕС продължават да се представят като лоно на хуманизъм и човешки права. Германският вътрешен министър Хорст Зеехофер трябваше да изпита на гърба си плодовете от това двуличие по време на спешното си кризисно пътуване до Турция и Гърция. По гръцките острови броят не бежанците отново нараства, а условията, в които те живеят, са крайно мизерни.     Турция пък открито изразява недоволството си от лошото управление на „сделката“ с ЕС, сключена през 2016 година. Същината на тази сделка, най-грубо казано, е следната: Турция получава пари и други отстъпки, за да спира мигрантите, най-вече от Сирия, още преди да са достигнали европейска територия. Само дето договореното не се спазва много стриктно. И от двете страни. Пред вратите на Европа През есента на 2015 г., когато ситуацията с бежанците беше станала просто драматична, германската канцлерка Ангела Меркел взе решение да отвори портите на Европа. В Унгария бяха поставили бежанците в нечовешки условия, затова тя се видя принудена да пропусне хората към Германия. Това беше нарушение на европейското правило, които изисква бежанците да кандидатстват за убежище там, където за първи път са стъпили на европейска територия. По-късно и самата Меркел започна да помага за затварянето на пътищата към Европа и за това правилата за получаване на убежище да бъдат допълнително затегнати. По същество всичко това се прави от чист страх: пред евентуални напрежения в европейските общества, пред десните популисти във всички страни от ЕС. Някои от тях отдавна вече са в управлението. Европейската политика за даване на убежище, включително и на мнозинството страни-членки, е предимно отбранителна. От години ЕС не е в състояние да постигне съгласие за това как справедливо да бъдат преразпределяни бежанците, които пристигат в средиземноморските страни като Гърция или Италия. Засега няма признаци, че в обозримо бъдеще това ще се промени. Една подобна политика обаче би отговаряла на нуждите поне на основните европейски държави като Германия, Франция, Белгия, Холандия, а и на скандинавците: Европа най-сетне да се дефинира ясно като континент на имиграция, какъвто впрочем тя е била винаги досега. Да се назоват ясно горните граници за прием на мигранти и правилата, по които те ще бъдат разпределяни в страните от ЕС. И което е още по-важно: тези правила да се спазват от всички! Изконните ценности на ЕС Преди всичко друго обаче е необходимо да се осигури хуманно отношение към хората, които достигат до Стария континент. Само в Гърция се намират близо 4000 непълнолетни деца и младежи, пристигнали без придружител. И в какви условия живеят те? Цяла Европа би трябвало да се засрами! В един свят, в който правилата имат все по-малко значение; в хаотичното време на Брекзита и на Доналд Тръмп, Европа е длъжна да се върне към своите изконни ценности. Това не означава хаотично да отваря врати за бежанците от цял ​​свят. Една от основните задачи на Урсула фон дер Лайен като нова председателка на Еврокомисията ще е да се опита да направи политиката на ЕС спрямо бежанците по-смела и по-надеждна. За да не позволява на популистите да надигат глава.", "date": "2019.10.06", "title": "Вече знаем: въпросът не е в това хаотично да се пускат бежанци от цял свят"}
{"url": "http://www.classa.bg/%D1%81%D0%B2%D1%8F%D1%82/item/400525-%D1%81%D1%8A%D1%8E%D0%B7%D0%BD%D0%B8%D1%86%D0%B8-%D0%BF%D1%83%D1%82%D0%B8%D0%BD-%D0%BF%D1%80%D0%B5%D0%B3%D1%8A%D1%80%D0%BD%D0%B0-%D0%BA%D0%B8%D1%82%D0%B0%D0%B9", "text": "Кремъл е започнал да споделя с Пекин свои глобални ракетни военно-стратегически системи. Когато няма реформи, изглежда върви национална разпродажба. На дискусията на международния форум във Валдай президентът Путин за първи път нарече Китай стратегически съюзник на Русия. \r\n Изброявайки някои от съвместните проекти, Путин заяви следното (от записа на 2:15:02): \r\n Цитат: \r\n   МОЯТ КОМЕНТАР \r\n   Става дума за комплекс от технологии (базирани на земята и в космоса), които откриват старта на балистични ракети, изчисляват траекториите им и мястото, предвидено за удар. Тази система е създадена през 70 години на миналия век в СССР и разгърната изцяло през 80-те. \r\n Такива висши тайни не се споделят дори със съюзници. Защото ако познаваш възможностите и технологиите на системата СПРН, ще може ефективно да й противодействаш и дори неутрализираш. \r\n Въпросът, който си задавам, е колко висока цена ще плати Пекин за тази съюзническа прегръдка? \r\n Както вече съм отбелязал в свои постове още преди две години, Китай е започнал да разгръща една от трите си бригади с най-новите си балистични ракети DF-41 (сензацията на онзиденшния военен парад в Пекин) в Синзцян-Уйгурския район, от който те ще покриват територията на цяла Русия и цяла Европа. \r\n           Същевременно както отново съм отбелязал в други постове, Русия държи половината от армията си в Източен Сибир и Приморския край, вкл. най-боеспособните й части въпреки конфликта с Украйна. \r\n Направи ми впечатление, че китайските съюзници на Кремъл тази година не почетоха с никакво височайше присъствие този толкова съществен за Русия форум.  На дискусията заедно с Путин присъстваха ръководителите на Беларус, Азербайджан, Йордания и Филипините. \r\n  Бел.: дискусионният клуб  (по името на близкото езеро в Новгородска област) е създаден през 2004 г. с идеята да бъде руско копие на швейцарския “Давос”. \r\n   \r\n   \r\n \r\n", "date": "2019.10.06", "title": "Съюзници?! Путин прегърна Китай!"}
{"url": "http://www.classa.bg/%D1%81%D0%B2%D1%8F%D1%82/item/400526-%D1%89%D0%B5-%D0%B6%D0%B8%D0%B2%D0%B5%D0%B5-%D0%BB%D0%B8-%D0%BD%D1%8F%D0%BA%D0%BE%D0%B3%D0%B0-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D1%80%D0%B5%D0%B4%D0%BD%D0%BE-%D0%B4%D0%BE-100-%D0%B3%D0%BE%D0%B4%D0%B8%D0%BD%D0%B8", "text": "През по-голямата част от последните два века, продължителността на живота на хората се е подобрява с бързи и постоянни темпове. През 40-те години на XIX в. хората не живеят средно много повече от 40-45 години. Впоследствие обаче подобряването на храненето, хигиената, домовете и канализацията през викторианския период водят до това, че към началото на XX в. продължителността на живота вече наближава 60 години. В рамките на XX век, с изключение на годините около двете световни войни, е постигнат допълнителен ръст на продължителността на живота, заради въвеждането на всеобщо здравеопазване, детски имунизации и цялостното повишаване на стандарта на живот на хората. От 70-те години нататък вече напредъкът в медицината, особено в грижата за преживелите инфаркт и инсулт пациенти, води до допълнителен ръст това колко живеят хората средно. Напредъкът е толкова сериозен, че в началото на XXI век, дълголетието на един живот достига 80 години за жените, и 75 за мъжете. В началото на века ситуацията стига дотам, че на всеки 4 години се добавя приблизително по една към общата средна продължителност на живота. Но после внезапно този процес спира - или по-скоро рязко се забавя. Повратната точка е 2011 г. Изключение, или дълготрайна тенденция? Първоначално много експерти се чудят дали това е просто изключение и случайнот. 2015-а например със сигурност е изключителна година, тъй като тогава броят смъртни случаи достига своя пик заради тежката зима и разпространяващия се щам на свински грип. Сега обаче вече е очевидно, че това е нещо повече от просто случайна флуктуация. Последните данни, разпространени от британската Национална статистическа служба за 2016-2018 г. (обикновено тези статистики се отчитат през 3 години) са първите от няколко години насам, които изключват тази тежка зима.     И въпреки че има леко подобрение, нещата все пак са доста по-зле, отколкото сме виждали преди. Според сегашните тенденции, ще са нужни повече от 12 години за хората, живеещи във Великобритания (откъдето идва въпросната статистика), за да удължи продължителността на живота си с още една година. Какви са причините? Една от издигнатите хипотези по въпроса е, че след толкова много години на ръст, хората просто достигат горния предел на собственото си дълголетие. Най-високата достигната възраст, документирана някога, е при французойката Жан Калман, която е била на 122 години към момента на смъртта си. Тя обаче е починала преди вече над 20 години. Изследвания, публикувани от изданието Nature, твърдят, че пределът, с изключение на малцина, е около 115 години. Има обаче и много хора, които оспорват тази теза. Американски генетик на име Дейвид Синклер, автор на книгата \"Lifespan\", твъди, че чрез подсилване на гените, свързани с дългия живот, хората ще могат да живеят много по-дълго. Каквато и да е истината, има много доказателства, че населението не би трябвало да е достигнало до предела на продължителността на живота си. Така например в Япония през последните години бележи по-голям напредък от Великобритания. И все пак - в по-богатите държави вече се наблюдава този спад в ръста на продължителност на живот. Какви са факторите за това. Сложна гама от фактори Експертът по стареене към Британската националната статистическа служба Едуард Морган казва, че вероятно е налице \"сложна\" гама от фактори зад тази тенденция и той би искал да извърши по-задълбочени проучвания в тази насока. Такива проучвания вече има обаче. Public Health England публикуваха доклад през 2018 г., в който се посочат множество фактори за това. Едно от възможните обяснения е, че няма голям медицински или здравен напредък в последните две десетилетия. Друг важен момент е появата на нови болести - когато хората спрат да умират от една болест, друга заема нейното място. Така например с намаляването на смъртността от сърдечни удари и инсулти, смъртността от деменция е започнала да нараства. Така предвид трудностите на медицинската общност да намери начини да забави болестта - камо ли да я излекува - продължителността на живот е спряла да нараства. Докладът също така разглежда ефекта от икономическия остеритет - нещо, което бившият съветник на Световната здравна организация проф. Майкъл Мармът вече е заявил, че играе роля за продължителността на живота. Данните показват, че при по-бедните хора е отчетен най-голям спад при нейния среден ръст. Фактът, че те са по-засегнати от ограничаването на средствата за социални грижи, здравеопазване и т.н. \"би могъл да показва\", че бюджетните решения на правителствата са изиграли роля за това. Докладът обаче е далеч от това да стига до категорични изводи. Това, което е сигурно обаче, е че колкото по-дълго продължава тази тенденция, толкова по-наложително ще става да се намери отговор на този въпрос.", "date": "2019.10.06", "title": "Ще живее ли някога човечеството средно до 100 години?"}
{"url": "http://www.classa.bg/%D1%81%D0%B2%D1%8F%D1%82/item/400527-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8-%D0%BC%D0%BE%D1%80%D1%81%D0%BA%D0%B8-%D0%BA%D0%B5%D0%B9%D0%BE%D0%B2%D0%B5-%D0%B2-%D0%B5%D0%B2%D1%80%D0%BE%D0%BF%D0%B0", "text": "Тези невероятни мостове и кейове са истинско произведение на изкуството. Повечето от тях са се превърнали в символ на своето населено място. Ето кои са най-красивите десет в Европа:           Албек на остров Узедом, Германия Херингсдорф, Германия Зелин на остров Рюген, Германия   Паланга, Литва Варберг, Швеция Брайтън, Великобритания Схевенинген, Холандия Бланкенберге, Белгия Капбретон, Франция Биариц, Франция", "date": "2019.10.06", "title": "Най-красиви морски кейове в Европа"}
{"url": "http://www.classa.bg/%D1%81%D0%B2%D1%8F%D1%82/item/400528-%D0%B5%D1%81-%D0%B8-%D0%B8%D0%B7%D0%B1%D0%BE%D1%80%D1%8A%D1%82-%D0%BD%D0%B0-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD", "text": "Справедливостта на икономическите интереси     Идеята за Европейския съюз е дело на Ото фон Бисмарк, който вижда Европа като Обединени европейски щати. Това е още през 19 век. След Втората световна война, разрушена и икономически срината Европа, се нуждае от възстановяване. При подписването на мирните договори тогава е изоставена традицията, довела до нейното избухване, чиято бомба е заложена именно в договорите, чрез които се слага край на Великата война /Първата световна война/, а именно – техният наказателен характер. Изгубилите страни-участнички, в която и да е война обикновено са понасяли териториални загуби, трябвало е да заплащат репарации, били са ограничавани във военно или друго отношение и пр. Възстановяването на Стара Европа се осъществява чрез плана „Маршал”, в който са поканени да участвуват всички държави на Стария континент. По обективни политически причини Съюза на съветските социалистически републики /СССР/, под ръководството на Йосиф Висарьонович Джугашвили – Сталин, и всички държави от т.нар. „Източен блок”, отказват да се ползват от този финансов механизъм. С това се поставя началото на двете европи – източна и западна. Разбирайки, че отделно не могат да се възстановят, както и че пазарите на всяка една поотделно са малки, Федерална република Германия и Република Франция стигат до идеята да обединят усилия в това, което ги е разделяло и един вид „подпалвало” Европа – добивът на въглища и стомана. Началото е поставено на 09.05.1950 г. с Декларацията, прочетена от френския министър на външните работи Робер Шуман. Това е началото на протосъюза на днешния Европейски съюз, създаден от Федерална република Германия, Република Франция, Република Италия, Кралство Белгия, Кралство Нидерландия и Великото херцогство Люксембург. С годините се приемат и още държави в този съюз, за да се стигне до днешната му конструкция. Европейския съюз не е международна организация. Той не е държавно образувание или типичното обединение на държави, каквито са Съединените американски щати, Швейцарската конфедерация, Федерална република Германия, Обединените арабски емирства и пр. Европейския съюз е sui generic – единствен по рода си. В него държавите запазват своите национали идентичности, обединени единствено от постигане на по-висок икономически растеж, който включва свободно придвижване на стоки, хора и капитали, общи монетна и митническа политики и др. Последната еволюция на Европейския съюз е в развиването и воденето на обща външна политика на Общността. До колко обаче Европейския съюз е съюз на равнопоставени държави, може да се установи от квотите в Европейския парламент, които се определят с оглед населението на държавите-членки. Казано по друг начин – решават големите! Малките държави могат да имат становища, но до там. Планът „Макрон” в това отношение е показателен, но и доказва думите на германски политик, който преди повече от 30 /тридесет/ години заявява, че България може да е малък пазар, но е голям конкурент. Европейският съюз не е съюз на равнопоставени държави. Той е обединение, основано на икономически зависимости, в което силните определят неговата политика, включително и тази на малките държави, като това днес се налага под думата конкуренция, но с изменено съдържание. Същата е жизненонеобходима за реален просперитет, но под този претекст се крие по-скоро обратния ефект – нейното сриване вътре в Съюза за сметка на една или друга държава, предвид икономическите интереси на големите европейски сили. Пример за това служат 3-ти и 4-ти блок на АЕЦ „Козлодуй”. Доказано безопасни – на експертно ниво – същите бяха изведени от експлоатация, като условие за приемането на Република България в Европейския съюз. Това решение е политическо и същото е продиктувано от Република Франция, предвид инвестициите на нейна компания в румънската АЕЦ „Черна вода”. Друг факт, случил се доста по-рано /1989 г. – 1990 г./ са думите на Хелмут Кол – Канцлер на Федерална република Германия – който констатира, че на изток има милиони висококвалифицирани работници. Никой обаче не разбра овреме контекста на това заключение. Днес последиците от него са видни. По-голямата част от онези милиони висококвалифицирани работници днес са настоящи пенсионери, които се явяват в тежест на социалните и осигурителни системи на Федерална република Германия, Република Франция, Република Италия и др. Този процес не е преставал в нито един момент, а напротив – продължава да тече, но вече и на друга плоскост. Всяка година хиляди млади хора търсят своето бъдеще – било обучение или препитание – в т.нар. развити държави и… остават там. Някои от страните на Източна Европа са „обезкървени” от към образовано младо население. Буквално има глад за мозъци в определени държави, понеже именно те са тези, които носят икономическата инициатива и научния прогрес, и точно те са тези, които Западът привлича с условия на труд, трудово възнаграждение, лична сигурност, спокойна обществена среда и пр. Ярък пример в тази насока е Република България. Точно тук е най-бедната община в цяла Европа – община Видин. Вероятно все още най-бързо обезлюдяващата се област в Общността е северозападна България. Република България е в първите редове на статистиките за: Най-бързо застаряващо население; Най-висока смъртност; Най-висока смъртност при новородените; Най-лошо здравеопазване; Най-лошо образование; Най-ниски пенсии; Най-ниско трудово възнаграждение, и пр. Не случайно се казва, че: Само в България може да се родиш платено, да се учиш платено и да работиш безплатно. Европейски съюз… звучи прекрасно. Добре дошли в реалността! Една част от държавите-учредителки на протосъюза на днешния Европейски съюз са тези, които реално се хранят с останалите държави-членки, налагайки своите икономически интереси и политики на другите в Съюза. Самото разширение на Европейския съюз е показателно за това. То започва обикновено с отваряне на кандидатстващите държавите за стоките на Съюза, които под една или друга форма са субсидирани чрез фондове на самата Общност или имат развит износ към чуждестранни пазари, което им дава възможност за по-ниска себестойност на продукцията им. Ведно с това се затварят възможностите за износ към държавите-членки за една или друга стока, произведена в кандидатстващата държава, посредством стандартите на Съюза. Тогава обикновено започват фалити на предприятия, докато не се стигне до унищожаване на цели стопански отрасли. За Република България се казва, че преди 1989 г., тази силно индустриализирана държава, е хранила със своята селскостопанска продукция половин Европа, за да се стигне до настоящия момент, когато вносните плодове и зеленчуци са по-евтини от произведените тук – в България. Това е постигнато чрез унищожаване на едрото земеделие /дори и под ръководството на държавата/ и парцелирането му на малки производствени стопанства, които нямат нито ресурса, нито визията за износ. Друг момент е деиндустриализацията на съответните държави за сметка на развитите индустрии на запад. Днес, вече е видимо случващото се с Украйна. Големият проблем е, че за момента тази държава е несмилаема за Европейския съюз. Процесите, които текат обаче в Украйна, навярно ще са като по учебник и вече са били прилагани в редица други бивши държави от източния блок, изразяващи се в анихилиране на производствени и икономически мощности, които представляват заплаха за икономическите цели на една или друга западна държава. Под слогана „конкуренция” реално се унищожават икономики, респ. конкуренцията, а държавите се превръщат от производителки в консуматори, налагайки културата на консуматорско общество. Финансов прогрес за едни срещу икономическа, общества, морална и прочие деградация за други. Последното, по една случайност е изнесено като концепция в същата година, когато Робер Шуман прочита Декларацията си – през 1950 г.,– пред Конгреса на САЩ от заместник-директора на Централното разузнавателно управление – Алън Уелс Дълес – известно, като Плана или Доктрината „Дълес”: държава /б.а./) (в обществото /б.а./) обществените ценности /б.а./ 1 Прочитайки текста на Доктрината „Дълес”, и изключим СССР, Русия и болшевизма, мислейки извън рамките само на тази държава, а глобално… нима от десетилетия не се случва това, което някои наричат световна конспирация и прочие чудеса, а същото е просто една реч, чиито идеи тихо се прилагат по отношение на всички и всичко, понеже са показали своите резултати… и то не къде да е, а на първо време в самите САЩ. Погледнато извън частния случай, за който е създаден този план, той се явява универсален и днес се налага и утвърждава чрез музика, филми, театрални постановки, литература или изобщо чрез всякакъв вид „изкуство”,… но най-вече чрез медиите и интернет. …и всичко това е достигнато със слоганите „Права” и „Свобода”! През последните петнадесет години масово навлезе във всяко домакинство световната мрежа – интернет. Днес тя вече е във всеки джоб. Всеки има достъп до интернет на своя умен телефон и достъп до всичко, за което Алън Дълес е говорил пред Конгреса на САЩ . Днешното общество реално е консуматорско такова, което страда основно от пиянството и наркоманията, простащината и наглостта, лъжата и измамата, нахалството и безсрамието, от насадения животинският страх от един към друг чрез съревнованието, в което всекиго впускат от най-ранните му детски години. Моралът и религиозността, честта и справедливостта, доверието са превърнати в думи без съдържание в житейския път на поколения, докато сексът и насилието, предателството и безчестието – материализмът – са издигнати в култ. Всичко това на всеки му се насажда всеки ден – директно и/или косвено – всеки един ден човек става участник в днешната порно култура, в която сексът продава всичко – дори храна и лекарства. Тези времена обаче не са новост – порнокрацията във Ватикана е продължила според едни 35 /тридесет и пет/ години, а според други 60 /шестдесет/ години. Хората станаха хуманни към животните, но забравиха да бъдат хора за тези около себе си. Страхуват се да не си издраскат екрана на умния си телефон, а се чувстват най-силни, когато с една дума могат да унищожат човек. Всеки може да добавя и да добавя, и да добавя… Въпросът е, не къде иска да бъде или какво желае да бъде, а колко е готов индивидът в личностното си развитие, за да бъде човек и респ. да заеме прилягащото му се място в обществото. Въпросът е до къде социумът желае да еволюира. Въпросът е каква искаме да бъде държавата ни. Въпросът е в какъв Европейски съюз искаме да бъдем… Този – настоящият – Европейски съюз не е наш. Не е на хората. Това е структура, подчинена на корпоративни интереси, чиито проводници са правителствата на определени държави-членки. Съюзът следва да бъде общност на равнопоставеност и взаимопомощ. Това изключва зависимости, държавни интереси, вътрешнополитически цели, държавни протекции на частни икономически интереси и т.н. и т.н. Европейският съюз действително може да бъде sui generic – единствен по рода си,– когато големите пораснат достатъчно, когато „узреят”, и започнат да водят не свои политики, а Съюзът да води общи вътрешни политики – социални, здравни, индустриални, селскостопански, финансови и пр. В тази насока пример е изборът между Република България и Република Турция, който „Фолксваген” направи за строителството на свой нов завод. Този избор не е само икономически, а и политически – на Федерална република Германия. А би следвало изобщо да няма такъв, а само взето решение, доколкото под въпрос може да се поставя дали да се откриват работни места в Европейския съюз или в държава, която не е член на Общността. За потребителите – граждани на Европейския съюз и Руската Федерация,– остава решението дали да купуват МПС-та, които Volkswagen AG произвежда или в които дружества притежава акции, със следните марки: Volkswagen Audi Bentley Bugatti Lamborghini Porsche SEAT Skoda MAN Scania Neoplan Ducati и Suzuki, или да бойкотират това дружество и свързаните с него лица, като ясно да бъде показано на всички, че европейските компании от Общността, когато произвеждат за нас, ще произвеждат в Съюза и тук ще откриват работни места, създавайки предпоставки за по-добри здравни и социални системи, както и за повишаване на жизнените ни стандарти. От друга страна, има и много други производители, чиито стоки не отстъпват по качество, а са и на конкурентна цена – щом е внос… да бъде вносно! От край време е ясно, че държавата не са административните ѝ структури. Държавата това са хората! Обществата и техните ценности или липса на такива, намират отражение във всеки един аспект на живота, в това число в политиките и прилагане правото на Европейския съюз. Общността, по съдържание в нейния изчистен вид, е още много далеч от онзи момент, когато гражданството на Европейския съюз ще се изразява не в материален или обществено-икономически статут, а в морални и духовни ценности и начин на живот според последните.    ", "date": "2019.10.06", "title": "ЕС и изборът на Фолксваген"}
{"url": "http://www.classa.bg/%D1%81%D0%B2%D1%8F%D1%82/item/400529-%D1%81%D0%B0%D1%89-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%B8%D0%B7%D0%BC%D0%B8%D1%81%D0%BB%D0%B8%D1%86%D0%B0%D1%82%D0%B0-%D0%B7%D0%B0-%C2%AB%D1%80%D1%83%D1%81%D0%BA%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0%C2%BB,-%D0%B7%D0%B0-%D0%B4%D0%B0-%D0%BF%D0%BE%D0%B4%D1%87%D0%B8%D0%BD%D1%8F%D1%82-%D0%BF%D0%BE%D0%BB%D1%8F%D1%86%D0%B8%D1%82%D0%B5", "text": "Тесният съюз със САЩ автоматично превръща Полша в страна на източния фланг на НАТО и в санитарен кордон. Нещо повече, това тласка Полша към групата от не-суверенни, третостепенни държави, които са зависими от политическите курсове на световните държави, пише полският журналист Пьотр Панащук. На портала Salon24 той уверява: военната заплаха от Русия е чиста фикция, която САЩ пропагандират. „За поляка не е лесно да пише за Русия. Особено сега, когато антируският тътен в полското медийно пространство е засилен до максимално ниво и всеки журналист или политик е длъжен да осъди вражеската Русия - защото това е необходимо. Натрапената политическа коректност не оставя излишно свободно пространство, защото ако не осъдите лошия Путин, то вие сами ще се изявите в ролята на т. нар. руска партенка. Създаваната по този начин дресировка на ума, изгражда запечатан емоционален екран в съзнанието на повечето поляци, отвъд който няма място за здрав разум.“, пише полският журналист Пьотр Панащук в портала Salon24. „ , си задава въпроса авторът. Тясната връзка със САЩ предвижда за Полша ролята на предна база, която трябва да прекъсне съществуващите континентални търговски пътища в рамките на така наречения Път на коприната. Американците не искат да губят контрол над печелившата морска търговия и водят до развитието на пътна мрежа на континента, обяснява той. Втората роля, която Съединените щати са подготвили за Полша, е ролята на държава, която поради географското си положение може да задържи военно Русия и Германия с помощта на американските бази, където ще бъдат разположени американски оръжия с малък обсег - ракетите „Томахоук“ и изтребителите F35. Това ще доведе до факта, че основните градове на Русия - Москва и Санкт Петербург - могат да бъдат унищожени за по-малко от 10 минути.  , добавя той. Безусловният съюз със САЩ в замяна на гаранция за сигурност от Русия също лишава Полша от всякакъв курс на самостоятелна политика. Освен това тя е принудена да купува от САЩ най-модерните оръжия в света - и разбира се, на най-високата цена, подчертава полският журналист. Втората визия на Полша като икономически мост между Изтока и Запада предполага, че Полша ще премахне конфликтите между своите съседи и ще се стреми да ги привлече в големи политически и икономически структури. Това би позволило на поляците да получат всичко поради географското си местоположение и да печелят от транзита на стоки и услуги. Подобна визия обаче противоречи на прилагането на политиките на трети страни - като САЩ. То по-скоро предполага фокусиране върху собствените регионални отношения, провеждане на суверенна политика, както и поддържане на добри отношения с Изтока - предимно с Русия и Китай. Визията на Полша като източен фланг на НАТО и санитарен кордон е погрешна и самоубийствена - тя тласка Полша в групата на страните от трета категории, зависима от политическите курсове на световните държави. Това състояние не позволява на Полша да забогатява и да се развива в правилната посока. То блокира създаването на съзнателни национални елити, а също така представлява голяма заплаха за по-нататъшното съществуване на държавата. „ , обобщава на портала Salon24 полският журналист Пьотр Панашчук.    ", "date": "2019.10.06", "title": "САЩ създадоха измислицата за «руската заплаха», за да подчинят поляците"}
{"url": "http://www.classa.bg/%D1%81%D0%B2%D1%8F%D1%82/item/400530-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D0%B8%D0%BD%D0%B4%D0%B8%D1%8F-%D0%B8-%D0%BF%D0%B0%D0%BA%D0%B8%D1%81%D1%82%D0%B0%D0%BD", "text": "В резултат на ядрена война между Индия и Пакистан милиони хора ще загинат по целия свят, пише Der Standard. Това заключение направиха учени от Колорадския университет в Боулдър и Ратгерския университет. Казват, че след конфликта черните облаци от сажди ще скрият небето над Земята, като ще потопят света в мрак за 10 години. Ако ООН не се намеси, конфликтът в Кашмир може да доведе до ядрена война между Индия и Пакистан, съобщава Der Standard. И двете страни, разбира се, не са заинтересовани да стигнат до тази точка, но учените вече анализират възможните последици. Специалисти от Колорадския университет в Боулдър и Ратгерския университет стигнаха до извода, че конфликтът ще доведе до смъртта на милиони хора по целия свят. Към момента Индия и Пакистан имат по 150 ядрени бойни глави. До 2025 г. техният брой ще се увеличи до поне до 200. Според учените бедствието ще се развие на няколко етапа. Първо, общо 50 до 125 милиона души ще загинат в резултат на ядрените атаки срещу големите градове. И много от тях - не веднага, а в пожара, причинен от експлозиите на пожари. 36 милиарда кг сажди ще бъдат изхвърлени в земната атмосфера. Светлината вече няма да премине през черните облаци, поради което средната температура на планетата ще падне с 5°C. Количеството валежи ще намалее с 15-30%. В резултат на това енергийната плътност в биомасата на растенията ще спадне. На сушата - с 30%, в океана - с 15%. За селското стопанство това ще бъде катастрофа. Липсата на храна по целия свят ще стане неизбежна. И това положение ще продължи доста дълго време. Според учените черните облаци от сажди ще потопят света в мрак за 10 години.  ", "date": "2019.10.06", "title": "Ядрената война между Индия и Пакистан"}
{"url": "http://www.classa.bg/%D1%81%D0%B2%D1%8F%D1%82/item/400531-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%B8%D1%81%D0%BA%D0%B0-%D0%BD%D0%BE%D0%B2%D0%B0-%D1%81%D1%80%D0%B5%D1%89%D0%B0-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82", "text": "Ирландският премиер Лео Варадкар заяви, че следващата седмица ще се опита да се срещне с британския премиер Борис Джонсън, съобщават Ройтерс и БГНЕС.   Варадкар ще търси среща с британския си колега, тъй като според него за Лондон ще е трудно да продължи с новите предложения за Брекзит, представени тази седмица. Европейският съюз и Ирландия заявиха в четвъртък, че е малко вероятно предложенията да доведат до сделка, като Дъблин категорично предупреди Великобритания, че се насочва към излизане без сделка, освен ако не направи повече отстъпки. \"В момента се опитваме да организираме среща с премиера Джонсън следващата седмица\", каза Варадкар пред репортери. „Времето е малко. Имаме европейска среща на върха на 17 и 18 октомври и не е разумно да очакваме 27 или 28 ръководители на правителства да вземат решение и да се съгласят с нещо, което са видели само ден или два дни преди това\", посочи още той. Премиерът на Финландия пък заяви, че е казал на Джонсън в телефонно обаждане в събота, че е важно да се намери решение в рамките на една седмица - навреме за срещата на върха.", "date": "2019.10.06", "title": "Ирландия иска нова среща с Великобритания за Брекзит"}
{"url": "http://www.classa.bg/%D1%81%D0%B2%D1%8F%D1%82/item/400532-%D0%BC%D0%B5%D1%82%D0%BE%D0%B4%D0%B8-%D0%BD%D0%B0-%D0%B4%D0%B5%D0%BC%D0%B0%D0%B3%D0%BE%D0%B3%D0%B8%D1%8F-%D0%BD%D0%B0-%D0%BF%D1%80%D0%B8%D0%BC%D0%B5%D1%80%D0%B0-%D0%BD%D0%B0-%D0%B5%D0%B2%D1%80%D0%BE%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B0%D0%BC%D0%B1%D0%B8%D1%86%D0%B8%D0%B8-%D0%BD%D0%B0-%D0%B3%D1%80%D1%83%D0%B7%D0%B8%D1%8F", "text": "Перспективата за присъединяване на Грузия към Северноатлантическия алианс - тази тема се обсъжда с известна закономерност. Представители на НАТО говорят за напредъка на страната към членство. Тбилиси потвърждава придържането към този курс. Този цикъл продължава от началото на века. Сериозно, Грузия започна движението си към НАТО след революцията от 2003 година, когато на власт дойде Михаил Саакашвили. Както може да се наблюдава днес, интеграционните процеси не се получиха. Каква е причината? Сред инструментите на демагогията има един много забавен метод - фалшив силогизъм. Той работи по напълно логичен математически принцип, с който всеки обикновен човек на улицата е познат още от ученически времена.  Кой ще постави под съмнение кралицата на всички науки? А формулата във фалшивия силогизъм е следната:  ако A = B и A = C, тогава B = C.  Съгласете се, всичко изглежда доста очевидно.  Затова Тбилиси активно апелира иползвайки този метод от 15 години, убеждавайки хората, че Грузия трябва да бъде модерна и демократична страна.  Всички съвременни и демократични държави са в рамките на НАТО и ЕС. Извод: трябва да се присъединим към НАТО и ЕС. Просто казано, ценностната ориентация е нагло и открито заменена от чисто интеграционна.  Освен това изграждането на демократично общество, с което Грузия все още не може да се похвали, се заменя с увеличаване на военните разходи, милитаризация и изграждане на военни бази. „ А защо?“, ще попита всеки обикновен гражданин на страната.  „Е, как така !? - ще му отговорят. - Всичко, което правим, е необходимо за присъединяването към НАТО. Нали ние искаме да станем част от цивилизованото общество. \" Проблемът е обаче, че по този начин страната не се подобрява, политическите процеси не стават по-прозрачни.  Напротив, зад всичко това се крие корупцията на властта, нейният провал.  Всички беди на страната се приписват на факта, че Грузия се стреми към НАТО, а Русия притиска това и възпрепятства този процес. Но не гледайте към Кремъл, за да намерите пречки. Те са много по-близо - в Тбилиси .В тази ситуация обаче е много по-лошо, че ръководството на Северноатлантическия алианс се примирява с подобни тенденции, лицемерно обявява успеха на Тбилиси, обещава членство в НАТО, като знае напълно, че териториалните спорове, които съществуват в Грузия, са препятствие за това. „Грузия още веднъж потвърждава желанието си да стане член на НАТО, което е основният приоритет на нейните външни политики и политики за сигурност, и се радва на силна обществена подкрепа. Съюзниците потвърждават решението, взето на срещата на върха в Букурещ през 2008 година, че Грузия ще стане член на алианса и планът за действие за членство е неразделна част от този процес; Съюзниците потвърждават всички елементи на това решение, както и последващи решения “, се казва в изявлението на Комисията НАТО и Грузия. В същото време съюзниците потвърждават пълната подкрепа за независимостта, суверенитета и териториалната цялост на Грузия в рамките на нейните международно признати граници. „Призоваваме Русия да откаже да признае грузинските региони - Абхазия на района Цхинвали / Южна Осетия   за  т.нар. независими държави. \" И ако Русия не откаже, тогава какво? Много интересно предложение през септември направи бившият генерален секретар на НАТО Андерс Фог Расмусен.  Възможно е това да е казано с причина. „Мисля, че изходът от тази задънена улица може да се намери при обсъждането в Грузия, дали ще приемате споразумението, че член 5 ще се прилага само за територията, където грузинското правителство има пълен суверенитет“, каза той. Парадоксална ситуация , защото може да има само два сценария: пълно отхвърляне на претенциите за самопровъзгласени републики или автоматично започване на война с Русия.  Като се има предвид член 5 от Хартата на НАТО, това е почти трета световна война.  Разбира се, през последните години отношенията между трансатлантическия блок и Москва ескалираха, но е страшно дори да се предполага, че в НАТО има луди хора, които са готови да направят това. Грузия в тази ситуация ще бъде обречена. Колкото и да харчи сега бюджетни пари за отбрана, руската армия все още е по-силна. В същото време има големи съмнения относно подкрепата от Алианса, на която Тбилиси може хипотетично да разчита. Но ние сме влязохме твърде навътре. Време е да се върнем към съвременните реалности. Те се състоят в това, че Русия всъщност не се радва на това, че Алиансът наближава границите й.  В същото време грузинските власти продължават да дразнят съседа си с русофобски изявления.  Това лято в Грузия започна вълна от антируски протести, организирани от опозиционните сили на беглеца екс-президент Михаил Саакашвили. Как реагира Владимир Путин на това?  Той забрани директните полети между държавите - незначителна стъпка на пръв поглед.  Но в разгара на туристическия сезон това нанесе сериозен удар на грузинската икономика.  Над 100 милиона долара загуби! А Путин само намекна какво би станало, акоТбилиси ще продължи в същия дух.  Икономиката на Грузия е фокусирана върху руския пазар. Този фактор трябва да се вземе предвид.  Дори президентът на Грузия Саломе Зурабишвили внимателно, за да не обиди западните партньори, казва за необходимостта от диалог с Русия.  От гледна точка на държавните интереси този подход е логичен. Глупаво е да не се взема предвид настоящото положение на страната на геополитическата арена. Лятната антируска кампания вече показа, че това носи последствия.  Малко вероятно е в името на НАТО жителите на страната да търпят глад и лишения, когато руският пазар се затвори. Тогава Тбилиси ще разбере какво е истинска революция.", "date": "2019.10.06", "title": "Методи на демагогия на примера на евроатлантическите амбиции на Грузия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400533-%D0%BD%D0%BE%D0%B2%D0%B8%D1%8F-%D1%86%D0%B5%D0%BD%D0%BE%D1%80%D0%B0%D0%B7%D0%BF%D0%B8%D1%81-%D0%BD%D0%B0-%D0%B3%D0%BB%D0%BE%D0%B1%D0%B8%D1%82%D0%B5-%D0%BE%D1%82-%D0%BA%D0%B0%D1%82-%D0%BF%D1%8A%D0%BB%D0%B5%D0%BD-%D1%81%D0%BF%D0%B8%D1%81%D1%8A%D0%BA", "text": "Всеки шофьор трябва да знае това! Ето го новия ценоразпис на глобите от КАТ      За всички, които се интересуват какви точно ще бъдат новите глоби, публикуваме ценоразпис на нарушенията на пътя, който влезе в сила от 21 януари. За да няма \"не чули\", \"не разбрали\"...  Превишена скорост  10 км/ч - глоба 20 лв.;  от 11 до 20 км/ч - глоба 50 лв.;  от 21 до 30 км/ч - глоба 100 лв и отнемане на 2 контролни точки;  от 31 до 40 км/ч - глоба 400 лв и 6 точки;  над 40 км/ч - глоба 600 лв и 12 точки;  над 50 км/ч - глоба 700 лв, за всеки следващи 5 км/ч превишаване над 50 км/ч глобата се увеличава с 50 лв и три месеца без книжка и 16 точки.  10 км/ч - глоба 20 лв.;  от 11 до 20 км/ч - глоба 50 лв.;  от 21 до 30 км/ч - глоба 100 лв, и отнемане на 2 контролни точки;  от 31 до 40 км/ч - глоба 300 лв и 6 точки;  от 41 до 50 км/ч - глоба 400 лв и 12 точки;  над 50 км/ч - глоба 600 лв, за всеки следващи 5 км/ч превишаване над 50 км/ч глобата се увеличава с 50 лв и 16 точки.    Паркиране на място за инвалиди, без водачът да има това право - глоба 200 лв.  Паркиране в паркове, градини, детски площадки, площи, предназначени само за пешеходци, и на тротоари - глоба от 50 до 200 лв.  Паркиране в зоната на пешеходна пътека - глоба 50 лева и 3 контролни точки.  Престоява или паркира като втори ред в активна лента за движение - глоба 50 лева и 4 точки.  Паркиране на спирка - глоба от 20 до 150 лева и 3 контролни точки.  Неправилно паркиране - 20 лева.    Лек автомобил - 300 лева.  Превозно средство за превоз на пътници с 8 места, без мястото на водача - 600 лв.  Превозно средство, предназначено за превоз на пътници с повече от 8 места за сядане, камиони с допустима максимална маса 12 или повече тона - 1500 лв.  Камион с две и повече оси с технически допустима максимална маса 12 или повече тона - 3000 лв.  Маневри и разположение на пътното платно  Неправилно престояване - глоба 20 лева.  Нарушение на правилата за разположение на превозно средство върху платното за движение - глоба 20 лева.  Нарушава правилата за движение назад - глоба 20 лева.  Неправилно престояване - глоба 50 лева.  Движение в BUS лента - глоба 50 лева.  Каране по релси и нарушаване на правилата за преминаване през железопътен прелез - глоба от 20 до 150 лв и 4 контролни точки.  Необозначено спряло на платното превозно средство - глоба 150 лв и 6 точки.  Неосигуряване на преминаване на превозно средство със специален режим на движение - глоба 150 лева и 6 контролни точки.  Каране в насрещното по автомагистрала и скоростен път - без книжка за срок от три месеца и глоба 1000 лв. При повторно нарушение половин години без книжка и глоба 4000 лв.    Не спира на знак STOP - глоба 20 лева и глоба 7 точки.  Неправилно включване в движението, неправилно престрояване, неправилно изпреварване, не спазване на предимството - глоба 20 лева.  Навлиза след знак, забраняващ влизането на съответното пътно превозно средство, или се движи в забранената посока на еднопосочен път - глоба 30 лева.  Неправилно изпреварване без опасност за движението - глоба 30 лева и 4 точки.  Не спазване светлинните сигнали на пътните светофари и сигналите на регулировчика - глоба 50 лева и 4 точки.  Неспазване на пътни знаци, пътната маркировка и другите средства за сигнализиране, правилата за предимство, за разминаване, за изпреварване или за заобикаляне, ако от това е създадена непосредствена опасност за движението - глоба 150 лева и 6 контролни точки.  Преминаване на червен сигнал на светофара - 100 лева и 10 контролни точки. При повторно нарушение глобата е 200 лева и книжката се взима за месец.  Не осигурява предимство, когато преминава през пешеходна пътека - глоба 100 лева. При повторно нарушение глобата е 200 лева и книжката се взима за месец.  Катастрофа заради движение с несъобразена скорост и неспазване на дистанция - глоба до 200 лв и 3 точки.    Глоба 50 лева се налага за управление на моторно превозно средство с износени или разкъсани гуми и 6 контролни точки.В периода от 15 ноември до 1 март колите трябва да са с предназначени за зимни условия гуми, или с гуми с дълбочина на протектора не по-малка или равна на 4 мм.  Не носи свидетелство за управление, контролен талон и талон на превозното средство - глоба 10 лева.  Не носи документ за сключена задължителна застраховка \"Гражданска отговорност\" - глоба 10 лева.  При отказ да се предадат документите за проверка - отнемане на книжката за срок от 1 до 6 месеца и с глоба от 50 до 200 лв.  Управление на моторно превозно средство при отнета книжка - глоба от 100 до 300 лв.  Управление на моторно превозно средство без книжка - глоба от 100 до 300 лева.  Осуетяване на извършването на проверка от органите за контрол - отнемане на книжката за срок от 1 до 6 месеца и с глоба от 50 до 200 лв.  Отказ да се изпълни нареждане на органите за контрол и регулиране на движението - отнемане на книжката за срок от 1 до 6 месеца и с глоба от 50 до 200 лв.    При концентрация над 0.5 до 0.8 промила включително - 6 месеца без книжка и глоба 500 лв, отнемат се и 10 контролни точки.  При концентрация над 0.8 до 1.2 промила включително - година без книжка и глоба 1000 лв.  При повторно нарушение книжката се отнема за една до три години и се налага глоба от 1000 до 2000 лв.  При отказ за проверка за алкохол и/или наркотици - отнемане на книжката за до две години, глоба 2000 лв и отнемане на 12 точки.  Предоставяне на моторно превозно средство на лице, което не притежава съответното свидетелство за управление, употребило е алкохол и/или наркотични вещества или техни аналози - глоба от 100 до 300 лева.  Водач, който организира или участва в нерегламентирани състезания по пътищата, отворени за обществено ползване, или ги ползва за други цели, освен в съответствие с тяхното предназначение се наказва с лишаване от право да управлява моторно превозно средство за срок 12 месеца и глоба 3000 лв.  За повторно нарушение санкцията е без книжка за срок от три години и глоба 5000 лв.    Неправилно използване на звуков сигнал в населено място - глоба 10 лева.  Изхвърля от превозно средство предмети или вещества, които замърсяват пътя - глоба 30 лева и 5 контролни точки.  Закъснение за технически преглед - глоба до 50 лв.  Управление на моторно превозно средство с емисии на вредни вещества над нормите или с неизправно шумозаглушително устройство - глоба до 50 лева  Използване на антирадар - глоба до 50 лева  Поставен на неправилно място номер - отнемане на книжката за срок от 1 до 6 месеца и с глоба от 50 до 200 лв.  Управление на превозно средство, което не е регистрирано по надлежния ред или е без номера - без книжка от 6 до 12 месеца и с глоба от 200 до 500 лв.  Използване на сигнали, предвидени за автомобил със специален режим на движение - отнемане на книжката за срок от 1 до 6 месеца и с глоба от 50 до 200 лв.  Използване на мобилен телефон по време на управление на превозно средство - глоба 50 лева и 6 контролни точки  Непоставен предпазен колан - глоба 50 лева и 10 контролни точки.  Превоз на деца в нарушение на изискванията - глоба 50 лева  Управление на превозно средство с нечетлив или закрит регистрационен номер - глоба 50 лева.  Глоби за велосипедисти, пешеходци и пътници  Управление на велосипед без светлоотразителна жилетка - глоба 10 лева.  Преминаване от пешеходец през огражденията от парапети или вериги - глоба 50 лева. Всички други нарушения на пешеходците се санкционират с глоба от 20 лева  Пътуване без колан или каска - глоба 50 лв.      ", "date": "2019.10.06", "title": "Новия ценоразпис на глобите от КАТ (ПЪЛЕН СПИСЪК)"}
{"url": "http://www.classa.bg/%D1%81%D0%B2%D1%8F%D1%82/item/400514-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B5%D1%86-%D0%BA%D0%BE%D0%BC%D0%BF%D0%BE%D0%B7%D0%B8%D1%80%D0%B0-%E2%80%9E%D1%80%D0%B5%D0%B3%D0%B5-%D0%BD%D0%B0-%D0%BB%D0%B5%D0%BE-%D0%BC%D0%B5%D1%81%D0%B8%E2%80%9C-%D0%B8-%E2%80%9E%D0%B1%D0%BB%D1%83%D1%81-%D0%BD%D0%B0-%D0%B4%D0%B8%D0%B5%D0%B3%D0%BE%E2%80%9C", "text": "От известно време песента „Реге на Лео Меси\" кара милиони аржентинци да избухват в смях, на фона на гнева, че футболистите им бяха елиминирани на Копа Америка от вечния си съперник - Бразилия. Това е забавна песен, която смесва изявленията срещу съдийството на най-добрия играч в света, със специално разработен музикален ритъм. Песента стана бум: нейният видеоклип, публикуван през юли, вече има повече от 3 милиона гледания в You Tube. Но кой е неговият създател?   Името му е Лукас Рекена, той е на 27 години и живее в Росарио, провинция Санта Фе, в същия град, където е роден аржентинският голмайстор. Свири на няколко инструменти от най-ранна възраст, главно на електрическа китара, и преподава музика у дома. Освен това той записва, миксира и създава музикални продукции за солисти и групи, а също с един вокалист създаде свой акустичен дует.   В последно време той започва да публикува хумористични аудиовизуални материали, комбинирайки коментари на известни фигури на аржентинското общество, като политици, спортисти и журналисти, с музикални теми, произведени от самия него, които бързо се разпространяват вирусно в мрежата.   Последното му творение е „Блус на Диего\" с фрагменти от интервю на Марадона, където той разказва за историческия мач за Световната купа през 1986 г., когато Аржентина победи Англия в Мексико и бе коронясана за шампион. Лукас ни казва, че създава песните и клиповете за веселие и удоволствие, като„ хоби \", в допълнение към забавлението. \"Макар да идват някакви пари, ако ги сравните с усилията и времето, което ми отнема, не е изгодно, това не е стабилна работа \", казва той.   Въпреки това, ставайки чрез тези песни популярен в света, към него се генерират повече оферти за работа: \"Това служи като промоция за продукциите ми\". Очевидно фурорът около видеото за Меси, бе ключ към успеха за него. От друга страна, масовостта понякога може да доведе до погрешни тълкувания, така че Лукас беше принуден да обясни публично, че продукцията му за Меси не е подигравка с идола на аржентинците, а негова искрена възхвала с усмивка.", "date": "2019.10.06", "title": "Аржентинец композира „Реге на Лео Меси“ и „Блус на Диего“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/400517-%D0%BD%D1%8F%D0%BA%D0%BE%D0%BB%D0%BA%D0%BE-%D0%B2%D1%8A%D0%BF%D1%80%D0%BE%D1%81%D0%B0-%D0%BA%D1%8A%D0%BC-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0-%D0%B7%D0%BB%D0%B0%D1%82%D0%B5%D0%BD-%D0%B2%D0%B5%D0%BA", "text": "На 3.10.2019 г. привечер, гражданският кандидат за кмет на Столична община Мая Манолова се срещна с жителя на кв. \"Лозенец\" Никола Вапцаров и няколко негови съкварталци. 15 минути си разказваха един на друг колко незаконна е сградата \"Златен век, пред която бяха застанали. Пренебрегвайки факта, че българският съд излезе с решение, което обяви за незаконни мотивите за спиране на строежа на сградата и определи разрешителното ѝ за строеж за валидно.         И да, това хич не ги устройвало, кварталът щял направо да се съсипе след нейното построяване. Нямаше и помен от мисловна дейност, която дори за миг да допусне, че преднамерените политически протести по време на избори са спрели един законен строеж и отнели времето на толкова много хора, институции и държавници в разрешаването на казус, който не съществува. Очевидно е, че това са хора с такова его, че признават за правдиво само и единствено всичко, което излиза от тяхната уста. Дискусията е напълно излишна и безсмислена. Затова и многобройните въпроси, които журналисти искаха да зададат на кандидата за кмет г-жа Манолова бяха отхвърлени с думите, че тя била дошла да разговаря и отговаря на въпроси само на граждани на квартала. А такива не присъстваха в изобилие. Като изключим нейния антураж, половината от слушателите бяха журналисти. Ще зададем задочно няколко въпроса, на които е добре може би тя да отговори под някаква форма, защото в известен смисъл и журналистите са граждани, а и медиите, за които работят, също се ползват от граждани, които биха могли да бъдат нейни гласоподаватели. Въпроси: – Имате ли представа колко високи сгради в София категория 2 се строят по Поправката в закона от февруари 2017 г., която протестиращи граждани намериха за лобистка, уж обслужваща само \"Златен век\"? Известно ли Ви е, че има още такива сгради, една от които например е \"Айтауър\", строяща се в историческия център на София? Смятате ли, че и тя трябва да бъде спряна, или намирате, че след като българският съд вече се е произнесъл по отношение на законността и разрешителното за строеж на \"Златен век\", то е напълно безсмислено? – Смятате ли, че сградата \"Айтауър\", както и някои други сгради от същата категория, продължаващи да се строят след поправката в закона за устройство на територията (ЗУТ) от февруари 2017 г., с нещо се различават от \"Златен век\"? – Ако намирате тази сграда, \"Златен век\", пред която сте застанали, за незаконна, независимо че българският съд на първа инстанция определи, че тя има законно разрешително за строеж, какво бихте направили с нея, ако спечелите кметското място, както и с други подобни обекти, платили милиони под формата на общински такси? – Уважавате ли решенията на българския съд? Не намирате ли, че има вероятност, както Вие, така и гражданите, които създадоха този влязъл в съда казус да грешите? – Заставайки избирателно срещу един български инвеститор, в крайна сметка, бихте ли направили подобно събитие както в центъра на София, до сградата \"Айтауър\", така и в \"Младост\", а и на други места, където има други законно строящи се сгради на различни инвеститори?  – Как ще привлечете десни избиратели, при положение, че си правите предизборни акции на гърба на български инвеститор, който отгоре на всичко на първа инстанция е спечелил делото в съда срещу незаконното спиране на строежа на \"Златен век?\" И ако вече е ясно, че тази сграда е незаконно спряна, то като че ли е време да се извините на столичани, че отклонявате общественото внимание от други проблеми. Защото не беше ли именно \"Златен век\" причината да се потуши в голяма степен вниманието от некачествените ремонти в центъра на София? \"Златен век\" погълна вниманието на медиите и колкото и да се показваха снимки на зле подредени настилки, хората не можаха да навлязат в дълбочината на проблема с ремонтите. Чу ли някой нещо за скандалния ремонт на \"Западен парк\", който явно ще бъде затворен с години? – Мислите ли, че политическият натиск е нормален инструмент за определяне на законността в България, защото вследствие на политически оглавени протести една сграда беше спряна, а за много други, като \"Айтауър\", се заговори едва след разкритията на журналисти в последните месеци? Защото човекът, който оглавяваше протестите срещу \"Златен век\" е Никола Вапцаров, който е политик: бивш зам.-кмет на Десислава Иванчева, съветник на Кристиян Вигенин в правителството на Сергей Станишев и част от управителния съвет на ПП \"Нормална Държава\", а днес е независим и оглавява инициативния комитет, който издина Вашата кандидатура за кмет на София? Едва ли всички тези въпроси биха получили отговор от г-жа Мая Манолова, но ние сме длъжни да ѝ ги зададем.   Група \"НОВА СОФИЯ\", ч аст от гражданите, присъствали на събитието", "date": "2019.10.06", "title": "Няколко въпроса към Мая Манолова за \"Златен век\""}
{"url": "http://www.classa.bg/%D1%81%D0%B2%D1%8F%D1%82/item/400515-%D1%82%D1%80%D1%8A%D0%BC%D0%BF-%D0%BF%D1%80%D0%B5%D1%83%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8,-%D0%BA%D0%BE%D0%B8%D1%82%D0%BE-%D1%81%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE-%D0%B1%D1%80%D0%B5%D0%BC%D0%B5-%D0%B7%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D1%81%D0%B0%D1%89", "text": "Белият дом публикува в петък президентски указ, който нарежда \"спирането на влизане в САЩ на имигранти, които биха могли да представляват финансова тежест за здравната система \". Мярката засяга онези, на които „липсва валидна здравна застраховка за 30 дни след влизането в САЩ или не демонстрират способността сами да покриват разумно предвидимите медицински разходи\". Мярката, която ще влезе в сила на 3 ноември, ще се прилага за чужденци, които кандидатстват за имигрантска виза, но не и за тези, които вече я имат, нито за тези, които влизат в САЩ по други начини, включително законни постоянно пребиваващи. Също така се предоставят изключения за хората, които кандидатстват за определени видове визи, както в случая с деца на американски граждани. „Докато здравната ни система е изправена пред предизвикателствата, причинени от некомпенсираната медицинска помощ, правителството на САЩ влошава проблема, като допуска хиляди чужденци, които не са демонстрирали способност да плащат разходите си за здравеопазване \"се казва в документа.", "date": "2019.10.06", "title": "Тръмп преустановява влизането на имигранти, които са \"финансово бреме за здравната система на САЩ\""}
{"url": "http://www.classa.bg/%D1%81%D0%B2%D1%8F%D1%82/item/400516-%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D1%80%D0%B8%D0%B2%D0%B8%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B8-%D0%B8%D0%B7%D1%80%D0%B0%D0%B7%D0%B8-%D1%84%D1%80%D0%BE%D0%BD%D1%82%D0%B0%D0%BB%D0%BD%D0%BE-%D0%BE%D1%82%D1%85%D0%B2%D1%8A%D1%80%D0%BB%D1%8F%D0%BD%D0%B5-%D0%BD%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B8%D1%82%D0%B0%D1%82%D0%B0", "text": "Испанското правителство привика американския посланик в Мадрид, Ричард Дуке Бучан III, за да изрази своето \"фронтално отхвърляне\" на налагането на мита за испански продукти, обявено от американския президент Доналд Тръмп. Чрез изявление, изпратено до пресата, Монклоа (седалище на правителството) заяви: „Запазвайки готовността си за диалог, ако Вашингтон откаже да разговаря с Европейския съюз за уреждане на въпроса за митата, испанското правителство ще реагира незабавно категорично и ясно в защита на интересите на всички испанци\". \"Всички налични правни мерки ще бъдат активирани в многостранна рамка и в пълна координация с Европейската комисия и нашите европейски партньори\", се казва в текста и се добавя \"Търговските спорове, освен че са краткосрочни, не са от полза за никой и вредят както на производителите, така и на потребителите.\" Монклоа заяви, че \"няма смисъл конфликтът във връзка с финансирането на строителството на граждански самолети да доведе до търговска война, разширена и до агро-хранителния сектор. Това не е добре за гражданите, нито за европейските, нито за американските, но това преди всичко е несправедливо спрямо засегнатите наши производители на зехтин, вино, свинско месо и цитрусови плодове. \" Администрацията на Тръмп обяви миналата сряда, че ще наложи мита за някои продукти от ЕС на стойност 7,5 милиарда долара, включващи френско вино, италиански сирена и испански маслини. Вашингтон смята, че \" Испания, Франция, Германия и Обединеното кралство са отговорни за незаконните субсидии на ЕС за френския многонационален Airbus\". Припомня се, че \"Само след няколко месеца ЕС също ще бъде в състояние да прилага повишения на митата, след като СТО вземе решение за предоставената от САЩ помощ за Боинг. Това са две кръстосани шпаги\".", "date": "2019.10.06", "title": "Испания привика американския посланик  и изрази \"фронтално отхвърляне\" на увеличението на митата"}
{"url": "http://www.classa.bg/%D1%81%D0%B2%D1%8F%D1%82/item/400518-%D0%BA%D0%BE%D0%B9-%D0%B1%D0%B8-%D0%BC%D0%BE%D0%B3%D1%8A%D0%BB-%D0%B4%D0%B0-%D0%BD%D0%B0%D1%81%D0%BB%D0%B5%D0%B4%D0%B8-%D1%82%D1%80%D1%8A%D0%BC%D0%BF-%D0%B0%D0%BA%D0%BE-%D0%B1%D1%8A%D0%B4%D0%B5-%D1%83%D0%B2%D0%BE%D0%BB%D0%BD%D0%B5%D0%BD", "text": "Ако президентът на Съединените щати Доналд Тръмп бъде освободен от длъжност в резултат на процеса на импийчмънт, има списък от 18 висши служители, които биха могли да го заместят в неговите задължения. Списъкът, който е известен като президентската линия на наследяване, се оглавява от вицепрезидента Майк Пенс, следван от президента на Камарата на представителите Нанси Пелоси, която е единственият демократ в линията на наследяване. Ето пълният списък:   Вицепрезидент: Майк Пенс Председател на Камарата на представителите: Нанси Пелоси Президент Про Темпора на Сената: Чък Грасли Държавен секретар: Майк Помпео Министър на финансите: Стивън Мнучин Министър на отбраната: Марк Еспер Генерален прокурор: Уилям Бар Секретар по вътрешните работи: Дейвид Бернхард Секретар по земеделието: Сони Пердю Търговски секретар: Уилбър Рос Секретар по труда: Евгений Скалия Секретар по здравеопазването: Алекс Азар Секретар по жилищното и градско развитие: Бен Карсън Министър на транспорта: Илейн Чао (недопустимо) Министърът на енергетиката: Рик Пери Секретар по образованието: Бетси ДеВос Секретар по въпросите на ветераните: Робърт Уилки Секретар по националната сигурност: Кевин Макалийн (изпълняващ длъжността). Както подчерта анализаторът на \"Форбс\" Лизет Войтко, няколко имена от списъка са замесени в скандала около предполагаемия натиск върху Украйна за възобновяване на разследванията на бившия вицепрезидент на САЩ Джо Байдън. Тези хора са Майк Пенс, Майк Помпео, Уилям Бар и Рик Пери и остава да се разбере дали ще бъдат включени в продължаващото разследване на импийчмънт. Освен това се носят слухове, че Пери може да напусне поста си в края на ноември.   От друга страна, транспортната секретарка Илейн Чао, която заема 14-та позиция в списъка, няма право да заема поста президент, тъй като е родена в Тайван (Китай), а президентът е длъжен да бъде от САЩ по рождение.   И накрая, Войтко предлага да се внимава дали Конгресът ще предприеме някакъв ход за промяна на линията на наследяване. Както наскоро изтъкна Bloomberg, демократите биха могли да решат да премахнат Пелоси от списъка, за да не се смята, че с политическия процес се опитват да заменят президента с член на партията си.", "date": "2019.10.06", "title": "Кой би могъл да наследи Тръмп (ако бъде уволнен)?"}
{"url": "http://www.classa.bg/%D1%81%D0%B2%D1%8F%D1%82/item/400519-%D0%BF%D1%83%D1%82%D0%B8%D0%BD-%E2%80%9E%D0%B3%D1%80%D0%B5%D1%82%D0%B0-%D1%82%D1%83%D0%BD%D0%B1%D0%B5%D1%80%D0%B3-%D0%B5-%D0%B4%D0%BE%D0%B1%D1%80%D0%BE,-%D0%BD%D0%BE-%D1%81%D0%BB%D0%B0%D0%B1%D0%BE-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0%D0%BD%D0%BE-%D0%BC%D0%BE%D0%BC%D0%B8%D1%87%D0%B5%E2%80%9C", "text": "Грета редовно променя профила си в отговор на (според нея) неправилни коментари за личността й от световните лидери. Дни след като промени профила си в Twitter в опит да осмее коментарите на американския президент Доналд Тръмп, шведската екологична активистка Грета Тунберг обнови профила си отново. Този път беше за да направи саркастична адаптация на неотдавнашните коментари, направени за нея от президента на Русия. По време на речта си на пленарната сесия на международния форум Energy Week of Russia, Владимир Путин заяви на 2 октомври, че не споделя общия ентусиазъм относно речта на Грета пред ООН и заяви, че \"тя е добро и много искрено момиче, на което никой не е обяснил, че днешният свят е сложен и разнообразен\". \"Хората в Африка или в много азиатски страни искат да имат същия стандарт на живот, както в Швеция. Но как да го постигнат? Да използват ли енергията на слънцето, която в Африка не липсва? Някой обяснил ли е колко струва това?\" попита президентът, който добави, че петролът ще запази своите предимства през следващите 25 години. Затова той предложи еколозите да обяснят на жителите на развиващите се страни и техните деца, че „те трябва да живеят в бедност още около 20 или 30 години, заради използването на чиста енергия\". Критичното отношение на руския лидер не се понрави на младата защитничка на планетата, която реагира, като постави на своя профил в Twitter: „Добър, но слабо информиран тийнейджър\". По-рано, в отговор на Доналд Тръмп, Грета също промени представянето си в социалната мрежа с фразата „Много щастливо момиче, тревожно за светлото и прекрасно бъдеще\", след като американският президент написа в профила си в Twitter, че шведската активистка „ изглежда като много щастливо момиче, което очаква светло и прекрасно бъдеще \", придружено фразата от речта на Тунберг, в която тийнейджърката предупреждава за предстоящо „масово измиране на планетата\".", "date": "2019.10.06", "title": "Путин „Грета Тунберг е добро, но слабо информирано момиче“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/400520-%D1%88%D0%B5%D1%84-%D0%BE%D1%82-%D0%B3%D0%B0%D0%B7%D0%BF%D1%80%D0%BE%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%B3%D0%B0%D0%B7-%D0%BE%D1%82-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-,-%D0%B0%D0%BA%D0%BE-%D0%B5-%D0%B3%D0%BE%D1%82%D0%BE%D0%B2%D0%B0", "text": "През септември Върховният съд на България отстрани препятствието за получаване на газ от \"Турски поток\", припомня телевизионният канал И двете разклонения на газопровода \"Турски поток\" за доставки до Турция и европейските страни през България ще бъдат пуснати в експлоатация преди края на тази година. Това заяви Дмитрий Хандога, заместник-началник на отдела за външна икономическа дейност на \"Газпром\", цитиран от руския телевизионен канал Russia Today и Агенция \"Фокус\".  В същото време Хандога пренасочи към българската страна въпроса дали страната до този момент ще е готова да получи газ от \"Турски поток\".  \"Ще бъдем готови да ги снабдяваме с газ... Ако българите са готови да получат газ, съответно, ще има газ за тях\", заяви представителят на \"Газпром\".  По-рано руският президент Владимир Путин обяви, че няма политически мотив в проектите „Северен поток 2“ и „Турски поток“.  През септември Върховният съд на България отстрани препятствието за получаване на газ от \"Турски поток\", припомня телевизионният канал.   \r\n  ", "date": "2019.10.06", "title": "Шеф от \"Газпром\": България ще получава газ от \"Турски поток\", ако е готова"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/400521-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B1%D0%B5-%D1%83%D1%87%D1%80%D0%B5%D0%B4%D0%B5%D0%BD%D0%B0-%D0%B7%D0%B0-15-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B8-%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82", "text": "Мутри пазят лидера на партията Слави Трифонов. Очаква се от новосформираната партия да изпратят до медиите подробности за приетия устав и ръководство на партията \r\n     В София, на закрито за медиите събрание, беше учредена партията на Слави Трифонов и неговия екип. Тя e с името „Няма такава държава”, предаде БНР. \r\n Партията бе учредена при закрити за медиите врати точно за 15 минути. Лидерът й влезе в залата през заден вход, пазен от мутри, забрани на учредителите да говорят пред медиите, а на всички, преди да влязат в залата, са им били отнети телефоните,  за да не може да се правят снимки и записи на случващото се в залата. \r\n По-късно на медиите беше изпратено словото на Трифонов. \r\n За създаването на партията съобщи и самият Слави, който публикува видео от учредителното събрание във Фейсбук: \r\n На събранието са присъствали  559 делегати от цялата страна, които очаквано са избрали за председател Слави Трифонов . \r\n Според учредител, който се представи на излизане като общински координатор от град в Северна България, на събранието са били избрани двама от сценаристите на \"Шоуто на Слави\" за заместник-председатели. На въпрос кои са те мъжът отговори: \"Не си спомням имената им. Единият е този, който много мрази Бойко\".  \r\n По-късно официално беше съобщено, че в  Изпълнителния съвет влизат сценаристите на доскорошното му шоу - Тошко Йорданов (зам.-председател), Ивайло Вълчев (зам.-председател), Филип Станев, Александър Вълчев, Драгомир Петров и Виктория Василева, която е главен секретар. В арбитражно-контролната комисия са  Иво Георгиев Атанасов, Андрей Николаев Михайлов, Александър Викторов Рашев, Румен Тодоров Попов, Пламен Иванов Данаилов, Филип Петров Попов, Пламен Николаев Николов.  Логото на партията е синя ръка на бял фон, върху която е изобразен размазан българският трибагреник.  Приоритетите на \"Няма такава държава\" ще бъдат засилено участие на гражданите в управлението, мажоритарен избор на депутатите и намаляването им от 240 на 120, задължително гласуване и пряк избор на главния прокурор. \r\n Тези искания влизат в противоречие с Конституцията на България. \r\n “Целият политически ресурс в последните години изглежда нелепо и нормалният човек чувства отвращение.  Една огромна част от българите са отишли в чужбина точно по тая причина”, заяви Трифонов пред делегатите.  \r\n Поводът да се учредява партията е неуспешният референдум, който Шоуто на Слави проведе преди две години. \r\n ”Кой нормален човек не иска справедливост? Излизайки от тази зала, всеки живее живота си подложен на несправедливости.  \r\n Аз не мога да оправя всички несправедливости  .  \r\n Аз мисля, че има конкретна, точна, ясна цел. Когато нещо се прави трябва да се направи до край. Този референдум и решенията от него трябва да бъдат приложени в действие, независимо от това дали на някой му харесва или не му харесва. Защото според мен така се прави. Ако и това нещо се замете в ъгъла и се направи като “всяко чудо за три дни” ние в какво да се опираме в ежедневието си като желание за справедливост? Откъде да дойде то? Ще дойде когато се спазват правилата\", казал той пред учредителите.  \r\n \"Аз не мога да направя така, че да се спазват всички правила, но едно съществено правило като закона за пряката демокрация ще бъде спазено, защото, който застане на пътя на справедливостта ще си поеме всички последствия. Искрено съзнавам какво правя, искрено осъзнавам отговорността, която поемам\", посочил той..  \r\n Ето речта на Слави Трифонов пред делегатите, разпратена до медиите: \r\n \"Първо искам да ви благодаря, това е едно изумително нещо което се случва,  защото целият политически ресурс в последните години изглежда нелепо и нормалният човек чувства отвращение.  Една огромна част от българите са отишли в чужбина точно по тая причина. \r\n Хората, които управляват и се избират от неголяма част от българския избирател са алчни за власт. \r\n   \r\n Аз и моите колеги процедираме по този начин, защото се случи една огромна несправедливост.  Беше проведен по смисъла на конституцията референдум. Този референдум беше проведен по българската конституция и по правата на пряката демокрация. \r\n Той беше захвърлен в ъгъла все едно нищо не се случило . \r\n   \r\n Т ука в България всички сте потребители на факта , че всяко чудо е за три дни. Да обаче чудото е нещо прекрасно – не може да бъде за три дни. Затова е чудо. Аз няма да ви обяснявам тия неща в емоционален план, но днес е ден в който си позволявам по-емоционално да ги обясня. \r\n   \r\n Аз съм практичен човек и  мислех да си напиша реч . Но предпочетох по-скоро да ги кажа по-емоционално, защото живеем заради емоциите. Те са лош съветник, но живеем заради тях. Та тази емоция, която предизвикаха с незачитането на референдума и че \"всяко чудо е за три дни\" е.. отвращение. \r\n Аз съм последователен и мисля, че най-правилното нещо е човек да върви към целта си без да се спира и без да се страхува. \r\n             Обаче има една група хора, които решиха, че това няма никакво значение  и със съвсем елементарни хватки и дори с незачитане на закона, което е отвратително – законодателят не зачита закона, та този референдум беше избутан в ъгъла с това, че всяко чудо е за три дни. \r\n И по закон, това, което може да се направи е да се създаде политически продукт и този политически продукт е партия, не се измъквам от думата \"партия\", но думата \"партия\" е отвратителна.  Просто представлява нещо, което в последните години, при този начин на \"демокрация\" се превърна в нещо отвратително нарицателно. Но такъв е закона и  целта на този политически продукт е да възстанови справедливостта. \r\n Аз не съм алчен за власт. Аз съм алчен за справедливост.  Както предполагам и огромната част от вас. Кой нормален човек не иска справедливост? Излизайки от тази зала всеки живее живота си подложен на несправедливости. Аз не мога да оправя всички несправедливости. Аз мисля, че има конкретна, точна, ясна цел. \r\n Когато нещо се прави, трябва да се направи до край. Този референдум  и решенията от него трябва да бъдат приложени в действие, независимо от това дали на някой му харесва или не му харесва. Защото според мен така се прави. \r\n Ако и това нещо се замете в ъгъла и се направи като \"всяко чудо за три дни\"  ние в какво да се опираме в ежедневието си като желание за справедливост? Откъде да дойде то? Ще дойде когато се спазват правилата. \r\n Аз не мога да направя така че да се спазват всички правила, но  едно съществено правило като закона за пряката демокрация ще бъде спазено , защото, който застане на пътя на справедливостта ще си поеме всички последствия. \r\n Искрено съзнавам какво правя. Искрено съзнавам какво правя, искрено осъзнавам отговорността, която поемам. \r\n Искрено осъзнавам отговорността ,  в която сте ме облекли вие. Суверена е майсторът който прави това, а аз съм просто инструмент. \r\n Искам да ви благодаря, оценявам вашето доверие и съм ви благодарен, че създавате за мен и моите колеги един изключителен момент. \r\n Животът е прекрасен, благодаря ви\". \r\n Ивайло Вълчев от своя страна казва, че ”целта на всеки от нас е с енергията която стои зад нас да отворим пътя,  на всички тези, които имат знанието и желанието да работят за това нещата в тази страна да почнат да се случват и \"няма такава държава\" да почне да звучи в положителния смисъл”.  \r\n ”Ние в момента не строим кула, в която да се затворим,  а стоим за да построим, всички ние, един мост по който да премине всеки, който иска да остане в тази държава”, добавя доскорошният сценарист. \r\n Учредяването на партията беше със строг пропускателен режим, не се допускаха медии и граждани. Пропускаха се само предварително обявени делегати, които се събираха часове преди обявения начален час в зала в столичния квартал „Лозенец“. Повечето от тях - млади хора.  \r\n Учредителното събрание, на което не бяха поканени и не бяха допуснати медии, беше с официален час 14.00 часа и приключи 15 минути по-късно, но делегатите, които бяха от цялата страна, са били тук още от 11.00 часа.  Делегатите бяха инструктирани да не коментират нищо пред медии. \r\n Ето какво се казва в учредителната декларация на партията: Една от основните цели на формацията ще бъде засилено участие на гражданите в управлението на държавата и вземането на решения чрез референдуми. Политическата формация ще иска и въвеждането на задължително гласуване на избори и референдуми. Както и електронно дистанционно гласуване.  Трифонов продължава да настоява за смяна на пропорционалната избирателна система с мажоритарна и за намаляването на броя на депутатите от 240 на 120. Предвижда да се бори за изцяло мажоритарна избирателна система в два тура с абсолютно мнозинство.  Предлага се и пряк избор на главния прокурор, на националния омбудсман и на шефовете на областните дирекции и районни управления МВР.  Освен това в декларацията пише, че сред целите са също \"цялостно реформиране на правоохранителната система и установяване на реално върховенство на закона; \r\n премахване на партийното влияние върху правосъдната система; реформиране на системата за обществено здравеопазване и осигуряване на свободен и равнопоставен достъп на всички граждани до адекватни и качествени медицински услуги\". \r\n Има и други задачи - намаляване на бюрокрацията и въвеждане на електронно управление, \r\n неутрализиране на монополите и картелите, \r\n реформиране на образователната система, \r\n защита на семейството и семейните ценности, \r\n достойни доходи, \r\n гарантиране на личната неприкосновеност, \r\n членство на България в еврозоната, \r\n банковия съюз и шенгенското пространство.  Част от идеите, като намаляване на броя на депутатите, мажоритарни избори и др. са близки до въпросите, които екипът на шоуто на Трифонов опита да подложи на национален референдум преди три години. \r\n Част от тях бяха отхвърлени от Конституционния съд, защото изискват свикване на Велико народно събрание. \r\n Други като задължителното гласуване, мажоритарните избори и държавната субсидия от един лев на глас за партиите  получиха подкрепа от избирателите, но не достатъчна, за да станат задължително закони.  \r\n         Още Queen го изпяха - \"Шоуто трябва да продължи\". Особено ако става въпрос за шоуто на Слави Трифонов, сценаристите му, Ку-Ку бенд и цялата шарена сюита, която започна от онзи референдум за промяна на изборната система у нас. \r\n Днес Слави и хората около него, подкрепени от много обикновени, събрани през Facebook и форуми хора, създадоха следващата фаза на това шоу, което отсега нататък ще носи името на една от по-бунтовните песни на Ку-Ку бенд - ПП \"Няма такава държава\". \r\n И още с учредяването на партията Трифонов намекна за какво точно шоу ще става дума. \r\n Комедия може и вече да няма, но едно е сигурно - форматът One man show остава. Това си личи по всичко дотук - от това, че цялата информация за новата партия идва от фейсбук страницата на самия Слави, през видимия факт, че той е видимото и познато лице на партията (освен сценаристите му, но с тях нещата са ясни), та до цялото учредяване на партията, при което учредителите видимо бяха инструктирани какво да правят преди и след церемонията. \r\n Забраната да се говори с медиите, строгите правила по отношение на мобилни телефони и закъсняване... Всичко това говори, че тази нова партия, макар да издига гражданите като най-висша институция, пред която държавата да отговаря, ще се ръководи еднолично. \r\n Подобни хелиоцентрични проекти далеч не са нещо ново за българската политика, дори напротив. У нас е добре, когато хората знаят кой е шефът в партията. Въпросът е да не се остане само с неговия образ и с ничий друг, защото и този момент сме го виждали (Марешки, Бареков, Яне Янев, Жорж Ганчев...). \r\n Трифонов и преди е казвал, че стилът му е авторитарен, а в партията очевидно това няма да се промени. Той ще казва, другите ще изпълняват. Освен, ако, разбира се, не ни опровергае. Ще се радваме да видим. \r\n Този строг и едноличен модел очевидно се прехвърля и върху отношението към медиите. Слави и екипът му дадоха ясно да се разбере, че комуникацията ще работи в една добре контролирана среда - каквото каже шефът, това ще излиза от партията. \r\n Делегатите за учредяването на партията бяха видимо инструктирани да не говорят с медии днес, а собствените им телефони бяха иззети при влизането в залата, за да няма случайни кадри, да няма нещо, което да не влиза в общата идея на ръководството. \r\n На медиите пък беше казано, че информация ще има после - без публични изказвания, без позиции, без изправяне пред щракащите светкавици. \r\n Всичко това говори, че ще се работи това шоу да бъде изпипано до детайл и намесата на чужда визия за него е силно нежелана. Полуофициално беше споменато - журналисти не са били допуснати заради някои \"кафяви медии\" и защото не се знае \"кой с какви намерения е дошъл\". \r\n Е, това е проблемът при медиите. Слави е магнит за публичен интерес, а този интерес не е задължително да е положителен. Понякога може да е пълен с присмех, друг път с нескрито неодобрение. И ако като телевизионен водещ не е свикнал с това, сега като политик ще му се наложи да свикне, защото нещата на голямата сцена рядко се случват толкова контролирано и без въпроси. \r\n И все пак, едно не можем да отречем на Трифонов и на екипа му - знаят как се постига точно този шоу ефект. Цялата тази игра с медиите (не можем да ви пуснем на нашето събрание, то е само за \"готини\"), държането в напрежение, играта с публиката по тънки струни от душевността... определено знае как да печели интерес. \r\n Съдейки по социологическите проучвания, глад за такъв проект има - малко над 8% от обществото заявяват, че са склонни да гласуват за партия на Слави Трифонов, без дори да са виждали такава. \r\n Подобен интерес дава големи възможности, но създава и огромни очаквания, които често са твърде трудни за запълване. \r\n Ако продължим да си играем с шоу метафората, можем да кажем, че досега сме видели само предишните продукти на същия екип и няколко тийзър трейлъра. А днес беше пилотният епизод. \r\n Сега остава да видим дали нещата ще се задържат за повече от един сезон. \r\n      ", "date": "2019.10.06", "title": "Партията на Слави Трифонов бе учредена за 15 минути при строги мерки за сигурност"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400522-%D0%B0%D0%BA%D0%B0%D0%B4-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D0%BD%D0%B8-%D0%B4%D0%B0-%D0%BD%D0%B5-%D1%81%D0%B5-%D0%BF%D0%BE%D0%B4%D0%B4%D0%B0%D0%B2%D0%B0%D1%82-%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%84%D0%B0%D0%BB%D1%88%D0%B8%D1%84%D0%B8%D0%BA%D0%B0%D1%86%D0%B8%D0%B8-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "Тито беше много по-коварен сръбския крал Александър, когато след Втората световна война обяви българите за македонци по формулата на Коминтерна, обясни историкът Македонският въпрос съществува още от Берлинския конгрес. Това каза за предаването \"За честта и славата на България\" на Радио \"Фокус\" историкът академик Георги Марков.  Натрупването на историческо наследство е голямо, но то не може да бъде изведнъж проумяно от нашите братя от Вардарска Македония, коментира той.  „Още повече, че докато Александър е крал, той заявява на българите в Македония: „Вие сте сърби, трябва да бъдете такива.“ Тогава имаше съпротива срещу великосръбския шовинизъм, но след Втората световна война Тито беше много по-коварен. Той хвана от Коминтерна формулата за македонската нация. Каза да, вие не сте сърби, но не сте и българи, вие сте македонци. И така в Скопие взеха македонизма като щит“, обясни историкът.  Георги Марков обясни, че в онези страшни времена, когато българите са били изтребвани и хвърляни в лагери и затвори, македонизмът е бил щит, за да се спасят. Сега обаче отдавна я няма Югославия и би трябвало Скопие да проумее, че когато става дума за обща история до края на Втората световна война, тази история е българска. Той изрази опасението си, че днес историците за пореден път ще бъдат употребени от политиците.  „Историците в Скопие са в трудно положение, при тях да си македонец е професия и така си изкарват хляба“, коментира той.  Историкът подчерта, че е в този момент е много важно българските политици да не се поддадат на нечий натиск по отношение на Македония, защото не бива никой от нас да става съучастник на историческа фалшификации.  \"Балканска война продължава незавършеното дело на Освободителната война. Тази война се стреми да възстанови целокупна България от Санстефанския договор за мир, но разпокъсана на Берлинския конгрес\", обясни акад. Марков по повод годишнината от освобождението на Пиринска Македония.  Самият Джеймс Баучер, кореспондентът на „Таймс“, пише, че българите сякаш не отиват на война, а на сватба – с песни, със знамена, с гайди и с хора, припомни той.  „Представете си, това са поколения наред. 500 години българинът е нямал право да носи оръжие, освен като хайдутин и четник в планината, и сега се изправя срещу Османската империя, която по онова време все още е на три континента – от Адриатика до Персийския залив. В Цариград подценяват силата на Балканския съюз, начело с България, тъй като те гледат високомерно на бившата рая. Смятали са, че войната ще приключи до един месец в полза на Високата порта. Но изненадата е голяма, когато нашите войници надделяват не само тактически, не само като бойци, но и като боен дух“, разказа той.  Георги Марков припомни, че първата Балканска война има продължение – втора Балканска война.  \"Още в съюзните договори цар Фердинанд и българското правителство се предоверяват на договорите за съюз с Гърция, със Сърбия и с Черна гора. Смятало се е, че след като има договори, те ще бъдат изпълнени. Още от самото начало на войната Сърбия и Гърция работят за заграбване на повече земи в Македония и за установяване на обща граница, което не е предвидено в съюзните договори. Именно това става пречка останалата част от Македония да се върне в пределите на България\", обясни историкът.    ", "date": "2019.10.06", "title": "Акад. Георги Марков: Политиците ни да не се поддават на историческите фалшификации за Македония"}
{"url": "http://www.classa.bg/%D1%81%D0%B2%D1%8F%D1%82/item/400523-%D0%B2%D0%BB%D0%B0%D0%B4%D0%B5%D0%BD%D0%B8%D1%8F-%D0%BD%D0%B0-%D0%BA%D0%BE%D1%80%D0%BE%D0%BD%D0%B0%D1%82%D0%B0-%D0%B1%D1%80%D0%B5%D0%BA%D0%B7%D0%B8%D1%82%D1%8A%D1%82-%D1%89%D0%B5-%D0%B3%D0%B8-%D0%BF%D0%BE%D1%80%D0%B0%D0%B7%D0%B8-%D1%84%D0%B0%D1%82%D0%B0%D0%BB%D0%BD%D0%BE", "text": "Стане ли дума за Брекзит, всички обръща очи към Лондон, но британската Корона има и редица отвъдморски владения. Повечето от тях ще трябва да се борят за оцеляване при евентуален Брекзит без сделка.       Ако в края на октомври се стигне до хаотично излизане на Великобритания от ЕС, това ще има драматични последици за британските отвъдморски територии и ексклави. Ето няколко примера: Ангила На около 6500 километра от Лондон се намира британската отвъдморска територия Ангила. Въпреки отдалечеността от Великобритания, Карибският остров ще бъде силно засегнат от евентуален Брекзит без сделка, защото е асоцииран с ЕС. По-голямата част от 13 000-те жители на острова са против Брекзита, но те никога не са били питани какво мислят по въпроса. Сега най-големите им опасения са, че няма да си сътрудничат търговски със съседния остров Сейнт Мартин (Свети Мартин), който отчасти спада към френските задморски територии. Населението на Ангила е силно зависимо от редица вносни стоки от първа необходимост - от питейна вода до строителни материали - които пристигат на острова от пристанището на съседния Сейнт Мартин.   Остров Ангила в Карибско море   Последиците от Брекзита ще бъдат усетени и в инфраструктурата. Щетите, причинени от урагана Ирма в края на 2017 г., все още не са отстранени, а къщите и училищата продължават да са частично разрушени. Досега ЕС изпращаше помощи за възстановяването на острова и се явяваше най-големият кредитор на Ангила. Никой не знае какво ще се случи след Брекзита. Затова все по-често се чуват призиви за напускане на Обединеното кралство. Фолкландски острови Фолкландските острови са разположени в южната част на Атлантическия океан, на около 13 000 километра от Обединеното кралство. Архипелагът е почти напълно зависим от Великобритания, фолкландската лира е обвързана с британската лира едно към едно. Като жители на отвъдморска територия, гражданите на островите нямат правото да гласуват на британски избори, затова не можеха да участват и в референдума за излизането от Европейския съюз.   За Фолкландските острови бе водена дори война между Великобритания и Аржентина   Населението на Фолкландските острови се препитава не само от отглеждането на овце и продажбата на вълна, кожи и лой, но и от риболов. Почти целият улов се изнася за Испания, откъдето се изпраща към други европейски страни. Количествата са огромни: една трета от калмарите, които се продават в Испания, са от Фолкландските острови. Стигне ли се до Брекзит без сделка, купувачите в Европа ще трябва да плащат между 6 до 18% от митото, което означава, че морските дарове значително ще поскъпнат. Не се знае дали при това положение Испания и другите държави от ЕС ще продължат да се интересуват от тази стока. Гибралтар Британската територия, разположена в най-южния край на Испания, гласува почти единодушно - с цели 96 процента - за оставане в ЕС. Районът, населяван от около 34 000 жители, е икономически зависим от Иберийския полуостров. Всеки ден около 15 000 британци пътуват до испанската част на полуострова. Обратно, в   работят около 10 000 испанци. Временно затваряне на границите, каквито е имало в периода между 1969 и 1985 г., би нанесло сериозни икономически щети и на двете страни. От около 300 години територията представлява ябълка на раздора между Испания и Великобритания. Наскоро имаше опасност спорът отново да ескалира - въпросът за Гибралтар беше една от големите спънки на преговорите за Брекзита. Но Лондон и Мадрид успяха да се споразумеят и решенията за Гибралтар в бъдеще ще трябва да бъдат одобрявани и от Испания. Нормандските острови Островите в югозападната част на Ламанша не са част от британските отвъдморски територии, но имат специален статут като владения на британската корона. С други думи: кралицата е техен суверен, но те не са подчинени на Лондон.   Остров Джърси е известен като \"данъчен рай\"   Въпреки живописните плажни пейзажи основният източник на доходи по тези места не е туризмът, а данъчната система. Трите острова Джърси, Гърнси и остров Ман са известни като данъчен оазис - чуждестранните компании не плащат данък върху печалбата, капитала и наследството. Един Брекзит вече би могъл да предизвика значителни проблеми за трите острова. Досега те разчитаха на защитата на Великобритания пред ЕС, но тя ще отпадне в мига, в който Великобритания напусне Съюза. Бермудските острови в Северния Атлантически океан, британските Вирджински острови и Каймановите острови в Карибите също поддържат този доходен бизнес модел - засега.      ", "date": "2019.10.06", "title": "Владения на Короната: Брекзитът ще ги порази фатално"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400504-%D0%BD%D0%B0-%D0%BA%D0%BE%D0%B3%D0%BE-%D0%B5-%D0%BF%D0%BE%D1%82%D0%BE%D0%BC%D1%8A%D0%BA-%D1%83%D1%81%D1%82%D0%B0%D1%82%D0%B0", "text": "Устата разказва с вълнение за своя род и не крие, че има с какво да се гордее. Потомък е на славен род, а неговият прапрадядо Еньо Алчаков е човекът, който поставя основите на новото село Трояново в края на XIX век.   “Казват, че човек не си избира роднините, но ако аз можех да избирам, по-добър род и по-добро семейство, нямаше как да избера. Винаги ми е било мечта да направя родова среща и едно красиво родословно дърво, защото нашето е много красиво”, споделя Иван Динев. Артистът отвежда екипа на предаването “Джинс” в сърцето на Тракия, до Маришкия басейн, където е прекарал най-веселите години от своето детство.     “Това село беше изпълнено с живот преди около 30 години, точно когато бяха моите детски години и наистина тук съм прекарал най-хубавите си моменти, най-много бели съм правил тук. Учил съм тук и през най-важните години – първите три, под надзора на другарката Димитрова.” Имал е пет баби и петима дядовци до 10-годишната си възраст. Всеки от дядовците имал определен характер като мъдреца на рода е неговият прадядо Диньо, дядо на баща му. “Той е човекът, който ме въведе в българската литература и история, още преди да знам да чета и да пиша, бил съм в детската градина. Той ми разказваше истории за Ботев, за Левски, “Под игото” ми е разказвал. Той ми показа будителите на България. Той е учил до четвърто отделение, но изглежда това му беше абсолютно достатъчно, защото целият си живот, освен в работа, го е прекарал и в четене.”     Другият прадядо на Устата, по майчина линия, открил най-случайно въглищата, които се добиват в Маришкия басейн, един от основните фактори на Индустриалната революция на България през миналия век.   “Бащата на осиновителя на майка ми – дядо Иван, на когото съм кръстен, моят прадядо, е бил овчар и когато пасе овцете един ден, по устието на реката намира нещо между камък и дърво, черно и се чуди какво е това. Пробвал е дали гори, гори, няма представа какво е и го носи на кмета, а той го изпраща в София. Това се случва по-миналия век” –  разказва още Иван.", "date": "2019.10.06", "title": "На кого е потомък Устата"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400505-%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D0%BF%D1%80%D0%B8%D0%B5-%D0%B8%D1%81%D0%BB%D1%8F%D0%BC%D0%B0", "text": "Моника Валериева за пореден път предизвика скандал със своите признания. Оказа се, че плеймейтката е последвала примера на Албена Вулева и вече изповядва исляма.    Това шокиращо признание направи Моника пред последвателите си в Инстаграм, когато се бе отдала да отговаря на неудобните им въпроси в продължение на час.      \"Никога не съм вярвала в Исус Христос! Религията ми беше такава, че посещавах най-вече католическите църкви в България. Много преди „бившият ми приятел“ арабин, аз вярвах само в исляма, това е моят дом. След определен брой инциденти, години подред, след посещението ми в църкви, започнах процес за смяна официално на религията.      Не мисля, че е важно с какво име назоваваш Бог, а да вярваш в него, да чувстваш с цялото си сърце къде принадлежиш\", написа красавицата в отговор на един от въпросите на неин фен. Моника по никакъв начин не се срамува от избора си: \"Всеки сам преценява в какво ще вярва и каква религия ще изповядва. Моето семейство ме подкрепя\", категорична е тя.", "date": "2019.10.06", "title": "Моника Валериева прие исляма"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400506-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-6-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "Възможен е, пълен хаос в работната и личната сфера. Този ден, ще ви се стори необичайно труден, но ще трябва да го преодолеете с достойнство. По-малко реагирайте на коментари, идващи от непознати хора. Нека си говорят, вие мълчете. Вечерта, ви чака съблазнително предложение, което трябва да обмислите. Трябва да останете спокойни, когато общувате с хора, в противен случай без конфликт този ден няма да мине. По-наблюдателните, може да забележат нещо важно в работата, което ще доведе до творчески подем. Възможни са разногласия с човек, когото искрено обичате. Вземете под внимание, че любопитството и подозрителността, до добро не водят. Очаква ви труден ден, когато само надеждни приятели, могат да ви помогнат да се справите с проблемите. Добре е, че такива имате. Най-добре е днес, да се откажете от активен спорт и екстремни пътувания. В противен случай, са възможни здравословни проблеми. Пазете се също от измами, кражби и лъжи от страна на тези, на които вярвате. По-малко говорете за себе си.   Ще изхабите, много душевни сили, за да докажете на избраника си, вашата искрена любов. Съгласете се, че това си заслужава. Особено, ако връзката ви е била на ръба на раздялата. Репутацията ви, може да се разклати, поради безразсъдство, уязвимост, както и от неща, които не сте отчели в работата. От пътуване, по-добре се откажете. Препоръчва се, да решите бързо семейните проблеми и конфликти, докато не са станали огромни по размер. Един добър ден за тези, които пътуват. Планирайте предварително всичко, за да избегнете кризисни ситуации. Кариерата в личния бизнес, ще се развива бързо и гладко. Трябва да си изготвите ясен план за действие и да не обръщате внимание на незначителните неща. Ако се опитате да се изолирате, колегите едва ли ще могат да ви помогнат. Съхранението на душевното спокойствие в личната сфера, ще вие помогне да запазите силите си. Може, спокойно да направите предложение за брак, да планирате \"меден месец\" или ремонт на жилището. Очаква ви добър ден, когато целите, ще бъдат достигнати и парите получени навреме. За по-глобални и важни въпроси, е по-добре да се обърнете към адвокат. В противен случай, ще влезете в такава джунгла, че ще загубите много възможности. Вечерта ви чака сериозен разговор с роднина. Ако излезете \"сухи\" от него, тогава разчитайте на успех. Ще трябва да работите от сутрин до вечер, за да докажете своите умения. Шефът, цени работата ви, затова се опитайте да дадете всичко от себе си. Денят също е добър, за външна промяна, пазаруване и културни събития. Ако имате достатъчно свободно време, може да се отпуснете, да се разходите в парка и да гледате любимия си филм.   Очакват ви, нови задължения в работата, от които няма да може да се измъкнете. Тези, които не жалят усилия и време, ги чака възход в кариерата. Практичност при покупките, ще бъде необходима, ако решите да купите някакви домакински уреди. В любовта, бъдете честни и отговаряйте искрено на въпросите на избраника си. Трябва да избягвате объркването и финансовите загуби, в противен случай настроението ви, ще бъде на нула. Ситуацията в личната сфера, няма да продължи дълго, затова не се вълнувайте без причина. Не е нужно да правите планове, ако не знаете как да се държите в труден момент. Ще трябва да се откажете от вредните навици и да се занимавате със спорт, за да съхраните здравето си. Старайте се да сте отговорни в работата, така че да нямате проблеми с шефовете, а колегите да ви подкрепят. Интересна среща е възможна извън офиса, която да ви помогне за намиране на допълнителна работа. В личната сфера, събитията няма да се развият по вашия сценарий – но това не е лошо. Възможно е романтично запознанство, в социалните мрежи.   Толкова бързо, ще свършите с работата си, че ще имате време да си починете и поглезите. Въпреки че, не е желателно да лежите цял ден на дивана. Особено, ако имате финансови и битови проблеми. Влюбените, ще искат да експериментират, което няма да предизвика възторг в избраника. С неспокойния ви темперамент, ще е трудно да се справите.", "date": "2019.10.06", "title": "Дневен хороскоп 6 октомври"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400507-%D1%81%D0%B2-%D0%B0%D0%BF%D0%BE%D1%81%D1%82%D0%BE%D0%BB-%D1%82%D0%BE%D0%BC%D0%B0,-%D0%BD%D0%B0%D1%80%D0%B8%D1%87%D0%B0%D0%BD-%D1%82%D0%BE%D0%BC%D0%B0-%D0%BD%D0%B5%D0%B2%D0%B5%D1%80%D0%BD%D0%B8,-%D0%BE%D1%82-%D0%B4%D0%B2%D0%B0%D0%BD%D0%B0%D0%B4%D0%B5%D1%81%D0%B5%D1%82%D1%82%D0%B5-%D0%B0%D0%BF%D0%BE%D1%81%D1%82%D0%BE%D0%BB%D0%B8", "text": "  Родината на св. апостол Тома е Галилея. Като видял чудесата на Спасителя, той повярвал в Него и тръгнал подире Му. Богочовекът, въпреки злобата на юдеите, които търсели да Го убият, решил от страната отвъд Йордан да отиде във Витания, за да възкреси Лазаря. Тома, наричан Близнак, казал на другите ученици: - Да идем и ние да умрем с Него! По време на прощалната беседа на Тайната вечеря Господ Иисус Христос казал на учениците Си: - А къде отивам Аз знаете, и пътя знаете. Тома запитал: - Господи, не знаем къде отиваш; и как можем да знаем пътя? Иисус го погледнал и му дал такъв отговор: - Аз съм пътят, истината и животът; никой не дохожда при Отца, освен чрез Мене. След възкресението Си Господ се явил на Своята пречиста майка, явил се на   и на другите  . Подир това се явил на двама ученици, които отивали за Емаус. Тия двама ученици - Лука и Клеопа - побързали да съобщят на другите за явяването на Господа. В същия ден вечерта Спасителят се явил на всички апостоли, без Тома. Апостолите казали на Тома: - Видяхме Господа. А той зявил:     - Ако не видя на ръцете Му белега от гвоздеите, и не туря пръста си в раните от гвоздеите, и не туря ръката си в ребрата Му, няма да повярвам! След осем дни учениците били пак в същия дом. Тома бил с тях. Вратата, както обикновено, била заключена поради страх от юдеите. Дошъл Иисус, застанал посред тях и рекъл: - Мир вам! След това се обърнал лично към Тома и му казал: - Дай си пръста тук, и виж ръцете Ми: дай си ръката и тури и в ребрата ми; и не бъди невярващ, а вярващ! Развълнуван, Тома извикал: - Господ мой и Бог мой! - Тома - казал му Спасителят, - ти повярва, защото Ме видя; блажени, които не са видели, и са повярвали! След като минало време от слизането на Пресветия Дух в деня Петдесетница, апостолите хвърлили жребий - кой къде да отиде и проповядва словото Божие. На апостол Тома се паднало да отиде в Партия, Мидия и Индия. Не е било лесно, за него да тръгне на такъв дълъг път. Господ му се явил и го укрепил. По това време в Йерусалим дошъл търговец от Индия на име Аван. Той търсел изкусен художник, който би могъл да построи великолепен дворец за царя на оная страна. Тома казал на Аван, че той сам е изкусен в тая работа и се отправил с него за Индия. По пътя Тома и Аван се спрели в един град, където царят на тая страна правел сватба на дъщеря си. Двамата странници били поканени на сватбения обяд. Апостолът нищо не ял и тъжно гледал езическото веселие. Тук била и една еврейка, която занимавала пируващите, като свирела на флейта. Тя погледнала към Тома. Разбрала, че е съотечественик и веднага запяла: - Един е Богът на юдеите, Който сътвори небето и земята! Зарадвал се Тома, като чул в чужда земя родни звуци и прослава на истинския Бог. Той извършил няколко чудеса на това пиршество и предсказал близката смърт на царския виночерпец. Като видял, че гостът е свят човек, царят го помолил да благослови новобрачната двойка. Апостолът влязъл в стаята на младите, помолил се с тях, благословил ги, и им говорил за блаженството на християнския живот. Когато Тома излязъл от стаята на младите, Сам Господ им се явил и ги научил да водят целомъдрен живот. Младите съпрузи решили да се посветят в служба на Бога и скоро след сватбеното тържество приели свето Кръщение от ръцете на св. апостол Тома. При кръщението девицата била наречена Пелагия, а съпругът - Дионисий. По-късно Пелагия пострадала мъченически за Христовото име. Дионисий пък станал епископ в същата тая страна и усърдно разпространявал словото Божие. Апостол Тома и Аван, след дълго и изморително пътешествие, най-после стигнали в далечната страна Индия, и се явили при оня цар, който бил пратил да му се доведе изкусен майстор. Те взели от царя пари за постройката. Вместо да почне да строи двореца, Тома раздал парите на бедните и болните и усърдно се заел да разпространява Христовото благовестие. По внушение от Пресветия Дух, той знаел, че чрез това средство Бог ще му помогне да обърне към истината повикалия го цар. И това станало, макар че царят в началото се разгневил и заповядал да затворят апостола в тъмница. Братът на царя тежко заболял. Никой не вярвал, че ще оздравее. Но изведнъж той оздравял. Съобщил на царя, че Бог в чудно видение му открил небесно жилище, което му приготвял апостолът, вместо земен дворец. Поразен от това видение, той уговорил царя да освободи апостола. Двамата, царят и неговият брат, паднали пред нозете на апостола и го молили да ги научи на християнския закон. Те приели Кръщение и заживели благочестиво. Дошло времето на  . Всички апостоли по чудесен начин се намерили в Йерусалим и участвували в погребението на Божията Майка. Тома стигнал в Йерусалим едва след нейното погребение. Той пожелал да се поклони на пречистото й тяло. Заради него апостолите отвалили гробния камък, но намерили само погребалните повивки. Нейният Син, Господ Иисус Христос, я бил взел на Небето при Себе Си, за да бъде оттам закрилница на целия човешки род. Скоро след това тя се явила на всички в небесното си величие и ги ободрила за предстоящите им нови благовестнически подвизи. Апостол Тома се върнал по същия път да продължи своето дело. В един град той обърнал много хора към светата вяра. Между тях била племенницата на тамошната царица Мигдония. Царицата сама пожелала да чуе чудната проповед на апостола. Преоблечена като проста жена, тя ходела при него заедно с много други люде и съвършено се убедила в истината на неговите думи. Оттогава животът й се променил. Тя обикнала поста и молитвата. Отказала се от дворцовите увеселения, които имали езически характер. Царят видял промяната и наредил да бъде извикана нейната сестра, царица Терцияна, жена на царя от съседна страна. Но Терцияна не само не могла да уговори сестра си да се върне към предишния си живот, но сама се научила на християнските добродетели и пожелала да види апостола. Двете сестри го повикали тайно в двореца, слушали наставленията му и накрай приели от него Кръщение. Терцияна се върнала при мъжа си християнка и започнала също живот, съобразен с новото учение. Царят, съпругът на Мигдония, се разгневил силно, когато узнал, че и двете сестри-царици приели новата вяра и се кръстили. Гневът му нараснал още повече, когато му било донесено, че народът му приема масово християнството и се отказва от езическите идоли. Ужасен от вестта, че и синът му Азан приел Кръщение, той наредил веднага да му бъде доведен апостолът, който тъй властно насаждал новата вяра, като го осъдил на страшни мъчения. Апостолът бил поставян под нагорещени железа. Но Бог го запазил. Хвърлен бил в огнена пещ. Из нея излязъл невредим. Бог пак го запазил. Така новопокръстените се ободрили във вярата си. Тия чудеса не опомнили царя. Той продължавал да беснее. Заповядал на войници да изведат апостола вън от града и там да го предадат на смърт. Подир него тръгнали много от новоповярвалите, между които личели на първо място Азан - царски син, Сифор - един от знатните сановници на царския дом. Когато дошли на мястото на наказанието, св. апостол Тома помолил войниците да му дадат време да се помоли.След това благословил двамата си високопоставени ученици: Сифор поставил за свещеник, а Азан - за дякон. Помолил ги да се грижат за вярващите и да работят за засилване на Църквата. Завършвайки по тоя начин апостолската си мисия, св. Тома приел мъченическа смърт. Войниците го убили пред погледа на множество разплакани негови ученици. Свещеник Сифор и дякон Азан извършили погребението на любимия апостол. След това те се заели с управлението на Църквата. Благочестивите Мигдония и Терцияна им помагали. Жестокият цар, който поискал смъртта на апостола, скоро се обърнал към Христа. Убедил се от чудесното изцеление на своя син Азан, който тежко бил заболял. Мигдония се радвала. Радвала се и Терцияна, защото и нейният съпруг, царят на съседната страна, също се бил предразположил да приеме християнството. Тъй в Партия и Мидия, както и в Индия, Църквата още в апостолско време почнала да тържествува над прогнилото езичество.", "date": "2019.10.06", "title": "Св. апостол Тома, наричан Тома Неверни, от Дванадесетте апостоли"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400508-6-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "69 пр.н.е. - Трета Митридатова война: Войските на Римската република завладяват арменската столица Тигранакерт.     1014 г. - В Преспа умира българският цар Самуил.     1582 г. - Поради въвеждането на Григорианския календар този ден от тази година не съществува в Италия, Полша, Португалия и Испания.     1600 г. - Във Флоренция се състои премиерата на най-ранната, съхранена досега опера - Евридика на Джакопо Пери.     1683 г. - Първите немски заселници в Америка основават Джърмантаун (дн. в щат Пенсилвания).     1829 г. - Първият модерен парен локомотив - Ракета, конструиран от Джордж Стивънсън, извършва първото си пробно пътуване от Манчестър до Ливърпул.     1889 г. - В Париж започват представления е световноизвестното кабаре Мулен Руж.     1913 г. - В София е основан Национален съюз, който пропагандира сключване на \"всебългарска\" уния с Католическата църква и ориентация към Австро-Унгария.     1916 г. - Първата световна война: Започва битката при Черна, завършила с овладяване на Битоля от страна на Антантата.     1919 г. - Съставено е 40-то правителство на България, начело с Александър Стамболийски.     1927 г. - На екран излиза първият „говорещ\" филм „Певецът на джаз\" на компанията Warner Bros..     1939 г. - Втората световна война: Последната полска армейска част е победена от армията на Хитлеристка Германия.     1948 г. - При земетресение в Туркменистан загиват около 170 хил. души.     1963 г. - В Бургас е открит Висшият химикотехнологически институт \"Проф. Асен Златаров\" (сега Университет \"Проф. Асен Златаров\").     1966 г. - В САЩ официално е обявен за незаконен синтетичния наркотик LSD.     1973 г. - Израел е нападнат едновременно от Египет и Сирия, започва Войната от Йом Кипур.     1976 г. - В Китайската народна република е арестувана Бандата на четиримата.     1979 г. - Папа Йоан Павел II става първият папа посетил Белия дом.     1981 г. - Египетският президент Ануар Садат е убит от ислямски екстремисти, докато присъства на парада в Кайро по случай осем годишнината от началото на Войната от Йом Кипур.     1993 г. - Майкъл Джордан се оттегля за първи път от NBA.     2002 г. - Край бреговете на Йемен в резултат на терористичен акт потъва френския петролен танкер Лимбург, при което загива български моряк.     2002 г. - Основателят на Опус Деи Хосе Мария Ескриба де Балагуер е канонизиран от Папа Йоан Павел II.  ", "date": "2019.10.06", "title": "6 октомври, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/400509-%D1%81%D0%B8%D0%B4%D0%B5%D1%80%D0%BE%D0%B2-%D0%B0%D0%B7-%D0%BD%D0%B0%D0%BF%D1%80%D0%B0%D0%B2%D0%B8%D1%85-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D0%B4%D0%B8%D1%80%D0%B5%D0%BA%D1%82%D0%BE%D1%80,-%D0%B0%D0%B7-%D1%89%D0%B5-%D0%B3%D0%BE-%D1%81%D0%B2%D0%B0%D0%BB%D1%8F", "text": "„Вчера 5 часа стоях, без да седна, без да пия вода, без да ходя до тоалетна, пред бариери с вериги пред телевизията. Такова унижение досега не съм претърпявал! Да ме държат като нелегален мигрант. Това е непростимо!“, възмути се Сидеров. Зарече се, че няма да остави нещата така и ще се бори за правата си – така, както го е правил по времето на комунизма, когато се е сражавал за демокрацията, плурализма и правото да си казваш мнението.   Както аз бях решаващият фактор Кошлуков да стане директор на БНТ, така и аз ще го сваля. В понеделник от 11 ч протестът на „Атака“ пред телевизията продължава.“ Това заяви пред „24 часа“ лидерът на партията Волен Сидеров, на когото преди дни генералният директор на телевизията Кошлуков забрани достъпа до ефир заради скандала в предаването „Референдум“ във вторник вечер. „Вчера 5 часа стоях, без да седна, без да пия вода, без да ходя до тоалетна, пред бариери с вериги пред телевизията. Такова унижение досега не съм претърпявал! Да ме държат като нелегален мигрант. Това е непростимо!“, възмути се Сидеров. Зарече се, че няма да остави нещата така и ще се бори за правата си – така, както го е правил по времето на комунизма, когато се е сражавал за демокрацията, плурализма и правото да си казваш мнението.     „Бойко да каже това редно ли е да ме държат като маймуна зад клетка и да се гаврят с мен – народен представител, на чиято карта пише, че може да влиза навсякъде на публично място? Да кажат и главният прокурор Цацаров, и президентът Радев!“, призова Сидеров. Той няма да пропусне и утрешния ден, когато ще се яви на заседанието на ЦИК, за да ги пита членовете на комисията защо прилагат двоен стандарт – като им пише той писмо, в което подава сигнал, че е спрян от участия в БНТ – нещо, което противоречи на закона и на сключеното споразумение за отразяване по време на кампания, му отговарят, че те не са страна. А да го глобяват могат.    ", "date": "2019.10.06", "title": "Сидеров: Аз направих Кошлуков директор, аз ще го сваля!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400510-%D1%87%D0%B5%D1%80%D0%BD%D0%B0%D1%82%D0%B0-%D0%BE%D0%B2%D1%86%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "България е ЕДИНСТВЕНАТА страна на стария континент, чиято пазарна, борсова цена на електроенергията за утрешния 6-ти октомври РАСТЕ, за разлика от всички останали държави. Виждате ли единственото зелено число в таблицата, в дясната част от снимката? \r\n     \r\n   Само пред зеленото число стрелката сочи нагоре. Пред всички останали червени числа стрелките сочат надолу. Трябва да се краде! \r\n За първите ШЕСТ дни на този месец средната борсова цена се оформя да бъде ВТОРАТА НАЙ-ВИСОКА за 2019-та г., на месечна база, единствено след януарската. Няма журналисти, няма политици, няма институции, няма организации, няма граждани, няма никой, няма държава. \r\n   \r\n \r\n \r\n \r\n", "date": "2019.10.06", "title": "Черната овца на Европа"}
{"url": "http://www.classa.bg/%D1%81%D0%B2%D1%8F%D1%82/item/400511-30-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%E2%80%93-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%82%D0%BE-%D0%B2%D1%8A%D0%BB%D0%BA%D0%BE-%D1%87%D0%B5%D1%80%D0%B2%D0%B5%D0%BD%D0%BA%D0%BE%D0%B2%E2%80%A6-%D0%BA%D0%BE%D0%B9-%D0%B4%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BF%D0%BE%D0%B2%D0%B5%D1%87%D0%B5-%D0%BF%D0%BE%D1%81%D1%82%D1%80%D0%BE%D0%B5%D0%BD%D0%BE", "text": "Разравяйки историята, по повод 30-годишнината на 10 ноември 1989 г., и как необразования селянин от Правец е успял да оглави държавата за 33 години, се виждат интересни данни. Не че са изненадващи, те са известни, но в духа на бойкоборисовите грандиозни строежи и успехи, се натрапва сравнение с Вълко Червенков… Не само формално, с избуяващия култ към личността, макар и в нови условия.     По време на управлението на Червенков, което е продължило 6 години, са построени: – Народната библиотека, Софийската опера, сградите на ЦУМ и Министерския съвет, Партийния дом, хотел „Балкан” („Шератън“), Полиграфическият комбинат и стотици жилищни сгради. Разрушеният от бомбардировките център на София е възстановен. Въведено е централно парно, с което отпада нуждата от въглища и дърва, поне из центъра първоначално. Заслугата не е лично на Червенков, тогава управлява вероятно най-добрият кмет на София – Димитър Попов, организирал щаб от архитекти и инженери за възстановяване на града. В негова помощ работи като проектант на язовир „Искър“ и предишният кмет инж. Иван Иванов, помилван от затвора, осъден заради пристрастност към фашизма (той е кръстил булевард „Адолф Хитлер“ и др.). – Построен е язовир „Искър“ (известно време е носил името „Сталин)“ и още десетки по-малки язовири и микроязовири из цяла България.     – Построени са неизчислен брой километри пътища и железопътни линии, до места, където никога не е имало влак и път с настилка (а не малки участъци по 5-10 километра, каквито непрекъснато открива Борисов). – Построени са заводът за антибиотици в Разград (работи и днес, приватизиран, изнася лекарства в 15 държави), завод „6 септември“ в София (закрит, произвеждал към края на соца по 15 хил. електрокари и мотокари годишно), химическите комбинати в Девня и Димитровград (и сега има работещи приватизирани на тяхно място), корабостроителен завод във Варна (да не се бърка с кораборемонтния, съществувал и преди това, където са строили малки съдове). Корабостроителният още съществува, приватизиран, но от десетилетия почти няма работа. Построен е Оловно-цинковият комбинат „Горубсо“ в Кърджали, започва строителството на Медодобивния комбинат в Пирдоп и др. Това строителство става при непрекъснат недостиг на средства и материали през 50-те години.     Как са успели да построят толкова много в такъв кратък срок без сегашната техника? Като основен двигател свидетели от онова време посочват масовия ентусиазъм сред хората. Тогава населението на България е 7 млн. души, приблизително колкото е и сега. Преди години пишещият тези редове направи интервю с Пенчо Кубадински, разпитвах го и за бригадирското движение, което той е ръководил. Между другото Кубадински каза – „Построихме жп линията Ловеч-Троян с голи ръце за по-малко от година, с тунели, с мостове. Я ги накарай сега да я построят с цялата си модерна техника, да видиш колко години ще я строят“. „Страна се гради с ентусиазъм“, отсече старият номенклатурчик. Нататък строителството продължава при следващия вожд, Живков, макар и с вече спаднал ентусиазъм – всеки режим рано или късно отблъсква. После Живков си отиде. Минаха 30 години от падането на комунизма, а България не може да се похвали с голямо развитие и с много придобивки, освен строителната вакханалия на Слънчев бряг, примерно, или в столичния кв. „Лозенец“, с празни стадиончета по европрограми в малки населени места, довършване на метро с европари (около 10 км от него построени още при соца), магистрали (които пропадат на третата година) пак с европари и др. И сега още се оправдават с комунизма. Тия дни например ваклата гербаджийка Деси Атанасова разви идеята, че заводът на „Фолксваген“ не дошъл в България, заради лошото наследство от комунизма, нямало инфраструктура, която те (ГЕРБ) сега строят. Комунизмът го няма от 30 години, а Борисов управлява от 10 (дърпаше конците дори и през 2013-2014, когато година и половина не беше премиер), преди това 4 години беше кмет на София… От друга страна самият Борисов казва за любимия си Тодор Живков, че „една стотна да построим, от това, което той е постигнал, ще бъде успех”. Нека Борисов се стреми към него, ама той комунизмът свърши. Просто новият Тато не трябва да пречи на инициативните, вместо да се прави на строител на всичко. А къде е ентусиазмът? Нещо не е наред в държавата.      ", "date": "2019.10.06", "title": "30 години след комунизма – Борисов като Вълко Червенков… Кой да се похвали с повече построено?"}
{"url": "http://www.classa.bg/%D1%81%D0%B2%D1%8F%D1%82/item/400512-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%E2%80%9E%D0%B2%D1%8A%D1%80%D0%BD%D0%B0%D1%85%D0%B0-%D0%BA%D1%8A%D0%BC-%D0%B6%D0%B8%D0%B2%D0%BE%D1%82%E2%80%9C-%D0%B4%D1%80%D0%B5%D0%B2%D0%BD%D0%B8-%D1%81%D0%B2%D0%B8%D1%82%D1%8A%D1%86%D0%B8,-%D0%BE%D0%B2%D1%8A%D0%B3%D0%BB%D0%B5%D0%BD%D0%B8-%D0%BE%D1%82-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D0%B7%D1%83%D0%B2%D0%B8%D0%B9", "text": "Изследователи от Университета в Кентъки (САЩ) казват, че са открили метод, който може да се използва за дешифриране на свитъците, които са били овъглени от изгарящата топлина на пепел и газ от изригването на Везувий, който унищожи древните градове Помпей и Херкуланум през 79 г. сл. Хр. Специалистите ще използват нов метод, съвместяващ изкуствен интелект и рентгенови лъчи, разкриващи малки разлики (например промени в структурата на папирусните влакна) между областите, в които се намира мастилото и празната хартия. В момента системата се проверява с текстови проби, видими с просто око за сравнение. Изучаването на свитъците ще започне през следващите месеци. Професорът от университета в Кентъки, Брент Сийлс, който ръководи изследването, подчерта: „Въпреки че може да се види, че във всяко влакно от пергамент има надписи, за да отворите пергамент, ще е необходимо да е наистина гъвкав, а той вече не е. Тази нова система ще позволи да не се разгъват папирусите, за да се разчетат\". \"Надяваме се да усъвършенстваме тази технология, така че да можем да я повторим в 900-те останали неразгънати свитъка\" каза Сийлс, цитиран от The Guardian. Изследователите се вълнуват от съдържанието на свитъците. Една от техните хипотези е, че съдържат епикурейска гръцка философия. Друга възможност, която учените предвиждат, е че свитъците могат да съдържат латински текстове и не изключват открият изгубени произведения, като стихотворения на Сафо или трактат на Марк Антоний. През годините експертите са се опитвали да разгърнат приблизително половината от свитъците чрез различни методи, въпреки че някои са били унищожени в процеса. Специалистите твърдят, че развиването и излагането на писмеността на въздух води до промяна в цвета на мастилото. Останките от библиотеката на градовете Помпей и Херкуланум са открити през 1752 г. при разкопките на древния римски град Херкуланум.", "date": "2019.10.06", "title": "За първи път „върнаха към живот“ древни свитъци, овъглени от изригването на Везувий"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/400513-%D0%B8%D0%BF%D0%B8-%D0%B7%D0%B0%D1%89%D0%BE-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%B1%D1%8E%D0%B4%D0%B6%D0%B5%D1%82%D0%BD%D0%B8%D1%8F%D1%82-%D0%B8%D0%B7%D0%BB%D0%B8%D1%88%D1%8A%D0%BA", "text": "Все по-ясно изглежда, че  планираните консолидирани приходи са подценени.  Прогнозата на управляващите почива върху увеличение на бюджетните постъпление през 2019 г. с около 11,9%. Само за първите осем месеца това увеличение е в размер на около 3,3 млрд. лв., или 12,8%. Ако темпът на развитие на икономиката се запази до края на годината, може да се очаква преизпълнение на прогнозата от около 900 млн. лв., което ще се дължи в основна степен на данъчните и осигурителните приходи, пише в анализа на  Калоян Стайков  от . При консолидираните разходи се наблюдава малко по-различно развитие. През последните години се планират по-високи капиталови разходи, които не се изпълняват. Това позволява едновременно увеличение на текущи разходи, основно за персонал, и подобряване на бюджетното салдо –  при планирани бюджетни дефицити за периода 2016-2018 г. в края на съответната година се отчита бюджетен излишък . Тази година е различна, тъй като през август правителството прави  непредвиден капиталов разход  в размер на около 2,2 млрд. лв. за придобиване на самолети  F-16 Block 70 . Този непредвиден разход вероятно частично ще компенсира очакваното неизпълнение на други капиталови разходи. Това обаче не означава, че няма да има  преизпълнение  на други разходи. Такова се наблюдава от месеци при разходите за персонал, които се увеличават по-бързо от очакваното. В бюджета за 2019 г. заляга предвиден ръст на възнагражденията с 10% и прогноза, че за цялата година разходите за персонал ще са с около 700 млн. лв. по-високи в сравнение с изпълнението им през 2018 г. Въпреки това те се покачват със 752 млн. лв. само за първите осем месеца. Това също не е изненадващо, тъй като, както вече обърнахме внимание, всяка година има преизпълнение на тези разходи за сметка на неизпълнение на капиталовите такива. Въпреки че тази година има значително увеличение на  публичните инвестиции  то е съпроводено и с увеличаване на консолидирания бюджетен дефицит с размера на увеличените разходи по държавния бюджет – с около 1,8 млрд. лв. При равни други условия дефицитът в края на годината би бил около 2,4 млрд. лв. или 2% от очаквания БВП през 2019 г., т.е. няма опасност за процедура по свръхдефицит. Освен изпреварващото увеличение на разходите за персонал се наблюдава изоставане при други разходни групи като текуща издръжка и социални разходи и стипендии. Традиционно това се наблюдава и при капиталовите разходи, които се движат сравнително анемично през годината и ударно се харчат през последните два месеца. Така например в периода 2016-2018 г. капиталовите разходи през декември представляват около 46% от общите капиталови разходи за съответната година. С други думи, настоящият излишък от около 1,1 млрд. лв. много бързо ще се свие през следващите месеци и, за разлика от предходните три години, бюджетът ще отчете дефицит в края на годината. Предвид очакваното преизпълнение на приходите, придружено с частично неизпълнение на инвестиционните разходи, може да се очаква дефицитът да е около 1% от БВП. Въпреки че увеличаването на  очаквания дефицит  към края на годината може и да изглежда като стимул за икономиката, като се имат предвид  сигналите за забавяне на икономическата активност в еврозоната , това е подвеждащо. Основната причина за по-високия дефицит са разходите за придобиване на нови самолети, т.е. те не стимулират вътрешното търсене. В същото време продължават да се надуват разходите за персонал и социални разходи, които подпомагат частното потребление, но за последните 20 години то не играе водеща роля като двигател на икономическото развитие в страната. Запазва се и практиката за неизпълнение на  публичните инвестиции , което не подпомага увеличаването на потенциалния растеж на икономиката и повдига напълно резонният въпрос – ако държавата не инвестира, защо не остави повече средства за инвестиции в частния сектор чрез намаление на данъчно-осигурителната тежест? В така  развиващата се ситуация на „старата песен на нов глас“ нищо чудно приближаващото икономическо забавяне да ни изненада по същия начин, по който общините всяка зима са изненадани от снега .  ", "date": "2019.10.06", "title": "ИПИ: Защо намалява бюджетният излишък?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400502-%D0%B8%D0%BC%D0%B0%D1%82%D0%B5-%D1%82%D0%BE%D0%B2%D0%B0-%D1%86%D0%B2%D0%B5%D1%82%D0%B5", "text": "Саксийното растение Красула, известно повече като дърво на живота, краси домовете на много българи.   Някои смятат, че това цвете носи богатство и изобилие в семейството. Има и такива, които са наясно с вълшебните му свойства и го използват като лечебно средство.  Това растение не отстъпва по нищо на алоето. И днес  ще ви разкажем малко повече за всички предимства и недостатъци на това красиво цвете.     Красулата има множество разновидности, но най-разпространената е стайно растение е дървото на живота.    Вероятно много дами, които го отглеждат, са забелязали, че то е като показател за здравето. Ако някой в къщата е сериозно болен, листата на дървото на живота пожълтяват или почерняват и то започва да вехне.   Растението сякаш поглъща отрицателната енергия. А когато човек се възстанови, дървото отново се съживява. Време е да ви разкажем малко повече за случаите, в които можете да се възползвате от лечебните свойства на това растение.  Херпес на устните Изстискайте сока от няколко листа и мажете проблемната зона на всеки 30 минути. Със сока можете да намокрите и памуче, да го сложите върху засегнатата област и да фиксирате с лепенка.  Ангина, тонзилит Изстискайте сока от 10 листа и го смесете с 200 мл. вода. С отварата правете гаргара между 3 и 5 пъти дневно. Пиелонефрит, цистит  Нарежете на ситно 5 листата, залейте ги с 200 мл. гореща вода и оставете за 1 час. След това прецедете. Приемайте по 1 супена лъжица 15 минути преди ядене, 3 пъти дневно. Артрит, артроза Изстискайте сок от 10-15 листа и намажете засегнатите стави преди лягане. Хемороиди Наложете с един отрязан лист, той помага незабавно Изгаряния, натъртвания, навяхвания, рани, порязвания, абсцеси Направете от няколко листа каша и намажете увреденото място. Отгоре сложете превръзка. Сменяйте я на 2-3 часа. При ухапване от насекоми Мажете ухапаните места по 4 пъти на ден със сок от листата на това полезно растение.  И накрая едно предупреждение: в дървото на живота концентрацията на арсен е много висока, затова не се препоръчва злоупотребата с вътрешния прием на лекарствени препарати на базата на това растение. В случай на предозиране, се наблюдават повръщане, диария и нарушаване на съзнанието. Задължително преди употреба се консултирайте с лекар! ", "date": "2019.10.06", "title": "Имате това цвете?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400503-%D1%82%D0%B5-%D0%BF%D0%B5%D1%87%D0%B5%D0%BB%D1%8F%D1%82-%D0%BF%D0%BE-1-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-20-%D0%BC%D0%B8%D0%BD%D1%83%D1%82%D0%B8", "text": "Много компании в света изкарват милиарди на година и е много трудно да си представим скоростта, с която те печелят своите пари. Cпopeд дaнни нa плaтфopмaтa НоwМuсh, нaпpaвeни нa бaзa изчиcлeния нa Fоrtunе, 70 дpyжecтвa в cвeтa пeчeлят нaд 1 милиoн дoлapa в paмĸитe нa eдин чac. B нoвa инфoгpaфиĸa тe пpeдcтaвят тeзи, ĸoитo ycпявaт дa пpaвят тoвa зa пo-мaлĸo oт 20 минyти.       B глoбaлeн мaщaб нaй-пeчeлившaтa ĸoмпaния e eнepгийният гигaнт \"Сауди Арамко\". Ha дeн тя гeнepиpa 304,04 милиoнa дoлapa, ĸaтo 1 милиoн дoлapa пpaви зa пo-мaлĸo oт 5 минyти. Или пo-тoчнo зa 4,7 минyти, пoĸaзвaт изчиcлeниятa. Ha втopo мяcтo e тexнoлoгичният лидep \"Епъл\". Πpoизвoдитeлят нa айфон пeчeли 1 милиoн дoлapa зa 8,8 минyти, a зa дeн - 163,1 милиoнa дoлapa. Tpeтa e Индустриалната банка на Китай, чиятo пeчaлбa зa 24 чaca възлизa нa 123,29 милиoнa дoлapa. Бaнĸaтa ycпявa дa пpaви пo 1 милиoн дoлapa зa 11,7 минyти. Зa 13,2 минyти пpaви тoвa южнoĸopeйcĸият тexнoлoгичeн пpoизвoдитeл \"Самсунг\", ĸoйтo гeнepиpa пeчaлбa oт 109,3 милиoнa дoлapa зa eдин дeн, пише Лупа. Eтo и ĸoи ca ocтaнaлитe ĸoмпaнии, ĸoитo пeчeлят пo 1 милиoн дoлapa зa пo-мaлĸo oт 20 минyти:    Сhіnа Соnѕtruсtіоn Ваnk - 105,48 милиoнa нa дeн и 1 милиoн зa 13,7 минyти;  ЈРМоrgаn Сhаѕе - 88,97 милиoнa нa дeн и 1 милиoн дa 16,2 минyти;  Аlрhаbеt - 84,21 милиoнa дoлapa нa дeн и 1 милиoн зa 17,1 минyти;  Аgrісulturаl Ваnk оf Сhіnа - 83,99 милиoнa дoлapa нa дeн и 1 милиoн зa 17,1 минyти;  Ваnk оf Аmеrіса - 77,2 милиoнa дoлapa нa дeн и 1 милиoн зa 18,7 минyти;  Ваnk оf Сhіnа - 74,59 милиoнa дoлapa нa дeн и 1 милиoн зa 19,3 минyти.", "date": "2019.10.06", "title": "Те печелят по 1 милион за 20 минути"}
