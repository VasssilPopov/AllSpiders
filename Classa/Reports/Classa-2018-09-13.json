{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387150-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%BA%D0%B8", "text": "Парламентът отложи обсъждането и гласуването на оставките на министрите на регионалното развитие и благоустройството, на вътрешните работи и на транспорта – Николай Нанков, Валентин Радев и Ивайло Московски. Причината е, че президентът Румен Радев не подписал освобождаването на Младен Маринов като главен секретар на МВР, за да може да заеме поста на досегашния министър Валентин Радев. Заради това гласуването бе изтеглено от дневния ред на Народното събрание, но с уговорката, че ако в рамките на пленарния ден Маринов бъде освободен, трите оставки и новите назначения ще се обсъждат и гласуват. Тримата министри – Николай Нанков, Ивайло Московски и Валентин Радев депозираха оставките си след настояване на премиера Бойко Борисов, а повод за тях стана тежката автобусна катастрофа в Искърското дефиле, при която загинаха 17 души. След оставките лидерът на НФСБ Валери Симеонов обвини министър-председателя за това, че е взел решението за освобождаването им еднолично и без съгласуване с коалиционните партньори от „Обединени патриоти\". Председателят на ВМРО Красимир Каракачанов също изрази становище, че с оставките не бива да се бърза, докато не излязат резултатите от разследването на тежкия пътен инцидент. След Коалиционният съвет в понеделник обаче премиерът Борисов обяви, че е постигнато мнозинство и оставките ще бъдат гласувани в пленарна зала. Тогава министър-председателят оповести имената на тримата, които ще наследят на постовете министрите в оставка. Досегашният заместник-министър на икономиката Александър Манолев поема транспортното министерство. Главният секретар на МВР Младен Маринов ще ръководи силовото ведомство, а на министерското кресло в МРРБ сяда настоящият депутат от ГЕРБ Петя Аврамова. По-късно от секретариата на президента съобщиха, че Румен Радев ще подпише указа за освобождаване на Младен Маринов, след завръщането си от Рига. Там той участва в двудневната среща на държавните глави от групата „Арайолуш\".", "date": "2018.09.13", "title": "Отложиха министерските оставки"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/387147-%D0%B0%D1%85%D0%BC%D0%B5%D0%B4-%D0%B4%D0%BE%D0%B3%D0%B0%D0%BD-%D0%BC%D0%B0%D0%B6%D0%BE%D1%80%D0%B8%D1%82%D0%B5%D1%80%D0%B5%D0%BD-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D1%82%D0%B5%D1%86-%D0%B2%D0%B0%D1%80%D0%BD%D0%B0", "text": "Почетният председател на ДПС Ахмед Доган вече е мажоритарен собственик в ТЕЦ „Варна\". Това става ясно от справка в Търговския регистър, пише Economic.bg . На 4 септември 2018 г. Доган е вписан като един от собствениците на фирма „Сигда\", която купи ТЕЦ-а в началото на тази година. Доган вече притежава 70% от ТЕЦ-а като е намален делът на сина и дъщерята на Данаил Папазов. Фирма „Сигда\" в фокусирана в производство на електрическа и топлинна енергия, пренос и разпределение на топлинна енергия, строителна и ремонтна дейност в областта на електроенергетиката и топлоенергетиката, строителна и ремонтна дейност в областта на електропроизводството и др.", "date": "2018.09.13", "title": "Ахмед Доган - мажоритерен собственик на ТЕЦ Варна"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387148-%D0%B5%D1%81-%D1%83%D0%B4%D1%8A%D0%BB%D0%B6%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F", "text": "Европейският съюз удължава настоящите си санкции срещу някои руски граждани и компании заради действията на Русия, подкопаващи или застрашаващи териториалната цялост на Украйна за още 6 месеца. Това обявиха от Съвета на Европейския съюз, цитирани от руските медии. „Съветът удължи с още шест месеца до 15 март 2019 г. ограничителните мерки заради действията, подкопаващи или застрашаващи териториалната цялост, суверенитета и независимостта на Украйна. Мерките включват замразяване на активи и ограничения на пътувания. Към момента те се отнасят до 155 лица и 44 компании\", уточняват от ЕС. Новината идва, след като държавният секретар на САЩ Майк Помпео обяви през миналата седмица, че санкциите на САЩ и ЕС срещу Русия ще останат в сила, докато конфликтът в Източна Украйна не бъде разрешен. Първите санкции бяха наложени от ЕС и САЩ през 2014 г. и бяха удължавани на няколко пъти оттогава. Русия отрича обвиненията в намеса във вътрешните работи на Украйна, като според нея политиката на санкции била контрапродуктивна и може да доведе до регионална и глобална дестабилизация.", "date": "2018.09.13", "title": "ЕС удължи санкциите срещу Русия"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/387149-%D1%82%D1%8A%D1%80%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D1%89%D0%B5-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D0%BC%D0%B0%D0%BB%D0%BA%D0%BE", "text": "Търсенето на петрол през 2018 г. ще се увеличи в сравнение с 2017 г. с 1,62 млн. барела на ден до 98,82 млн. барела на ден, което е малко под прогнозата, направена месец по-рано, се казва в месечния доклад на ОПЕК. Прогнозата е понижена само с 20 хил. барела на ден от Латинска Америка и Близкия Изток. Оценката за ръста на търсенето на петрол през 2019 г. е също понижена с 20 хил. барела на ден заради същите страни, но все пак за пръв път ще прехвърли 100 млн. барела на ден. Очакваното увеличение е за ръст с 1,41 млн. барела на ден – до 100,23 млн. барела на ден. Месец по-рано анализаторите от организацията понижиха също и оценката си за ръст на търсенето и то също с 20 хил. барела на ден за настоящата и следващата година. Световните петролни запаси, според доклада са се увеличили с 8,1 млн. барела в сравнение с предишния месец и съставляват 2,83 млн. барела, което е със 194 млн. барела по-малко от година по-рано и с 43 млн. барела под средното 5-годишно ниво. Въпреки това нивото от запаси все още е с 260 млн. барела над нивото от януари 2014 г. В сравнение със средното 5-годишно ниво резервите от петрол демонстрират дефицит от 200 хил. барела, а от нефтопродукти – дефицит от 43 млн. барела. По отношение на доставките от петрол извън страните от картела, експертите от ОПЕК прогнозират, че през тази година те ще се увеличат с 2,02 млн. барела на ден, което е с 54 хил. барела на ден по-малко от прогнозираните преди месец. Както става ясно от доклада, прогнозата е за ръст до 59,56 млн. барела на ден през 2018 г., а през 2019 г. се очаква увеличение с още 2,15 млн. барела на ден – тоест до 61,71 млн. барела на ден.", "date": "2018.09.13", "title": "Търсенето на петрол ще се увеличи малко"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387141-%D0%B2-%D0%B4%D0%B5%D0%B2%D0%B5%D1%82%D0%B0-%D0%B3%D0%BB%D1%83%D1%85%D0%B0", "text": "На човек точно тази фраза му идва наум от вчерашното съобщение, че румънското пристанище Констанца се превръща в терминал за железопътен и морски транспорт между Азия и Европа - сиреч важен възел за китайския проект \"Един пояс - един път\", популярен повече като Път на коприната. Занапред Румъния ще трупа в сметката си всички ползи от това, че през Констанца ще минават стоки от Китай и Азия за Европа. А България с нейните две пристанища Варна и Бургас, съпоставими с Констанца, няма да прибира и трохи от транзита по този път. Да не забравяме, че Пътят на коприната ни подминава и откъм юг - там Пекин е предпочел Гърция. Така относно движението на стоки и услуги сме обречени на транзитна обсада. Нищо, че иначе сме част от \"16+1\" (или третото наименование на проекта), а и напоследък сме се активизирали по него. Потърсим ли причините, може да ги сумираме с абревиатурата ГЕРБ. Защото това е партия за ЕВРОПЕЙСКО, а не за ЕФИКАСНО развитие на България. Констанца е спечелила пред Варна или Бургас още преди години с решения, които привидно нямат нищо общо с \"16+1\". Например с това, че премиерът ни тръшна врата пред международните проекти \"Южен поток\", \"Белене\" и \"Бургас-Александруполис\". Направи го с шум и трясък, но на всички ни бе ясно, че бе кукла, дърпана от евроатлантически конци. Е, как китайската страна да му вярва, че няма да стори същото и с Варна, ако бе избрала нея, а не Констанца. От лансирането на проекта през 2012 г. ние евроблеехме за разлика от други страни в Европа. Страната ни не бе сред евродомакините на досегашните 4 срещи на върха по проекта, каквито бяха Полша, Румъния, Сърбия и Китай. За разлика от нас, Чехия, Унгария и Словакия също не блееха и сега 80% от инвестициите по проекта се падат на тези 6 държави. Е, китайски проекти у нас не липсват, но като че ли оставаме в девета глуха на пояса и пътя. Дума", "date": "2018.09.13", "title": "В девета глуха"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/387142-%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B7%D0%B0-8-%D0%BC%D0%BB%D1%80%D0%B4-%D0%BB%D0%B2-%D1%81%D0%B0-%D0%BF%D0%BE%D0%BB%D1%83%D1%87%D0%B8%D0%BB%D0%B8-%D1%81%D0%B5%D1%80%D1%82%D0%B8%D1%84%D0%B8%D0%BA%D0%B0%D1%82-%D0%BA%D0%BB%D0%B0%D1%81-%E2%80%9E%D0%B0", "text": "От години управляващите (без значение от коя партия са) повтарят, че България е чудесна дестинация за инвестиции и непрекъснато се опитват да показват постижения в тази насока. Действително у нас има някои плюсове, като например сравнително постоянната данъчна тежест и евтината работна ръка. Много неща обаче куцат.  и едва ли е нужно да се повтарят. Тъй като темата е любопитна и има нужда от малко конкретика, Investor.bg изпрати въпроси към Българска агенция за инвестиции (БАИ) - ведомството, което е натоварено със задачата да рекламира България сред потенциални капиталовложители и да сертифицира инвеститорските проекти през различните статуси на изпълнението им. Решихме да се фокусираме върху инвеститорите клас „А“, тъй като при тях праговете за издаване на сертификат са най-високи и получават най-солидни държавни преференции. В общия случай необходимата инвестиция за лас „А“ е 10 млн. лв., като има и някои изключения. Същото важи и за броя разкрити работни места - между 25 и 150 нови работни места в зависимост от съответната дейност. Според данните на БАИ за периода от 2008 до 2018 г. са издадени 132 бр. сертификати за клас \"А\" на обща стойност близо 8 млрд. лв. и са разкрити приблизително 23 хил. работни места. Само от началото на 2018 г. до края на юни са издадени сертификати на 9 компании, инвестирали за общо 300 млн. лв. Интересното е, че действително последните 2 години, за които има пълни данни – 2016 и 2017 г., са периодът, в който най-много инвеститори са дошли в страната и са получили своя сертификат клас „А“ - по 19 броя за всяка от двете години. Най-малко са били издадените сертификати през 2011 и 2013 г. - по 4 броя на година.  2009 г. - първата година след глобалната финансова криза, предизвикана от колапса на Lehman Brothers в САЩ, също е добра – тогава са издадени 13 сертификата за инвеститор клас „А“. От всички 132 компании, получили сертификати обаче само 31 са разширили дейността си в страната. От БАИ не разполагат с информация за дружества, взели решение да прекратят дейността си в страната. Към настоящия момент в Агенцията се разглеждат 29 бр. проекти в процес на сертифициране на обща стойност над 500 млн. лв. с потенциал да разкрият над 2 400 нови работни места, предимно в секторите: производство, информационни технологии, здравеопазване, складиране и др. Към края на август на територията на България оперират 107 големи инвеститори. Преди близо два месеца проучване на атрактивността за инвеститорите, проведено от консултантската компания Ernst&Young за 2017, показа, че България се нарежда на 29-о място по проекти от преки чужди инвестиции от общо 51 европейски страни. От документа става ясно още, че през миналата година в България са инвестирани чужди капитали в 33 проекта (общо, не само клас „А“), което е с три по-малко спрямо 2016 г. и 17 по-малко спрямо 2015 г. Създадените работни места намаляват с близо една трета до 2739. За това, че инвеститорите все повече бягат от страната алармираха и от Българска стопанска камара преди месец. Според работодателската организация в периода 2007-2017 г. общият обем на инвестициите у нас остава непроменен - около 18 млрд. лв. годишно, с пик през 2008 г., когато са 24 млрд. лв., но това е предимно благодарение на местните инвестиции, т.е. на инициативата на българския предприемач. Данните показват, че само за десет години преките чуждестранни инвестиции са намалели 10 пъти в абсолютна стойност и 14 пъти като процент от БВП. От 17,7 млрд. лв. през 2007 г. те падат на 1,8 млрд. лв. през 2017 г., а като процент от БВП - от 28% през 2007 г. намаляват до 2% през 2017 г. Така че, ако управляващите действително искат генератор на икономическия растеж на България отново да станат инвестициите, а не само потреблението и износът, ще трябва още доста работа да свършат. Защото явно минусите в това да вложиш капитал тук са повече от плюсовете и ниските данъци и членството ни в ЕС не са панацея на всички останали проблеми. ", "date": "2018.09.13", "title": "За 10 години инвестиции за 8 млрд. лв. са получили сертификат клас „А\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387143-%D0%B3%D0%B0%D0%B4%D0%BD%D0%B8%D1%82%D0%B5-%D0%BD%D0%BE%D0%BC%D0%B5%D1%80%D0%B0-%D0%BD%D0%B0-%D0%B3%D0%B5%D1%80%D0%B1%D0%B0%D0%B4%D0%B6%D0%B8%D0%B8%D1%82%D0%B5-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0%D1%8F%D0%B2%D0%B5", "text": "Ако увеличението от 10% е 1,1 млрд. лв, значи издръжката на гербаджийските чиновници годишно е 11 млрд. лв. А ако те са 433 000 на брой, както официално обяви Баце, това означава, че средната им годишна заплата е 25 404 лв., или средно на месец чиновниците получават 2 117 лв. Тази средна заплата на чиновниците, сравнена със средната заплата за страната, която е 1 077 (според НСИ), е близо 2 пъти (197%) по-голяма от нея. Ако тази средна заплата на чиновниците на ГЕРБ, предимно софиянци, се сравни със средната заплата, например, на русенци от 852 лв., или на видинчани – 669 лв., (според НСИ), се вижда, че чиновниците на ГЕРБ вземат около 2,5 пъти (249%) по-много пари от хората в Русе и 3,2 пъти (316%) по-много от хората във Видин. Братя, разбирате ли за какво става дума? Схващате ли защо Баце печели изборите? Това е чудовищна несправедливост и категорична дискриминация по териториален признак. И е състав престъпление по нашия НК и по нормите на ЕС. Тази несправедливост обяснява всичко в окрадената ни държавица, включително и демографската катастрофа.  ", "date": "2018.09.13", "title": "Гадните номера на ГЕРБаджиите излизат наяве"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387144-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D0%BF%D0%BE%D0%BB%D0%B0%D0%B3%D0%B0%D0%BC%D0%B5-%D1%83%D1%81%D0%B8%D0%BB%D0%B8%D1%8F-%D0%B4%D0%B0-%D0%B2%D1%8A%D1%80%D0%BD%D0%B5%D0%BC-%D0%B7%D0%B0%D0%B3%D1%83%D0%B1%D0%B5%D0%BD%D0%BE%D1%82%D0%BE-%D1%87%D1%83%D0%B2%D1%81%D1%82%D0%B2%D0%BE-%D0%B7%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D1%83-%D1%85%D0%BE%D1%80%D0%B0%D1%82%D0%B0", "text": "-  Хубаво е всичко, което се случва, да е в полза на избирателите, които са ни пратили нас, депутатите, да работим в парламента. По правилата на демокрацията нещата са подредени така – политическите партии се явяват на избори, гласоподавателите дават своя вот, съгласно своите предпочитания и се сформира парламента, а мнозинството в него сформира кабинет. Не случайно пояснявам така обстоятелствено. Колегите от опозицията решиха вместо 79 души в парламента да оставят само 20, въпреки волята на избирателите, които са ги пратили в Народното събрание. Според правилника на НС 20 души от една група нищо не могат да направят. Друг е въпросът и че със 79 души не могат да дори да поискат оставката на председател или зам.-председател на събранието. В крайна сметка най-важно е да се върви в посоката, която искат избирателите. А те искат да се подобри качеството на живота им. Смятам, че ние, от ГЕРБ, очевидно досега се справяме добре, щом като печелим парламентарните вотове в последните години. Но това пък в никакъв случай не бива да ни успокоява, а да продължим да работим в интерес на хората. -  - Разбира се, че има политическо напрежение напоследък и никой не го отрича. Но кой го подклажда? Разбирам хората, които от близо 30 години очакват промяна и се питат „Хайде, бе, кога ще свърши този преход?”. Българите са разумни и си дават сметка, че през цялото това време не само ГЕРБ е управлявал. Затова съпоставят, когато им обещават популистки розово бъдеще веднага и на момента. Знаете ли, не ми се ще да коментирам социологическо изследване. В него по принцип освен проучване, се прави и формиране на общественото мнение. Пък и не е тайна за никого коя агенция какви пристрастия към политически партии и политици има. Хубаво е все пак пристрастията да не им личат много, когато представят своите изследвания. -  - На кого е приятно да се повишават цените? Само че цената на газа е обективна, тя се формира на пазара. Задача на управлението е да противодейства на поскъпването с повишаването на доходите. И както се вижда – правителството веднага реагира. -  - Вижте, заблуда е, че на всички на калпак ще се дадат по 10% увеличение на заплатите. Това е средният процент, а преките ръководители, които атестират своите служители, ще преценяват на кого по колко да дават. Така се работи във финансовите среди. Мога да успокоя хората, че усилията на управлението са насочени към това да се запушат дупките, от които изтичат бюджетните средства – борба с контрабандата, с изпирането на пари. Залагаме надежди в борбата с корупция и новосформираните органи за това. Хората очакват справедливост. -  - Убеден съм. Не мога да си кривя душата – чувството за справедливост на хората е накърнено. Мога да кажа обаче, че ние, от ГЕРБ, се стремим да коригираме това. Допускаме грешки, ние сме нормални хора като всички останали, знайно е и че във всяко стадо си има мърша. Но се стараем да оправдаваме доверието на нашите избиратели. Кажете, кое друго правителство или парламентарна група са освобождавали толкова хора, при направени волни или неволни грешки! -  - Вече всички позиции са ясни, освен много говорене, не очаквам нищо друго. -  - В това си поведение коалиционните партньори сега малко ми напомнят на държането на предходните от „Реформаторския блок”. Иначе определено смятам, че сегашните ни партньори са по-толерантни и се държат по-колегиално. В утвърдените демокрации има език на политиката, който казва, че управляващото мнозинство трябва да подкрепя решения на кабинета и премиера. -  - Разговори имаше, но чак пък да се тълкуват като разкол и разединение, е много силно преувеличено. Управленската коалиция е стабилна. Но на опозицията, която спекулира с цялата ситуация, ще припомня един скандален пример от тяхната практика. Вие несъмнено си спомняте, когато премиерът   предложи за шеф на ДАНС Делян Пеевски? От групата на БСП тогава казаха: „Ако не се подкрепи предложението, пада правителството”. Това е лош пример, но е показателен за опозицията. То по-добре да беше паднало тогава правителството им... -  - Притеснява ме наистина този факт. От ГЕРБ се стараем да говорим спокойно и балансирано, да не нападаме агресивно опонентите ни, за да не даваме лош пример. Общо за нас, политиците от всички партии, мога да кажа, че все повече трябва да четем надписа на входа на Народното събрание „Съединението прави силата” – той има смисъл и значение. -  - Всеки сам решава какво поведение да има на поста, който заема. И бере плодовете от това. По Конституция той е обединител на нацията. Но му личи, че е пристрастен към партията, която го издигна – БСП. Само че миналата седмица ни изненада - направи нещо ново като заяви, че няма нужда от предсрочни избори, защото няма алтернатива на сегашното управление – нито в парламента, нито извън него. Не давам ухо на слуховете, че щял да трасира пътя на евентуална партия на шоумена  ... -  - И ние се питаме – защо, след като сме в едно европейско семейство – на ЕНП. Но техните тези все по-плътно се доближават до БСП, та не зная доколко са десни...За мен е непонятно, по-добре да ги попитате тях каква е идейната им база и сходност с левите. -  - С най-важният закон за годината – бюджета. Чрез него ще станат ясни политиките ни. Най-важно е повишаването на доходите, защото наистина сме с най-ниски заплати в ЕС и това не бива да продължава, защото хората очакват друго. Финансовата стабилност е в основата на всичко останало. Също така ще довършим работата си и върху нормативите в здравеопазването, социалните дейности, образованието и др.. -  - Смятам, че си вършим съвестно работата и това е най-важното. Няма такава провокация. „Оставете ни да си работим спокойно, стига с тия избори” – това ми казват хората на мен, а аз непрекъснато се срещам с тях.", "date": "2018.09.13", "title": "Димитър Главчев: Полагаме усилия да върнем загубеното чувство за справедливост у хората"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387145-%D0%BA%D0%B0%D0%BA-%D0%B4%D0%B0-%D1%83%D0%B1%D0%B8%D0%B5%D1%88-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-%D0%BE%D0%BF%D0%B8%D1%82%D1%8A%D1%82-%D0%BD%D0%B0-%D0%B5%D0%B4%D0%BD%D0%B0-%D0%BF%D0%B8%D1%81%D0%B0%D1%82%D0%B5%D0%BB%D0%BA%D0%B0-%D0%BF%D1%80%D0%B0%D0%BA%D1%82%D0%B8%D0%BA", "text": "Нанси Крамптън Брофи изглежда е била зле повлияна от собственото си писане на истории с убийствата на съпрузи. Жената е писателка на романтични книги, която живее в американския град Портланд. В романите й връзките са \"грешни\", но същевременно са \"по-правилни от всякога\". Често на кориците им са изобразени мъже с разголени гърди. В \"Грешното ченге\" писателката пише за жена, която \"прекарва всеки ден от брака си във фантазии за това как убива своя мъж\". В \"Грешния съпруг\" жена се опитва да избяга от брачното ложе и тормозещия я нейн съпруг като инсценира собствената си смърт. А в есето си \"Как да убиеш съпруга си\" Брофи пише за това как споменатото деяние да ти се размине. В истинския живот писателката, изглежда, е последвала собствения си съвет, поне според полицията. Вместо да наема убиец, тя предполагаемо е дръпнала спусъка сама. 68-годишната жена беше арестувана на 5 септември по обвинение, че е застреляла и убила съпруга си – Даниел Брофи. Тя бе изправена пред съда на следващия ден като съдията реши да бъде задържана в ареста без възможност за освобождаване под гаранция. Тя не е обжалвала това решение, а адвокатът й отказва да коментира случая. Майката на убития Даниел Брофи казва, че случилото се е \"голям шок\", но също се въздържа от допълнителен коментар. Историята е любопитна с това, че Нанси Крамптън Брофи пише есето \"Как да убиеш съпруга си\" за блога \"See Jane Publish\" още през ноември 2011 г. В него описва пет основни мотива и няколко различни оръжия, измежду които би избирала, ако нейна литературна героиня трябва да убие съпруга си в романтичен роман. Според нея не се препоръчва да се наема убиец за мръсната работа, тъй като \"впечатляващ брой убийци ще ви изпеят на полицията\". Против подхода е за работата да бъде използван и любовник, което \"никога не е добра идея\". Не помага и отровата, защото може да бъде проследена. \"Кой иска да се разхожда с болен мъж?\", пише тя. \"В крайна сметка, ако се предполага, че убийството ще ме освободи, определено не бих искала да прекарам каквото и да е време в затвора заради него\", пише тя във вече сваления текст. Убийството на нейния собствен съпруг от самото начало обърква полицията и хората, които са били близки до него. Даниел Брофи, 63-годишен готвач, е прострелян на работното си място в Орегонския кулинарен институт на 2 юни. Студенти тъкмо започват да пристигат в сградата за своя курс, когато го откриват кървящ в кухнята. Полицията не получава описание на извършителя. Един ден по-късно съпругата на мъжа пише емоционален пост във Facebook. \"До моите Facebook приятели и семейство, имам тъжни новини. Моят съпруг и най-добър приятел Дан Брофи беше убит вчера сутринта. Тези от вас, които са ми близки и смятат, че това е трябвало да се каже по телефона - прави сте, но се боря с това да осмисля ситуацията\", пише Нанси. Починалият Брофи е уважаван от колегите и студентите си в института. Другите работещи там го смятат за \"ходеща енциклопедия\" и човек, който има \"творчески подход към преподаването\". Споменават и чувството му за хумор в некролога, който му подготвят. Понякога Брофи кара готвачите, които са забравили шапките си, да носят сомбрерота или островърхи шлемове. Освен това обича да води групи студенти на \"експериментални разходки\" в гората в търсене на нови съставки. На 4 юни пред кулинарния институт се прави бдение в негова чест, на което идват стотици хора. Сред тях е и самата Нанси Крамптън Брофи. Съседите обаче разказват пред местен вестник, че през следващите седмици нещо странно започва да се случва с писателката. Дон Макконъл, съсед на двойката от шест години, споделя за свой разговор с жената за това какъв ли е бил мотивът за убийството на нейния съпруг. Още тогава вдовицата Брофи разкрила, че е заподозряна по случая. На 6 септември Брофи се озова в съдебната зала, а нито прокурорите, нито адвокатът й казват много на журналистите. Полицията отказва да отговаря на въпроси относно доказателствата по случая, тъй като разследването продължава. В есето \"Как да убием съпруга си\" Брофи пише, че въпреки честите мисли за убийство, не смята, че би могла да извърши нещо толкова брутално. Обяснява, че не би искала да се \"притеснява за кръв и парчета мозък, пръснати по стената\" или да се затормозява с това \"да помни лъжи\". \"Мисля, че е по-лесно да искаш хората да умрат, отколкото да ги убиеш... Но това, което знам за убийството, е, че всеки един от нас може да го извърши, ако бъде докаран до ръба\", пише жената. Двойката е била женена от 27 години. Имали са \"прекрасна\" градина, в която са обикаляли пуйки и кокошки, споделя писателката в своя уебсайт. Семейство Брофи са имали своите \"добри и лоши моменти\", но добрите били повече от лошите. Нанси разказва и за нощта, в която се е влюбила в Даниел. Взимала си душ и му се обадила с покана да се присъедини. Отговорът му я убедил, че той е \"правилният мъж\". Даниел казал: \"Добре, но ще сготвя ордьоври\". \"Можете ли да си представите да прекарате остатъка от живота си без такъв мъж до себе си?\", пише тя в своята кратка биография. В професионален план Нанси Крамптън Брофи е продуктивна – написала е седем романа, които се фокусират най-вече върху връзките между \"груби мъже и силни жени\". Почти винаги главните мъжки персонажи са морски тюлени. Що се отнася до собствения й брак, писателката често пише за него в интернет. Понякога и с мрачно чувство за хумор, което обаче развлича читателите й. В една публикация от 2011-а тя пише, че със съпруга й са се разбрали това да е втори и последен брак и за двамата. \"Разбрахме се още преди да си кажем \"да\", че няма да приключим с развод. Разбира се, трябва да отбележим, че не изключваме варианти като съмнителен инцидент или стрелба от кола\", шегува се Брофи. В края на същата публикация тя пише, че обича начинът, по който мъжът й я кара да се смее, когато е ядосана. Но допълва: \"Ако някой ден скоча от висока сграда – разследвайте. Разследвайте. Разследвайте.\"", "date": "2018.09.13", "title": "\"Как да убиеш съпруга си\" - опитът на една писателка-практик"}
{"url": "http://www.classa.bg/%D1%81%D0%B2%D1%8F%D1%82/item/387146-%D0%B4%D0%B0-%D0%B2%D0%B8%D0%B4%D0%B8%D1%88-%D0%BA%D0%B0%D0%BA-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D1%8F%D1%82-%D1%82%D0%B8-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0", "text": "През 2002 г. Елизабет Смарт, 14-годишно момиче от мормонско семейство в Солт Лейк Сити, е отвлечена и държана в плен в продължение на девет месеца. През това време е изнасилвана многократно от самопровъзгласения пророк Брайън Дейвид Мичъл и съпругата му Уанда Барзи. През 2009 г. Барзи получи присъда от 15 години затвор след сделка с прокуратурата. Тя призна ролята си в отвличането и държането на тийнейджърката в плен, а освен това свидетелства срещу съпруга си. Но държавните органи обявиха изненадващ ход във вторник. Те съобщиха, че 72-годишната жена ще бъде освободена от затвора цели шест години по-рано от първоначалната й присъда.  Бордът за помилване и преждевременно освобождаване в Юта определи във вторник, че е взел решение да освободи предсрочно жената. \"След преразглеждане на молбата на госпожа Барзи и съвет от юридическо лице, бордът заключи, че трябва да преизчисли времето, което госпожа Барзи трябва да прекара в затвора. Следователно, присъдата й приключва на 19 септември 2018 г.\", се казва в официално съобщение на Борда. След освобождаването си тя ще бъде под федерален надзор в продължение на пет години. Иначе казано, остатъкът от присъдата й се заменя с пробация. Големият изненадан от това решение е жертвата на престъплението - Елизабет Смарт, която вече е на 30 години. След като се появи новината, че нейната похитителка излиза по-рано от затвора, тя публикува официално изявление по темата.  \"Бях изненадана и разочарована да науча за предстоящото освобождаване на Уанда Барзи. Непонятно ми е как един човек, който не е оказал каквото и да е съдействие по време на оценките си за психично здраве или оценка на риска, и който дори не се е появил на собственото си изслушване пред борда за помилванията, може да бъде пуснат отново сред обществото\", се казва в позицията на Смарт. \"Опитвам се да разбера как и защо това се случва и изследвам различните възможност. Планирам да се изкажа публично в следващите дни, веднъж щом разбера по-добре ситуацията. Оценявам подкрепата, любовта и загрижеността, които ми бяха оказани, и ще работя усърдно, за да отговоря на въпросите за освобождаването на Барзи, както и да работя върху това да бъдат направени промени, които да подсигурят, че подобно нещо няма да се случи отново\", пише още тя. Новината предизвиква горчиви емоции и у нейния баща - Ед Смарт, който също се изказа по темата за предсрочното освобождаване на похитителката на дъщеря му. \"Това, което най-много притеснява Елизабет, е, че тя не иска Уанда да се доближава по какъвто и да е начин до нея и до децата й\", казва той пред местни медии. Отвличането и травмата По време на процеса срещу похитителя Брайън Дейвид Мичъл, Смарт свидетелства, че е била измъкната от леглото си. Мичъл й опрял нож в гърлото и заедно със съпругата си я принудили да върви само по пижама през тежките планински пътеки. Когато най-сетне те пристигнали в лагера на Мичъл, тя била принудена да сключи брачна церемония с него, след което той я вързал за две дървета с метален кабел, и я изнасилил. По думите й тя била системно унижавана и третирана като животно. Самият Мичъл е описван като религиозно фанатичен мормон, който използвал алкохол, наркотици, постоянно промиване на мозъка и различни физически ограничения, за да я държи в подчинение и да я пази да не избяга. \"Всеки път, когато проявявах неподчинение или показвах колебание, той се обръщаше към мен и ми казваше, че Господ ми е заповядал да направя това, защото трябва да изпитам най-ниската форма на човешко съществуване, за да стигна до Рая\", разказва Смарт по време на показанията си пред съда. По нейни думи тя била изнасилвана почти всеки ден през деветте си месеца на плен. Мичъл и съпругата му я принуждавали да пие алкохол, да пуши цигари и марихуана и да гледа как двамата правят секс.  Освен всичко това тя била принудена да носи роба и забрадка на публични места и да не говори с никого, с когото не й е разрешено. Периодично похитителят й я заплашвал, че ако не се подчинява на желанията му, ще убие нея и цялото й семейство. Смарт е открита след 9 месеца, докато върви по улицата в предградието Санди, заобиколена от Барзи, Мичъл и мъж, самообявил се за нов пророк под името Емануел. Мичъл бе осъден на доживотен затвор през 2011 г. - почти девет години след отвличането на Смарт. Присъдите на Уанда Брази Две години по-рано, през 2009 г. неговата съпруга Уанда Барзи пледира за виновна по всички обвинения, включително и за заговор и опит за отвличане на братовчедката на Елизабет Смарт през юли 2003 г. Впоследствие тя беше осъдена на общо 15 години зад решетките. През 2016 г. е преместена от федералния затвор на Тексас в щатския затвор на Юта, след като едната от присъдите й изтича. В Юта тя трябва да излежи останалата част от присъдата си. След седем години зад решетките на Барзи обаче беше осигурено правото на изслушване пред Борда по помилванията. То дойде през юни миналата година. На самото заседание тя не присъства, а бордът отхвърли молбата й и определи датата за освобождаването й през януари 2024 г. Нейният адвокат Скот Уилямс протестира срещу решението, заявявайки, че съдиите са се съгласили като част от сделката й с прокуратурата нейните присъди да не се изпълняват една след друга, а паралелно. Впоследствие обаче решението на Борда беше преразгледано и във вторник той се произнесе отново по случая, нареждайки освобождаването на Барзи. За нейната жертва остава до голяма степен съмнението доколко това решение е оправдано. Както самата тя пише в публикация в Instagram малко след първото решение на Борда през юни, тя би била съгласна с предсрочно освобождаване, ако знаеше, че действително има промяна в характера на похитителката й.  \"Не мисля, че съм отмъстителен човек. Ако промяната наистина беше възможна в нейния случай, може би пускането й от затвора щеше да е оправдано. Наскоро обаче научих, че тя все още носи със себе си ръкопис, наречен \"Книгата на Емануел Дейвид Исая\", и чете от нея. В този ръкопис са \"откровенията\", които Мичъл \"получава\" от Бог - да отвлече 6 млади момичета и да ги превърне в свои съпруги\", пише тя в публикацията си. А надеждата й е, че нито Барзи, нито Мичъл ще доближат нея или семейството й някога вече.", "date": "2018.09.13", "title": "Да видиш как похитителят ти излиза на свобода"}
{"url": "http://www.classa.bg/%D1%81%D0%B2%D1%8F%D1%82/item/387137-%D0%B5%D1%82%D0%BE-%D0%B3%D0%BE-%D0%B4%D0%B5%D1%81%D0%BD%D0%B8%D1%8F%D1%82-%D0%B7%D0%B0%D0%B2%D0%BE%D0%B9-srf-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B2-%D0%B5%D0%B2%D1%80%D0%BE%D0%BF%D0%B0", "text": "Засилването на десните сили в Швеция се превърна в пример за обща тенденция за цяла Европа, съобщава SRF. По сходен начин политическият пейзаж се промени в Италия, Унгария и Германия. При това основно десните политици печелят политически точки по темата за миграцията и бежанците, отбелязва швейцарският телевизионен канал. На Швеция ѝ предстои промяна на курса, казваха преди изборите. И ето, че те преминаха. Вече е ясно, че десните националисти от партията „Шведски демократи“, които се бореха за гласове, призовавайки за закриване на достъпа до страната и за излизане от ЕС, не успяха да постигнат такива добри резултати, както се очакваше, но определено ги подобриха, събирайки почти 18%. Това потвърждава случващото се и в другите страни на Съюза. Традиционните партийни системи губят своята популярност. Миграционната криза значително промени политическия ландшафт в Европа. Нека да разберем и да започнем със Швеция, където днес по улиците на Стокхолм се обсъжда само една тема. ЖЕНА: МЪЖ:  Всичко стана, както се очакваше. Резултатът е много неопределен и предизвиква объркване. И в следващите дни и седмици ни очаква неприятна ситуация. Един ден е изминал от изборите в Швеция и все още не е ясно кой ще управлява скандинавската държава в бъдеще. Вестниците нарекоха резултатите от изборите „ “. Големите партии загубиха голям брой гласове. Десните националисти от партия „Шведски демократи“, напротив, са на печалба. Те заемат трето място по броя на гласовете, като печелят 18%. Това е най-добрият резултат в историята на партията. Председателят ѝ Джими Акесон очакваше дори повече, но все пак остана доволен от резултата. ДЖИМИ АКЕСОН, председател на партията „Шведски демократи“:  Ето такива снимки от 2015 г. донесоха успех в крайната десница. На кадрите са видими мигранти, пристигнали в Европа със стотици хиляди. Това е така наречената европейска миграционна криза. В лексикона на крайнодесните партии мигрантите бързо станаха заплаха за европейците. Включително и в Италия. През март тази година десният алианс получи най-голям брой места в парламента. Водещата сила стана дяснонационалистическата „Лига“. Лидерът на партията Матео Салвини стана министър на вътрешните работи на Италия. Коментар на кореспондента на SRF Филип Зан. ФИЛИП ЗАН, кореспондент на SRF :  . Друг пример е Германия. Националните консерватори от „Алтернатива за Германия“ също се възползваха от страха от мигрантите. През есента АзГ влезе в германския Бундестаг и стана най-голямата опозиционна партия в него. Коментар на кореспондента на SRF Адриан Арнолд. АДРИАН АРНОЛД ,  кореспондент на SRF :  . И още един пример е Унгария. През април премиерът Виктор Орбан бе възнаграден за миграционната си политика. Неговата дясна националистка партия ФИДЕС спечели две трети от местата в парламента. Коментар на кореспондента на SRF Петер Балцли. ПЕТЕР БАЛЦЛИ, кореспондент на SRF :  . Швеция е най-новият пример за това, как десните партии печелят гласове благодарение на темата за миграцията. Коментар на кореспондента на SRF Карина Рирола. КАРИНА РИРОЛА, кореспондент на SRF :  . „Шведските демократи“ са още една крайнодясна партия, която е готова да извлича полза от темата с миграцията.", "date": "2018.09.13", "title": "Ето го десният завой: SRF разказа за новата политическа тенденция в Европа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387138-%D0%B2%D1%81%D0%B5%D0%BC%D0%B8%D1%80%D0%BD%D0%BE-%D0%B2%D1%8A%D0%B7%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0-%D1%81%D0%B2%D0%B5%D1%82%D0%B8%D1%8F-%D0%B8-%D0%B6%D0%B8%D0%B2%D0%BE%D1%82%D0%B2%D0%BE%D1%80%D1%8F%D1%89-%D0%BA%D1%80%D1%8A%D1%81%D1%82-%D0%B3%D0%BE%D1%81%D0%BF%D0%BE%D0%B4%D0%B5%D0%BD-%D0%BA%D1%80%D1%8A%D1%81%D1%82%D0%BE%D0%B2%D0%B4%D0%B5%D0%BD", "text": "    Светата православна църква извършва поклонение на светия Кръст Господен четири пъти през годината: на третата неделя от Великия пост, наречена Кръстопоклонна, на Велики петък, на 1 август и на 14 септември. Празникът Въздвижение на светия и животворящ Кръст Господен е установен във връзка със следните събития в историята на Христовата църква: 1. Чудесното явяване на св. Кръст на император Константин Велики; 2. Намирането на светия Кръст на Голгота; 3. Връщането на животворящия Кръст от персийски плен. В началото на четвъртия век няколко съуправители или кесари разделили помежду си обширната територия на Римската империя. Максентий управлявал Италия със столицата Рим. Той бил жесток, користолюбив, властолюбив. Проявил се като тиранин. Римляните страдали много от тежкото иго, което им наложил. Затова те потърсили избавление, помощ срещу него от Константин, под чиято власт се намирали земите на днешните държави Англия, Франция и Испания.     През октомври 312 г. Константин потеглил с войските си към Рим, гдето Максентий решил да се отбранява. Силите на Максентий били по-големи от тези, с които разполагал Константин. Настъпващият от север Константин чувствал, че му е нужна помощ от небето. Той вярвал, че с тая помощ ще може да освободи Рим от тиранина. Езическата религия му била съвсем чужда. Но не бил още и християнин. Обхванат от тревога, не знаел как да се моли за подкрепа от Небето. И Бог му помогнал. В чудно видение му открил истината. Слънцето клоняло на запад. Константин видял на небето сияещ кръст и над него надпис: “С това ще победиш”! Войниците видели също това чудно знамение и силно се уплашили. Дотогава кръстът бил считан за лош предвестник, понеже е бил използван като оръдие за позорно наказание. През настъпилата нощ Сам Господ Иисус Христос се явил насън на Константин и му заповядал да направи знаме, подобно на кръста, и да начертае кръст на щитовете и шлемовете на войниците. Константин изпълнил заповедта. В същото време повикал при себе си войници християни и ги запитал какво значат тези видения. Те му отговорили, че Иисус Христос е Единородният Син на истинския Бог, че е слязъл на земята да спаси човеците и че кръстът е знак за победа над смъртта и символ на безсмъртие. Константин останал поразен от случилото се. И оттогава започнал да почита истинския Бог и да изучава Свещеното Писание. Със силата на Кръста Константин предприел нападение за освобождението на Рим. Пламнала жестока битка. Войската на Максентий била разбита. Той побягнал, за да се спаси. Но се удавил в реката Тибър. Константин влязъл тържествено в Рим. Той разбрал, че победата му е дадена от Господа. Затова, когато по-късно му издигнали статуя, заповядал да поставят в ръката й дълго копие във вид на кръст и да напишат думи: “С това спасително знаме спасих и освободих този град от игото на тиранина”. В памет на това събитие светата Православна църква прославя божествената сила на Кръста Господен като оръжие на победата и пее: “Спаси, Господи, Твоите люде и благослови Твоето наследие, като даруваш на нашия благочестив народ победа над враговете и като пазиш чрез Кръста Си Твоето общество”. Видението на кръста се повторило на Константин още два пъти. Това усилило до такава степен разположението му към християнската вяра, че най-после се решил да я приеме. Това негово решение се затвърдило от факта, че майка му, царица Елена, била вече християнка. Тя и той са причислени от Православната църква към лика на светиите. Наречени са равноапостолни, защото, подобно на апостолите, разпространявали ревностно християнската вяра. Света Елена отишла в Палестина, за да види страната, гдето живял и страдал Спасителят. По поръка на своя син тя се погрижила да се издигнат църкви на местата, осветени от евангелските събития. Езичници и евреи, от омраза към християните, се опитали да заличат и спомена за тези места. Те затрупали с пръст пещерата на Гроба Господен и поставили над нея идолско капище. Изображения на езически богове били дигнати и над Голгота и над Витлеемската пещера. Света Елена заповядала да разрушат капището, да съборят идолите и да разкопаят пещерата на светия Гроб. Близо до нея Константин изградил храм в чест на Христовото Възкресение. Той писал на Йерусалимския архиепископ Макарий и на палестинския управител да украсят храма великолепно. Църкви били издигнати също на Елеонската планина, над Витлеемската пещера и другаде. Света Елена пожелала най-вече да открие самия Кръст, на който бил разпънат Спасителят. След дълги издирвания били намерени трите кръста, зарити в земята. При тях се намирала дъската с надписи. Но как да узнае кой от трите кръста е бил кръстът на Спасителя? По съвета на архиепископ Макарий били допрени кръстовете един след друг до болна жена. Щом се допрял до нея Христовият кръст, тя оздравяла. Умрял човек, когото носели към гробището, възкръснал, като бил доближен до животворящия Христов кръст. Тези чудеса разрешили всички съмнения. Архиепископ Макарий застанал на специално издигнато място. Въздигнал високо кръста, та целия многоброен народ да го види и да му се поклони. След това го раздвижил на всички посоки. Християните се покланяли ниско и възклицавали радостно и умилително: “Господи, помилуй!” Множество езичници и юдеи повярвали в Христа и приели свето Кръщение. Това станало в 326 г. Света Елена взела със себе си в дар за своя син част от светия Кръст и намерените при него гвоздеи, които някога са били забити в ръцете и нозете на Богочовека. Останалата част от Кръста, сложена в сребърен ковчег, се пазела благоговейно в йерусалимския храм “Възкресение Христово”. На Велики петък се изнасяла на Голгота за поклонение. В 614 г. персийският цар Хозрой бил във война с Византийската империя. Той превзел Йерусалим, разрушил църквите там и отнесъл със себе си в Персия всички скъпоценности, които се намирали в тях. Между задигнатите светини бил и животворящият Господен Кръст. Войната продължила дълго. Византийският император Ираклий успял да победи Хозрой, който скоро след това бил убит. Наследникът му сключил мир с Ираклий. Задължил се да върне пленниците и всичко, което баща му бил задигнал от Йерусалим и задържал в продължение на 14 години. Тържествено император Ираклий възвърнал светинята – честния и животворящ Господен кръст – в Йерусалим. Християните от Йерусалим и околността, начело с Йерусалимския патриарх Захарий, всички с палмови клонки в ръце, излезли на Елеонската планина да посрещнат светия Кръст. Императорът бил облечен в разкошни царски дрехи, украсени със злато и скъпоценни камъни. На главата си носел царски венец. Като се приближил до Йерусалим, той поискал да носи сам Кръста. Но когато трябвало да мине през портите на Голгота, Кръстът бил задържан от невидима божествена сила. Невъзможно било да го носи по-нататък. Всички били изумени. Не знаели защо става това. Патриарх Захарий видял ангел Господен на портите, светъл като мълния. Ангелът му казал: - Не тъй нашият Господ е носел тук тоя Кръст, както вие го носите! Смутен и развълнуван, патриархът се доближил до императора и му казал: - Господарю, не в разкошни дрехи трябва да носиш Кръста, който обеднелият и страдал за нас Спасител е носел на раменете си в смирение и унижение! Императорът веднага снел от себе си венеца и багреницата и облякъл прости дрехи. С непокрита глава и бос, без всякаква дреха внесъл в църквата Кръста Господен. Патриархът го поставил на предишното му място за радост и утеха на целия християнски свят. Всички се молели и повтаряли: - Господи, помилуй!...", "date": "2018.09.13", "title": "Всемирно въздвижение на Светия и Животворящ Кръст Господен (Кръстовден)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387139-13-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "335 г. - Император Константин Велики и представители на православното духовенство освещават църквата Възкресение Христово в Йерусалим. (стар стил) 533 г. - Византийският пълководец Велизарий разбива армията на вандалите и с това слага край на тяхното кралство. 1699 г. - Слънчево затъмнение, за което се съобщава в приписка на монах от Черепишкия манастир. 1861 г. - Земетресение в Югозападна България. 1872 г. - Иларион Макариополски е посрещнат тържествено в Търново като митрополит на Търновската епархия. 1902 г. - Във Великобритания за първи път като доказателство за вина са използвани пръстови отпечатъци, снети от мястото на престъплението. 1907 г. - Осъществен е първият свободен контролируем вертикален полет с хеликоптер, без да има връзка със земята от французина Пол Корню. 1922 г. - В Ал Азизия, Либия, е измерена най-високата температура на сянка в света - 57.8 °C. 1923 г. - В Мъглиж, Казънлъшко, преждевременно избухва Септемврийското въстание, организирано от БКП в съюз с БЗНС. 1941 г. - Край Добрич са спуснати с парашути две групи по 5 души българи - инструктори за партизанското движение, начело с Атанас Дамянов и Груди Филипов, изпратени от съветското разузнаване. 1943 г. - България във Втората световна война: провеждат се англо-американски бомбардировки над Стара Загора, Горна Оряховица и Казанлък. 1962 г. - Народна република България установява дипломатически отношения с Кралство Лаос. 1962 г. - За дванадесети път Елвис Пресли оглавява британския хит-парад с песента She is Not You. 1965 г. - В САЩ се появява сингъла Yesterday на музикалната група Бийтълс. 1976 г. - В Улан Батор Людмила Живкова подписва план за научно и културно сътрудничество с Монголия за 1976-1980. 1993 г. - Израел и Организацията за освобождение на Палестина подписват Договори от Осло, инициирани от Норвегия, като част от мирния процес в Израелско-палестинския конфликт. 1996 г. - Оригинал на История славянобългарска на Паисий Хилендарски е донесен от анонимен дарител в Националния исторически музей. Ръкописът е изнесен тайно от българската обител на полуостров Атон (Света гора), но по-късно е върнат обратно. 1999 г. - Взривен е 8-етажен жилищен блок в Москва, Русия. Загиват 124 души. 2008 г. - В Делхи, Индия, избухват поредица от бомбени експлозии, които убиват 30 души и раняват други 130.", "date": "2018.09.13", "title": "13 септември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387140-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B3%D0%BB%D0%B0%D1%81%D1%83%D0%B2%D0%B0-%D1%82%D1%80%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D0%BE%D1%81%D1%82%D0%B0%D0%B2%D0%BA%D0%B8", "text": "Народното събрание ще гласува трите оставки на министрите Валентин Радев, Ивайло Московски и Николай Нанков. За техните позиции в МВР, МТИТС и МРРБ са предложени съответно Младен Маринов (досегашен главен секретар на вътрешното министерство), Александър Манолев (досегашен зам.-министър на икономиката) и Петя Аврамова (депутат от ГЕРБ-Враца). Тримата министри подадоха оставки след тежката автобусна катастрофа до Своге, при която загинаха 17 души, а 20 бяха ранени. Сред първоначалните версии за причините за инцидента беше посочено некачествения ремонт на пътя по Искърското дефиле. Въпреки 7 сигнала от МВР за опасността от катастрофи в отсечката и неколкократните опити на Агенция \"Пътна инфраструктура\" да накара строителя \"Трейс\" да отстрани дефектите, до ремонт се стигна едва след фаталния инцидент от 25 август. Очаква се новите назначения да бъдат подкрепени от всички партии от мнозинството, въпреки че НФСБ на Валери Симеонов се обяви твърдо против отстраняването на Радев, Московски и Нанков. И тримата подали оставка министри имат възможност да се върнат в Народното събрание като депутати от ГЕРБ, Валентин Радев вече сподели, че това е най-вероятният път на кариерата му след напускането на МВР.", "date": "2018.09.13", "title": "Парламентът гласува трите министерски оставки"}
{"url": "http://www.classa.bg/%D1%81%D0%B2%D1%8F%D1%82/item/387133-%D1%81%D0%B0%D1%89-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B8%D1%80%D0%B0%D0%BD,-%D1%87%D0%B5-%D1%89%D0%B5-%D1%80%D0%B5%D0%B0%D0%B3%D0%B8%D1%80%D0%B0%D1%82-%D0%BD%D0%B0-%D0%B2%D1%81%D1%8F%D0%BA%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B8%D0%BC-%D0%BC%D0%B8%D1%81%D0%B8%D0%B8-%D0%B2-%D0%B8%D1%80%D0%B0%D0%BA", "text": "САЩ предупредиха Иран за последиците от атака на съоръженията им в Ирак, след като в тази страна бяха съобщени редица инциденти край комплекси, принадлежащи на Вашингтон.   \"През последните дни сме свидетели на потенциално смъртоносни нападения в Ирак, включително нападения срещу консулството в Басра и срещу посолския комплекс на САЩ в Багдад\", заяви Белият дом в изявление, обвинявайки Техеран че не спира тези атаки \"на техните представители\" в съседната държава.   Потвърждавайки, че Ислямската република подкрепя с финансиране, обучение и оръжия такива военни групировки в Ирак, Вашингтон допълни, че \"САЩ ще държат Техеран отговорен за всяко нападение, което води до увреждане на съоръженията на правителството на САЩ или наранявания на персонал. \"   Преди това бе съобщено за пускането на ракети близо до американските дипломатически мисии в Ирак, след като иранското консулство в иракския град Басра беше изгорено като част от насилнически бунтове, в които повече от дузина души загубиха живота си.   От своя страна Ислямската революционна гвардия на Иран извърши преди няколко дни атака с ракети срещу иранско-кюрдска бунтовническа група, базирана в Ирак. Загинаха повече от една дузина членове на Демократическата партия на ирански Кюрдистан (КДП), група, счита от Техеран като \"терорист\", която е извършила спорадични нападения във вътрешността на Иран от бази в Ирак. Освен това, тези официални изявления идват седмица след като бе съобщено за атака с минохвъргачки в зелената зона на Багдад, където бяха активирани сирени в посолството на САЩ.", "date": "2018.09.13", "title": "САЩ предупреждават Иран, че ще реагират на всяка атака срещу дипломатическите им мисии в Ирак"}
{"url": "http://www.classa.bg/%D1%81%D0%B2%D1%8F%D1%82/item/387134-%D0%B4%D0%B5%D1%80-%D1%89%D0%B0%D0%BD%D0%B4%D0%B0%D1%80%D1%82-%D0%B7%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5", "text": "380 километра, осеяни с тарелки от пържени картофи, бирени бутилки и бетон. И тук-там защитени територии. Австрийският \"Дер Щандарт\" публикува статия за \"тежкия сезон\" по българското Черноморие.           Цяло лято вицепремиерът Валери Симеонов измерваше децибели по Черноморието, бореше се срещу шума, идващ от дискотеката на октрито \"Какао Бийч\", изучаваше данните от кадастъра и между другото даде на прокурор на своята колежка - министърката на туризма Николина Ангелкова. Така започва репортаж на австрийския \"Дер Щандарт\" за българския летен сезон, който вече е към края си. Самият Симеонов накрая обяви победата си срещу \"Какао бийч\", пишат авторите на публикацията Маркус Бернат и Софи Цветкова. Те наричат дискотеката на открито в курорта Слънчев бряг \"епицентърът на българския летен туризъм\" и припомнят, че впоследствие тя трябваше да затвори - както и много други по-малко известни заведения в района. Малко по-късно обаче \"Какао бийч\" отново отвори врати, защото реши да се придържа към правилата за позволените нива на шума. В тази връзка Симеонов обяви, че законите са валидни за всички в България. Дивият капитализъм срещу дивите къмпингуващи   Плажовете по Черноморието са нещо като \"last frontier\" (последна граница) на печалбата и на добрия вкус в България - там се изнасят последните битки за пари и свобода: дивият капитализъм срещу дивите къмпингуващи, алкохолните туристи срещу министри, изпаднали в опиянение от собствената си власт. В този смисъл 2018-та беше тежък сезон, коментира \"Дер Щандарт\". По-нататък в публикацията се посочва, че българското крайбрежие е дълго 380 километра, осеяни с тарелки от пържени картофи и бирени бутилки, купонджии и бетон. Тази плажна \"магистрала\" е прекъсната на места от защитени територии, които трябва да бъдат опазени - от изкусни строителни предприемачи. Междувременно обвиненията на Валери Симеонов срещу министърката на туризма се изпариха във въздуха, пише австрийското издание. И посочва, че и Николина Ангелкова се е задействала: министърката наложи тлъсти глоби на ресторанти, позволили си да асфалтират плажната ивица, превръщайки я в паркинг за клиентите си. Сред глобените има и концесионери на плажове, работещи без спасители, или собственици на капанчета, открити директно върху дюните. Между 25 хиляди евро и половин милион евро прибира държавата годишно от плажните концесии - в зависимост от големината и мястото на плажа. По българското Черноморие са останали и неколцина диви плажове. Различни граждански инициативи се борят за тях от години. Един от тези плажове е Иракли, северно от Несебър. През пролетта в единия му край се появиха нови бунгала. Съдът обаче отхвърли подадената жалба, макар Иракли да е част от защитените територии \"Натура 2000\", за чието опазване страните-членки получават пари от ЕС, се припомня в публикацията.   Новите бунгала в Иракли, на т.нар. плаж \"Вая\"   През лятото някои изкарват пари за цялата година   Сезонът на българското Черноморие е кратък - от средата на юни до началото на септември. За тези почти 12 седмици мнозина изкарват пари, които им стигат за цялата година. Това обяснява и защо много хотели и барове се борят със зъби и нокти за всеки метър земя край плажа. България продължава да е най-бедната страна в ЕС. Но пó на север - към Варна и границата с Румъния, където се появиха и първите затворени комплекси с игрища за голф, предназначени за по-богатите туристи, това не се усеща чак толкова. А спокойните плажове в Крапец и Шабла привличат много румънци, които на свой ред бягат от бетонните постройки по тяхното Черноморие. И там, на север, има любители на дивото къмпингуване. А това все повече дразни онези, които искат да печелят от туристите. \"Хората от къмпинга твърдят, че били природозащитници. Но къде отива боклукът, който те произвеждат? Общината сама трябва да се оправя с това\", възмущава се собственикът на малка къща за гости в Крапец. Тук се сблъскват два различни свята. Някои от любителите на дивата природа виждат в новите правила и такси, въведени по някои от плажоете, предвестник на предстоящото застрояване и на север - подобно на южното българско Черноморие. Репортажът завършва с думите на 45-годишна жителка на Добрич, любителка на свободното къмпингуване: \"Би трябвало да ни оставят повече свободи, защото те са онези, които замърсяват нещо. Замърсяват душите ни.\"", "date": "2018.09.13", "title": "\"Дер Щандарт\" за проблемите по българското Черноморие"}
{"url": "http://www.classa.bg/%D1%81%D0%B2%D1%8F%D1%82/item/387135-%D0%BB%D0%B0%D0%B2%D1%80%D0%BE%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BC%D0%BE%D0%BD%D0%BE%D0%BF%D0%BE%D0%BB-%D0%B2%D1%8A%D1%80%D1%85%D1%83-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%B8%D0%B7%D1%87%D0%B5%D0%B7%D0%B2%D0%B0", "text": "Руският външен министър Сергей Лавров заяви, че в продължение на години Вашингтон не е бил изправян пред сериозна съпротива, докато е диктувал волята си в международните отношения. Той заяви това по време на диалога между младите дипломати в рамките на Източния икономически форум, който се провежда тази седмица във Владивосток, в руския Далечен Изток.   \"Обективно може да се разбере една страна, която е имала водеща роля в международните отношения в продължение на няколко века, без да срещне сериозна съпротива, а сега този монопол вече реално изчезва, тъй като е невъзможно да не се вземат предвид няколко големи държави\" каза Лавров.   Руският външен министър вярва, че понастоящем се формира друг световен ред, много различен от привичния за САЩ, в който те са действали изцяло по свое усмотрение.", "date": "2018.09.13", "title": "Лавров: \"Американският монопол върху международните отношения изчезва\""}
{"url": "http://www.classa.bg/%D1%81%D0%B2%D1%8F%D1%82/item/387136-%D0%BA%D0%B0%D0%BA%D0%B2%D0%BE-%D1%81%D0%B5-%D0%B7%D0%BD%D0%B0%D0%B5-%D0%B7%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B5%D1%85%D0%BC%D0%B5%D1%82-%D1%8F", "text": "Мехмет Я. е германски гражданин от кюрдски произход. По искане на Турция той бе задържан от българските власти и се намира под домашен арест в един хотел. Заплашен е от екстрадиране в Турция.  Какво се знае дотук?             Планираната отпуска на българското Черноморие приключва твърде внезапно. На 2 септември, непосредствено след кацането си във Варна, Мехмет Я. е арестуван. След кратък престой в затвора той е поставен под домашен арест. Оттогава насам му е забранено да напуска хотела във Варна, където смятал да прекара отпуската заедно със съпругата си. Задържането на германския гражданин става по искане на Турция. Според съобщения в медиите, през 1999 година съдът в Адана е осъдил 44-годишния германец от кюрдски произход на 12 години и половина затвор по обвинение за подкрепа на забранената Кюрдска работническа партия ПКК. Във вторник (11.9) съдът във Варна продължи домашния му арест. Съдиите ще вземат решение за евентуалното екстрадиране на Мехмет Я. в Турция, едва след като получат повече информации за обвиненията срещу него, каза адвокатът му в разговор за ДВ. Съдията вече е изискал съответните документи от Турция. Ако турската страна не изпрати исканите документи, България ще трябва да освободи Мехмет Я., разясни още адвокатът, който пожела анонимност. Засега не е ясно кога точно ще се гледа въпросът за евентуалното екстрадиране на Мехмет.   \"Не съм извършил никакво престъпление\"   По време на следването си в Турция през 1990-те години Мехмет Я. се ангажирал за признаването на кюрдския език. По онова време той е прекарал известно време в затвора. След това напуснал страната и получил политическо убежище в Германия, а през 2009 година и германско гражданство. В телефонен разговор с вестник \"Бонер Генераланцайгер\" Мехмет Я. казва, че е искал да се откаже от турския си паспорт след получаването на германско гражданство, но Анкара не му разрешила това. \"Искам да се върна у дома и да продължа да водя предишния си живот. В Бон съм добре интегриран. Не съм направил нищо престъпно\", казва той в интервю за вестник „Tагесцайтунг\". В Бон Мехмет Я. работи за хуманитарната организация \"Каритас\", където се грижи за малолетни бежанци. Съпругата му Гюлсен Я. е стипендиантка на фондация „Фридрих Еберт\" и е основателка на Сдружението за образование и интеграция \"hevi e.V\". Германското външно министерство е запознато със случая на Мехмет Я. Външният министър Хайко Маас посети Турция в началото на септември. Там той разговаря с турския президент Ердоган включително и за съдбата на задържаните в Турция седем германски граждани. По повод случая с Мехмет Я. външният министър заяви за агенция Франс Прес следното: \"Опитваме се да получим отговори на откритите въпроси\". На запитване от ДВ бе заявено, че германското правителство зачита независимостта на българското правосъдие и че консулството в България се грижи за Мехмет Я. Домашен арест в хотел?   В разговор с вестник \"Генераланцайгер\" от Бон, Мехмет Я. и съпругата му споделиха, че престоят им в хотела е свързан с редица проблеми. Мехмет Я. твърди, че полицията по няколко пъти на ден проверява присъствието му. Поради това той изобщо не напуска хотелската си стая, освен за хранене. Гюлсен Я. обяснява, че съпругът ѝ гледа да не контактува с турските граждани, отседнали в хотела \"Мъжът ми се страхува от евентуални прояви на враждебност, неприятно му е, когато ги среща по коридора\", казва тя. Мехмет Я. е принуден да остане в хотела до окончателното решение на българския съд. Проблемът е в това, че резервацията на семейството изтече още вчера (11.9.), а хотелът затваря врати на 17 октомври. Мехмет Я. се надява дотогава да бъде отново в Германия.", "date": "2018.09.13", "title": "Какво се знае за задържания в България Мехмет Я.?"}
{"url": "http://www.classa.bg/%D1%81%D0%B2%D1%8F%D1%82/item/387132-%D0%B7%D0%B0%D1%89%D0%BE-%D0%B7%D0%B0%D0%BF%D0%B0%D0%B4%D1%8A%D1%82-%D0%BD%D0%B5-%D1%80%D0%B0%D0%B7%D0%B1%D0%B8%D1%80%D0%B0-%D0%B8%D0%B7%D1%82%D0%BE%D0%BA%D0%B0", "text": "Раните от комунизма си личат в цяла Източна Европа. Хората там са недоверчиви към институции и елити. Усещането, че са били лъгани и използвани, е дълбоко вкоренено.  А Западът ще направи добре да не ги гледа отвисоко.             Изтокът си остава пълна загадка за Запада. Западна Европа настръхва при мисълта за \"нелибералните демокрации\" в Полша и Унгария или за шествията на неонацисти из източногерманския Кемниц. Хората в Централна и Източна Европа са доста по-различни в политическо отношение, те са по-консервативни и критични към всичко чуждо, защото комунизмът е обърнал наопаки духовните представи на хората в тези страни, пише Ерик Гуйер в \"Нойе Цюрхер Цайтунг\" (НЦЦ). Разликите във възприятията на хората от Изтока и Запада, според автора, са си проличали още на 3 октомври 1990 година. „Западногерманците тогава се надяваха, че повторното Обединение на Германия е сложило окончателен край на разделението на нацията, докато източногерманците бяха наясно, че Обединението едва що започва\", се казва в публикацията. Ето какво четем там още: Диктатурата на пролетариата обезправи хората и то не само в политическо отношение, а и във всички останали сфери на живота. Местата в детските ясли, в университетите, работните места, та дори и картите за почивка – всичко беше отпускано и разпределяно „отгоре\". Свикнал с това да му налагат чужди решения, социалистическият човек продължи да се чувства като обект, а не като субект на историята даже и след краха на съветското господство. Играчка в ръцете на чужди сили   И до днес много хора в Източна Европа не смятат, че са господари на собствената си съдба, а се виждат като играчка в ръцете на чужди сили - бил той Брюксел, някой западен политик или медиите. Житейският им опит от времето на диктатурата и последвалият крах на този строй ги направи недоверчиви към всякакви институции и елити. Усещането, че са били лъгани и използвани, им е дълбоко вкоренено. Такава е днес ситуацията в източногерманските провинции, същата беше и в Западна Германия след 1945 година. Социологът Хелмут Шелски навремето нарече това явление \"скептично поколение\". Чак през 1990-те години западногерманците започнаха да приемат безрезервно Федералната република. Процесът на формиране на гражданско самосъзнание във Федералната република отне половин век. И в бившата ГДР това няма да стане по-бързо. Дотогава медиите ще си останат \"лъжлива преса\", а хората - лесна плячка за всякакви протестни партии - без значение дали това е Левицата или \"Алтернатива за Германия\". Осакатяванията, причинени от диктатурата, се предават от поколение на поколение и могат да избият на повърхността дори и след десетилетия. Нападенията срещу мигранти след убийството на един германски гражданин, вината за което носят навярно двама бежанци, са далечен отзвук от бившата ГДР. Там имаше силен расизъм, но темата беше изцяло покрита с мълчание. Реши ли, че е застрашена неговата идентичност, източният човек реагира много остро – например, когато някой започне да настанява бежанци в общини, които дотогава са били с хомогенно източногерманско население. Защо източноевропейските държави да са длъжни с готовност да приемат бежанци, след като собствените им граждани не виждат друга перспектива, освен да търсят по-добър живот на Запад?   Това високомерие е грешно!   Но не всичко се дължи на посттравматичния синдром. Грешно е всички проблеми да се обясняват само с трудностите преди и непосредствено след 1989 година, защото това би означавало да се циментира фаталната роля на жертви, в която са влезли много от източноевропейците. Това пък, де факто, би означавало те повторно да бъдат обезправени. Източногерманците забелязват редовните прояви на западно високомерие. Заради изстъпленията в Кемниц цяла Саксония беше обявена за \"проблемна провинция\". След посегателствата в новогодишната нощ в Кьолн или размириците по време на срещата на Г-7 в Хамбург никъде не беше казано, че Северен Рейн-Вестфалия или Хамбург позорят Германия. Саксония обаче беше сравнена с „екстремистко блато\". Много е лесно да клеймиш като екстремистко и радикално всичко, което не се вписва в западните шаблони. Който използва тези определения където трябва, и където не трябва, както става често, не е по-различен от онези, които по рефлекс реагират на всяка критика с викове \"лъжлива преса!\". Източногерманците, повечето от които осъществиха смяната на системата без много-много да се вайкат, не са заслужили подобно високомерие. Нито пък смелите поляци и унгарци, които се борят срещу посегателствата към гражданското общество в техните страни. Който е готов да се отнася към тези хора без надменност и високомерие, трябва да приеме, че много от нещата, на които ги е научил комунизмът, не се вписват в западните модели на мислене. И навярно никога няма да съвпаднат изцяло с тях.", "date": "2018.09.13", "title": "Защо Западът не разбира Изтока?"}
{"url": "http://www.classa.bg/%D1%81%D0%B2%D1%8F%D1%82/item/387131-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%B7%D0%B0-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0-%D0%BC%D0%B8%D1%81%D0%B8%D1%8F-%D0%B2-%D1%81%D0%B0%D1%89", "text": "На пресконференция говорителката на Държавния департамент, Хедър Науърт, разкри условията, при които централата на Организацията за освобождение на Палестина (ООП) във Вашингтон, може да продължи да работи, след като бе затворена в понеделник от властите на САЩ.   \"Операциите, които трябваше да се извършват в офиса на ООП във Вашингтон не насърчаваха каузата на мира. Искаме да се говори за по-добро бъдеще за израелците и палестинците и да се работи за него. Палестинците отхвърлиха мирен план, който дори не са видели \", каза Науърт.   Освен това говорителката обвини палестинците, че \"продължават да предприемат враждебни действия и да поддържат враждебна реторика към Съединените щати и други страни\". \"Офисът би могъл да се отвори отново в бъдеще, може би, но със сигурност бихме искали да предприемат някои важни стъпки в тази посока, за да постигнем мир\", добави Науърт.", "date": "2018.09.13", "title": "Условията за възобновяване на палестинската дипломатическа мисия в САЩ"}
{"url": "http://www.classa.bg/%D1%81%D0%B2%D1%8F%D1%82/item/387128-%D1%80%D1%83%D1%81%D0%BA%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B7%D0%B0%D1%81%D0%BD%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%BD%D1%81%D1%86%D0%B5%D0%BD%D0%B8%D1%80%D0%BE%D0%B2%D0%BA%D0%B0%D1%82%D0%B0-%D0%B2-%D0%B8%D0%B4%D0%BB%D0%B8%D0%B1", "text": "Хората в сирийската провинция Идлиб, съобщават, че в град Джиср ал Шугур са започнали снимките на инсценираната химическа атака срещу цивилни, „уж\" извършена от войските на Дамаск.   В града са пристигнали няколко екипите на телевизионни станции от Близкия изток и от Щатите, съобщава руският Център за помиряването на воюващите страни в Сирия.   Сценарият включва сцени на оказване на помощ на граждани от активисти за гражданска защита \"Белите каски\", след предполагаема употреба на бомби с отровни вещества от сирийската армия.   За да потвърди \"истинността\" на записа и бързо вземане на проби от почвата от Белите каски, терористите са пренесли от град Хирбет ал Джоз в Джиср ал Шугур два контейнера с отровно вещество, базирано на хлор.   Центърът за помирение добави, че до края на деня \"всички записани материали са предадени на редакторите на телевизионните мрежи, които ще бъдат излъчени след публикуването им в социалните мрежи\".   Коментирайки отровните вещества, базирани на хлор, които се използват в постановката, международният анализатор Колдо Салазар посочи, че това \" не е химикал, контролиран особено от международната общност, а лесно манипулирани химични елементи, лесни за получаване и транспортиране\".. \"Има сътрудничество на някои държави, в рамките на териториите, контролирани от джихадистите, има контрабандни мрежи, които осигуряват доставката на всичко, от което се нуждаят\", обяснява анализаторът.   През последните седмици Москва предупреди многократно за фалшива химическа атака, подготвена в Идлиб, която ще предостави на САЩ и техните съюзници оправдание за атакуване на сирийските правителствени войски.   В понеделник Джон Болтън съветник по националната сигурност на американския президент Доналд Тръмп, заяви, че САЩ, Франция и Обединеното кралство ще дадат \"много по-силен\" отговор на каквато и да било атака с химическо оръжие в Сирия.   Франция вече предупреди президента на Сирия Башар ал Асад, че ще участва в репресии срещу тази страна, в случай на химическа атака в Идлиб.   В същото време, два американски изтребителя нападнали в събота сирийската провинция Дейр ез-Зор с бомби с бял фосфор, забранен химикал по силата на международни конвенции, според руския Център за помиряването на воюващите страни в Сирия.", "date": "2018.09.13", "title": "Руското министерство на отбраната: Започна заснемането на инсценировката в Идлиб"}
{"url": "http://www.classa.bg/%D1%81%D0%B2%D1%8F%D1%82/item/387129-%D0%BA%D1%8A%D0%B4%D0%B5-%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81", "text": "Наскоро излезе списък с 500-те най-големи компании в Централна и Източна Европа. Българските фирми в него са едва 17. А полските например са 175. Защо българският едър бизнес изостава?  И кои са основните му проблеми?             Излезе поредната статистика за българската икономика, която потвърждава двата основни проблема на българския бизнес. Първият: че най-големите компании са държавните, които не се търгуват на борсата. Вторият: че в България все така критично липсват значими чуждестранни инвестиции. Изводите са на икономиста Георги Ганев, а поводът за тях е публикуваният списък на 500-те най-големи корпорации в Централна и Източна Европа, за който писа mediapool. По данни на международната кредитна компания Кофас (Coface) българските компании в този списък са само 17, като повечето от тях са свързани с енергийния бизнес. Такива са Българският енергиен холдинг (БЕХ), Лукойл, Националната електрическа компания (НЕК), Булгаргаз, АЕЦ Козлодуй, Енерго про или ОМВ. На другия полюс в Източна и Централна Европа е Полша с нейните 175 компании в Топ 500. Унгария присъства със 71 компании, Чехия - с 67, Румъния - с 56, Словакия - с 43. Извън пазара на акции   \"Проблемът не е, че едрият бизнес е сведен до малко на брой компании, защото ако този едър бизнес е по-многоброен в една малка или средна икономика, това може да означава високо ниво на концентрация на влиянието и обществото може да стане твърде зависимо от тях\", коментира Георги Ганев. За него списъкът на Кофас идва да препотвърди нещо друго, което е отдавна известно и далеч по-тревожно: че големите български компании не се търгуват на борсата, защото са държавни. \"Това за пореден път повдига въпроса за изключително стеснения, беден, малък, рехав, тънък, хилав български капиталов пазар, пазара на акции. От години се говори, че този проблем ще бъде поставен с цялата му сериозност, но той все така не бива поставян\", напомня Ганев.   Защо не идват чужди компании   Според икономиста, вторият голям проблем, който поставя публикуваният списък, е следният: че в едрия български бизнес не участват чуждестранни инвеститори. Това е и голямата разлика с останалите държави от Централна и Източна Европа, където чуждите инвестиции са гръбнакът на големите компании. \"А за България това така и не стана факт, макар че и тук има области, които имат потенциала да се развият така, че да вкарат съответните компании във въпросните топ 500 на едрия бизнес\", казва Ганев и отбелязва, че този парадокс е добре известен и от години се нуждае от сериозно внимание: защо реномираните инвеститори биха се отказали от възможностите, които им дава България и биха отишли другаде? \"Отговарям си на този въпрос като в приказката за краставицата, която съдържа 99% вода\", казва Ганев. Той добавя: \"Защото тук не работи правораздавателната система. За всеки инвеститор това означава несигурност на договорните отношения. Затова за него е много по-привлекателно да отиде другаде, където тази сигурност съществува.\" Бизнес извън енергетиката   Едрият бизнес, който не е свързан с енергетиката, е представен от единици компании. Сред тях са и такива, които се свързват с депутата от ДПС Делян Пеевски или пък с братя Домусчиеви. Спомената е например Експрес Логистика и Дистрибуция ООД, която още преди две години беше класирана като петата най-бързо развиваща се компания в Югоизточна Европа. \"Ако този Топ 500 беше правен преди 20 години, България щеше да фигурира вътре с Мултигруп. Но днес да сте чули нещо за участието на Мултигруп в Топ 500?\", пита реторично Ганев, за когото развитието на задкулисните проекти протича по сходен начин. Що се отнася до въпроса дали България е действително толкова назад, колкото показва тази подредба на големите компании, икономистът напомня, че нещата могат да се подредят и по точно обратния начин. \"Нали се твърди, че основата на една икономика е малкият и средният бизнес? Ами по този показател можем да сравним България от 2000 и България от 2018 година. Ще видим, че тя е на пето място по растеж в ЕС - едно завидно място\", казва Георги Ганев.", "date": "2018.09.13", "title": "Къде е българският бизнес?"}
{"url": "http://www.classa.bg/%D1%81%D0%B2%D1%8F%D1%82/item/387130-%D1%80%D1%83%D1%81%D0%B8%D1%8F-%D0%B8%D0%B7%D0%B8%D1%81%D0%BA%D0%B2%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D1%8F-%D0%BE%D1%82-%D1%81%D0%B0%D1%89-%D0%B7%D0%B0-%D0%BD%D0%B5%D0%B4%D0%BE%D0%BF%D1%83%D1%81%D0%BD%D0%B0%D1%82-%D1%80%D1%83%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D0%BE-%D0%BE%D1%82%D0%BA%D1%80%D0%B8%D1%82%D0%BE-%D0%BD%D0%B5%D0%B1%D0%B5", "text": "САЩ блокираха без обяснение допускането на руски самолет Ту-214ON по системата на полети за наблюдение, планирани в рамките на Договора Открито небе, заяви Сергей Рижков, директор на Националния център на Русия за намаляване на ядрения риск.   В официално интервю за вестник Красная Звезда, Рижков заяви, че съвременният самолет е бил подложен миналата седмица на проверки на руско летище, от 72 експерти от 23 страни, 22 от които са подписали окончателния протокол, който му позволява полети за наблюдение над 34-те страни, подписали споразумението.   \"Въпреки това, ръководителят на делегацията на САЩ, в нарушение на изискванията на Договора Открито небе, без да предоставя обяснение или причина, отказа да подпише окончателния документ, позовавайки се на преки инструкции от Вашингтон\", заяви Рижков.   Той добави, че блокирането на самолета, който има на борда си модерни камери руско производство OSDCAM 4060, е демонстрация, че най-важното нещо за американците \"съвсем не е съответствието на самолета с изискванията на Договора, а политически проблеми \".   \"Американските агенции и учреждения не могат да приемат факта, че Русия, създавайки съвременните наблюдателни самолети Tu-214ON, обзаведени с цифрово оборудване руско производство, изпревариха САЩ с повече от пет или седем години \", каза Рижков. \"Настояваме САЩ да се върнат към Договора за отворени небеса и изискваме да се разреши ситуацията според неговите разпоредби\", каза той.", "date": "2018.09.13", "title": "Русия изисква обяснения от САЩ за недопуснат руски самолет по \"Открито небе\""}
{"url": "http://www.classa.bg/%D1%81%D0%B2%D1%8F%D1%82/item/387125-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%88%D0%B2%D0%B5%D1%86%D0%B8%D1%8F-%D0%B7%D0%B0%D0%B2%D0%B8%D0%B2%D0%B0-%D0%BD%D0%B0%D0%B4%D1%8F%D1%81%D0%BD%D0%BE,-%D0%B1%D0%B0%D0%BD%D1%8A%D0%BD-%D0%BD%D0%B0%D1%81%D0%BE%D1%87%D0%B2%D0%B0-%D0%BD%D0%B0-%D1%81%D0%B5%D0%B2%D0%B5%D1%80-%D0%BF%D0%BE%D1%85%D0%BE%D0%B4%D0%B0-%D1%81%D0%B8-%D0%BF%D1%80%D0%BE%D1%82%D0%B8%D0%B2-%D0%B5%D1%81", "text": "След като откри съюзник на юг и почитател на изток, бившият политически стратег на Доналд Тръмп – Стивън Банън – сега поглежда на север, търсейки кого да вербува при похода си за подкопаване на Европейския съюз. Той смята, че моментът е идеален, след като в прочутата със своя либерализъм Швеция рекорден брой избиратели гласуваха в неделя за крайнодясна партия, която иска референдум за излизане от блока, обединяващ 28 държави. Банън, който помогна на президента Доналд Тръмп да влезе в Белия дом, иска да извърши подобна революция против върхушката в ЕС и да вкара евроскептици от всички краища на съюза в Европейския парламент на изборите догодина. Той вече привлече за каузата най-изтъкнатия евроскептичен лидер на Италия – вътрешния министър Матео Салвини, а проектът му е възхваляван от друг яростен критик на ЕС – унгарския министър-председател Виктор Орбан. Сега Банън се обръща към северните държави членки на ЕС, където най-новият му почитател е холандският националист Герт Вилдерс. „Понякога има нужда от катализатор“, заяви Вилдерс пред Ройтерс на годишния „Форум Амброзети“ на брега на езерото Комо в Италия, където призова за премахване на ЕС. „Всяка инициатива, която идва от (Банън), разбира се, трябва да бъде приветствана“, каза той в събота. Вилдерс, който оглавява втората по големина партия в своята страна, каза, че планира да се срещне скоро с Банън на вечеря в Холандия за обсъждане на идеята за единен евроскептичен фронт. Банън нарича проекта си „Движението“ – прохождащо политическо начинание с 15 души персонал и огромна амбиция: да убеди евроскептичните лидери на континента да предприемат съгласувана кампания на изборите за Европейския парламент през май. Той иска популистите да свалят това, което определя като либералната върхушка на ЕС, и да принудят Брюксел да върне правомощия на националните държави. Поддръжниците на ЕС казват, че подобен резултат би предизвестил гибелта на политическите и валутните съюзи в Европа. Банън обаче казва, че това не е крайната цел. „Не мисля, че тези усилия са насочени към унищожаването на Европейския съюз“, заяви той пред Ройтерс в Рим в събота. Вместо това „Движението“ на Банън се стреми да напълни Европейския парламент в Страсбург с партии, които могат да се споразумеят за четири неща: повече суверенни права за държавите в ЕС, по-силни граници, по-малко имиграция и премахване на радикалния ислям, както го нарича той, от Европа.  „Това е клуб, свободно сдружение“, каза Банън, като подчерта, че расистките и антисемитските партии не са добре дошли. „Ние общуваме с тези популистки националистически партии в Европа и едно от нещата, които ни казват те е, че никога нямат възможност да разговарят заедно. Те се чувстват сами.“ Невъзможна мисия? „Движението“ се стреми да служи като кампаниен център за проучвания и анализ на данни, предлагащ стратегически консултации и използващ кампании в социалните медии, за да мобилизира вота против ЕС на европейските избори, които по традиция се характеризират с ниска избирателна активност. Банън каза, че ще вложи „няколко милиона долара“ в проекта и планира скоро да се премести в Европа. Обединяването на евроскептичните партии при кампания в американски стил обаче може да е невъзможна мисия: Салвини и Орбан искат да отслабят ЕС, но не да го напуснат; Вилдерс иска да го унищожи; а френската крайнодясна водачка Марин Льо Пен иска да реформира ЕС, преди да подложи на референдум членството на Франция. Предишните опити за обединяване на крайната десница не донесоха почти никакъв успех. След изборите през 2014 г. Льо Пен и Вилдерс създадоха крайнодясна парламентарна група, но тя е най-малката с едва 35 от 751 места. Салвини е част от нея, но Орбан не е. Банън може да получи топло посрещане от Вилдерс в Амстердам, но е изправен пред по-хладен прием в Швеция въпреки силното представяне на крайнодясната партия „Шведски демократи“ на изборите в неделя. „Ние не следим политическата работа на Стив Банън. Като личност той не представлява интерес за нас“, заяви партиен представител пред вестник „Дагенс нюхетер“ през юли. „Шведски демократи“ не отговори в понеделник на въпроси по имейл за проекта на Банън. Но Банън не се отказва. Той заяви в имейл до Ройтерс в понеделник, че подвигът на шведската партия, спечелила 17,6 процента от гласовете, е станал „пример за популистите навсякъде“. „Краят на Европа“ Подкрепящите ЕС сили смятат популистките евроскептици за екзистенциална заплаха, която може да доведе до разпадане на ЕС и възраждане на национализма, разпалил двете световни войни. Дори консервативни съюзници на евроскептиците са разтревожени. „Всички те са крайно различни, но са обединени от враждебността си към върхушката, национализма и съпротивата срещу европейската бюрокрация“, каза Ренато Брунета – видна фигура в консервативната партия „Напред Италия“, която сключи изборен пакт с партията „Лига“ на Салвини у дома и е в съюз с групата на Орбан в Европейския парламент. „Резултатът е, че има опасност тези връзки да са достатъчни, за да доведат до победа на тази политическа атмосфера… Ако случаят е такъв, има опасност това да е краят на Европа“, каза Брунета. БТА", "date": "2018.09.13", "title": "След като Швеция завива надясно, Банън насочва на север похода си против ЕС"}
{"url": "http://www.classa.bg/%D1%81%D0%B2%D1%8F%D1%82/item/387127-%D1%80%D1%83%D1%81%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BE%D0%B1%D1%81%D1%8A%D0%B4%D0%B8-%D0%B2-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "Москва възнамерява да представи пред Съвета за сигурност на ООН предложение за облекчаване на санкциите срещу Северна Корея. Това заяви руският заместник-външен министър Игор Моргулов в рамките на Източния икономически форум, който се провежда в руския град Владивосток, съобщи РИА Новости.   Според Моргулов, тъй като Пхенян предприема стъпки да се откаже от ядрената си програма, Съветът за сигурност на ООН трябва да обмисли \"адекватно облекчаване\" на режима на санкции срещу нацията.   \"Ще повдигнем този въпрос, разбирайки, че и Северна Корея ще предприеме необходимите стъпки\", заяви заместник-министърът.   По-рано тази седмица, руският министър на развитието Александър Козлов разкри, че руските власти са представили на Северна Корея списък с продукти, които не са включени в списъка на санкциите, за насърчаване на трансграничната търговия и развиване на бизнес отношенията.", "date": "2018.09.13", "title": "Русия планира да обсъди в Съвета за сигурност на ООН облекчаване на санкциите за Северна Корея"}
{"url": "http://www.classa.bg/%D1%81%D0%B2%D1%8F%D1%82/item/387126-%D0%BC%D1%8A%D0%BA%D0%B0%D1%82%D0%B0-%D0%BD%D0%B0-%D1%84%D0%B0%D1%80%D1%8C%D0%BE%D1%80%D1%81%D0%BA%D0%B8%D1%82%D0%B5-%D0%BC%D1%8A%D0%B6%D0%B5", "text": "Мъжете от Фарьорските острови имат проблем – много от тях не могат да си намерят съпруга. Причината: на островите има твърде малко жени. Някои фарьорци са намерили интересно решение на проблема.  Други са напълно отчаяни.           Фарьорските острови се намират в северната част на Атлантическия океан - между Норвегия и Исландия. Те принадлежат към територията на кралство Дания, но имат автономен статут. На островите живеят около 50 000 души, но от десетилетия мъжете са с поне 2000 повече от жените. От години там се разказва все едно и също: мъжете ходят на риболов, а жените отиват да учат в чужбина и повече не се връщат. \"Може би не сме толкова интересни\", предполага Дан Томсън, местен рибар, женен за филипинка. Днес много от жените, омъжили се за фарьорци, са именно от Филипините и Тайланд. Чужденките запълват празнотата, оставена от младите фарьорки. И открай време това е така. Само че никой вече не си спомня кога е било поставено началото. В момента на Фарьорските острови живеят 156 филипинки и 109 тайландки.   Да няма с кого да отидеш на танци   37-годишният Бьорн Келсой е един от многото фарьорци, които все още са без съпруга. Рибарят прекарва по два месеца в морето, а после - два месеца на суша. Когато си е у дома, прави всичко възможно, за да не мисли за самотата - занимава се активно с кикбокс и йога и свири на китара. \"Иначе бих се чувствал много самотен\", признава той. Преди време пуснал запитване във Фейсбук, в което търсел партньорка за курс по танци. В крайна сметка започнал да танцува с един травестит, защото никой друг не откликнал на пуснатата от него обява. Фарьорецът живее в едно малко селце, чието население наброява 650 души. 14 от тях са от филипинки. Бьорн споделя, че повечето му приятели са обвързани с жени от Филипините, Куба или Бразилия. Запознанствата се осъществяват предимно в интернет - единственият шанс за самотните фарьорци да намерят любовта. Бьорн Келсой също си е създал профил в сайт за запознанства, макар и да не е почитател на общуването онлайн. Младият мъж вече не вярва, че ще срещне лбовта на живота си в своята родина. Освен че на Фарьорските острови има твърде малко необвързани местни жени, много от жителите на островите са роднини, което също създава трудности при намирането на партньорка. Рибарят разказва, че когато бившата му приятелка забременяла, изпаднал в паника, защото знаел, че имат някаква роднинска връзка. Все пак се оказало, че са едва пети братовчеди. Днес синът му Макс е на 8 години, а 37-годишният рибар е все така ерген. Бьорн си спомня, че преди време се бил разнесъл слух, че един от пасторите в селото притежавал каталог с кандидат-съпруги. Тъй като все повече и повече мъже се осмелявали да го попитат за каталога, един ден пасторът изнесъл специална проповед за случая: обявил, че ще се моли за многото самотни мъже в селото, но подчертал, че не може да направи нищо повече за тях. За разлика от Бьорн Келсой, Дан Томсън е от късметлиите, които са успели да си намерят съпруга. Дан е на 30 години, когато за първи път вижда 18-годишната филипинка Мери Джой на снимка. Показва му я нейна братовчедка, която пък е омъжена за братовчед на майка му. Двамата започват да си пишат писма, а още в първото Дан споменава, че си търси половинка за цял живот. И така минават цели две години, през които Мери Джой успява да завърши следването си. В крайна сметка двамата минават под венчилото и заживяват щастливо. Днес те имат три деца.   Красиви гледки, но малко жени   Стара къща, а в нея - съпруга с книга в ръка   Не винаги обаче смесените бракове имат хепиенд. Езиковите бариери понякога пречат и развалят връзките. Освен това много от филипинските и тайландските съпруги не успяват да понесат студа и самотата на Фарьорските острови и се прибират на топло в родните си страни. 37-годишният Бьорн Келсой е напълно отчаян: \"Вероятно накрая ще заживея на самотен остров, без съпруга, но пък с куче\". Решил е да напусне островите, когато навърши 40 години, и да тръгне на пътешествия по света. И все пак най-голямата му мечта си остава тази: стара къща с каменни стени и трева на покрива, а в нея - неговата съпруга, седнала кротко с книга в ръка.", "date": "2018.09.13", "title": "Мъката на фарьорските мъже"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387121-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-13-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "ОВЕН ( 21 март - 20 април ) Трябва да обърнете повече внимание на основната си работа. Тук вашите позиции са много уязвими и репутацията ви виси на косъм. Ако станете по-отстъпчиви и учтиви при общуването с колеги, ще коригирате неприятните ситуации. Малко нерви, ще изхабите по отношение на избраника си. Защо се опитвате да го преобразите по себе си? ТЕЛЕЦ ( 21 април - 21 май )  Очаква ви късмет в почти всички сфери на живота, но има едно \"но\". Разчитате твърде много на някой друг и сами не си давате много зор. Поговорката, \"работата не е заек да избяга ...\" не е за вас в тази ситуация. Напротив, трябва да станете много инициативни и дори експресивни, за да постигнете високи резултати. БЛИЗНАЦИ ( 22 май - 21 Юни ) Имате такива надеждни и интелигентни партньори и колеги, че може лесно да се отпуснете, без да мислите за последиците от работата. Обърнете внимание на здравето си и стойте на слънце по-малко. Изглежда ви топло и прекрасно, но слънчевите лъчи могат да бъдат много опасни за кожата. Вечерта очаквайте пътуване.   РАК ( 22 юни - 23 юли ) Очаква ви успеха в бизнеса. В проучванията и творческите проекти, също ще постигнете значителен напредък. Основното нещо е да сте внимателни, за да не изгубите верните си приятели и разположението на влиятелни хора. Някой от вас, ще получат работа, за която отдавна мечтаят. Но в любовта всичко ще е тихо, но това ще може да преживеете. ЛЪВ ( 24 юли - 23 август ) Ще сте погълнати от битови и финансови проблеми. Навън е такова прекрасно време, а вие ще трябва да чистите, ремонтирате или да работите в градината. Не се притеснявайте, вечерта ще компенсира всичко, особено ако дългогодишен почитател ви покани на среща. Само ще ви остане, набързо да посетите фризьорския салон. ДЕВА ( 24-ти август - 23 септември ) Не трябва да мислите само за вашето благополучие, трябва да се погрижите и за близките до вас хора. Освен това, възрастните ви роднини отдавна чакат вашата подкрепа. Ако сте прекалено егоистични, тогава в замяна ще получите същото отношение. Денят е благоприятен, за занимания със старото ви любимо хоби. ВЕЗНИ( 24 септември - 23 октомври) Изживейте този ден, не само в полза на емоциите си, но и на здравето. Ако приятелите ви поканят на гости или на пикник сред природата, се съгласете. Основното нещо е, да не прекалявате с пикантна храна. Вечерта, може да получите някакви странни новини, които определено ще ви развалят настроението. Въпреки че, всичко ще зависи от вашия реализъм.   СКОРПИОН ( 24 октомври - 22 Ноември ) Вложете в работа си, цялата си сила. След това, ще може да се изпъчите и кажете, че сте истински герой. Ако погрешно интерпретирате думите на любимия си, по ваш адрес, тогава ще затънете в ревност и догадки. Добре е, понякога да се поставяте на мястото на някой, когото незаслужено обиждате. Опитайте, това помага.   СТРЕЛЕЦ ( 23 Ноември - 21 Декември ) Очакват ви срещи, пътувания и печеливши сделки. Дори не сте предполагали, че един ден може да промени всичко толкова радикално. Може да ви бъде предложена нова работа, но не се съгласявайте веднага. Отличен ден за посещение на козметик, зъболекар и обновяване на гардероба. Отдавна е време, да промените имиджа си. КОЗИРОГ (22 Декември - 20 януари ) Съставете си такъв режим, че да не си губите времето и да съхраните силите си. Всичко обмислете до най-малкия детайл и след това се земете с работа. Малките проблеми със здравето, могат да бъдат решени с помощта на народните методи за лечение. Ако имате хронични заболявания, със сигурност знаете как да се справите с тях.  ВОДОЛЕЙ ( 21 януари -  19  февруари ) Ще трябва да се справите с финансовите проблеми, които отдавна ви подтискат. И не е нужно да казвате, че малко ви плащат, ограбват или лишават от бонуси. Просто харесвате да живеете на широко - това е всичко. Днес това няма да мине и ще се нуждаете от строги икономии, дори при закупуването на продукти.   РИБИ ( 20 февруари - 20 март ) Препоръчително е да бъдете по-скромни и срамежливи, когато става дума за романтични запознанства. Не включвайте веднага практичността и реализма си, защото чувствата тук са по-важни. Богатия опит в работата, ще ви помогне в комуникациите с нови партньори. Това, няма да бъдат ваши сънародници, а хора от чужбина. Така че, покажете на какво сте способни.", "date": "2018.09.13", "title": "Дневен хороскоп 13 септември"}
{"url": "http://www.classa.bg/%D1%81%D0%B2%D1%8F%D1%82/item/387122-%D1%83%D0%BD%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B1%D0%B5%D0%B7-%D0%BF%D1%80%D0%B0%D0%B2%D0%BE-%D0%BD%D0%B0-%D0%B3%D0%BB%D0%B0%D1%81-%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82", "text": "Унгария може да остане без право на глас, след като Европейският парламент задейства наказателна процедура. Тя е одобрена с 448 гласа \"За\". \"Против\" са гласували 197 евродепутати, въздържалите се са 48 на брой. Докладът на евродепутата Джудит Саргентини от холандската партия на Зелените изброява безпокойствата на европарламента, които се отнасят до независимостта на съдебната власт, индивидуалните свободи, правата на бежанците и други. Констатиран е ясен риск Унгария да извърши \"тежко нарушение на ценностите, на които се уповава Европейският съюз\", които влизат в рамките на чл. 7 от Договора за ЕС. Процедурата по този член се използва много рядко. Тя беше задействана през декември 2017-а срещу Полша по инициатива на Европейската комисия. Вотът на Европейският парламент означава, че страните-членки трябва да преценят какво да правят с Унгария. Най-строгото наказание е лишаване от правото на глас в ЕС. Очаква се обаче Полша да блокира наказателните мерки срещу Унгария. Унгарският премиер Виктор Орбан определи действията на ЕП като изнудване и каза, че няма да отстъпи от позициите си. Той нарече доклада за страната си \"плесница в лицето на Евросъюза\" и допълни, че няма да се поддаде на изнудване по въпроса за миграцията в Европа. Орбан е яростен противник на приемането на мигранти на територията на Унгария и създаването на бежански центрове. Той отказва да приеме търсещи убежище в страната, въпреки натиска от страна на ЕС. В доклада е посочено, че Будапеща предизвиква притеснение и по въпросите за защитата на личния живот и данни, конституционната и избирателната система, корупцията и конфликтите на интереси, човешките права и свободи и др.", "date": "2018.09.13", "title": "Унгария може да остане без право на глас в Европейския парламент"}
{"url": "http://www.classa.bg/%D1%81%D0%B2%D1%8F%D1%82/item/387123-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0%D1%82-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BD%D0%B0-%D0%B1%D0%BE%D0%BB%D1%82%D1%8A%D0%BD-%D0%BF%D0%BE-%D0%B0%D0%B4%D1%80%D0%B5%D1%81-%D0%BD%D0%B0-%D1%81%D1%8A%D0%B4%D0%B0-%D0%B2-%D1%85%D0%B0%D0%B3%D0%B0", "text": "САЩ въведоха нов обект за въвеждане на санкции – този път това е Международният наказателен съд (МНС) в Хага. Вашингтон заплашва да накаже съдиите в случай, че те имат смелостта да съдят американците за техните престъпления в Афганистан. Русия също има своите претенции към МНС, но те са принципно различни от американските. Бивайки най-голямата икономика на света и емитер на основната резервна валута, САЩ активно използват това преимущество. В частност налагайки санкции срещу физически лица, цели страни, международни корпорации и организации. И извънземни да кацнат, вероятно и на тях ще се наложат санкции. Затова и в желанието на Вашингтон да подложи на санкции Международния наказателен съд (МНС) няма нищо принципно ново. Дори и това да е орган, обединяващ 124 страни по света, санкциите са езикът, с който САЩ разговарят с останалия свят. Към интонацията, с която съветникът на президента по националната сигурност Джон Болтън говори за МНС, политиците обикновено прибягват за терористи и прочее престъпници от международен мащаб. „Ние няма да си сътрудничим с МНС, няма да му оказваме помощ, няма да се присъединим към него. Ще му позволим да си умре сам по себе си. В крайна сметка, изхождайки от намеренията и целите на МНС, той е умрял за нас вече… Ние ще подложим на санкции техните активи в САЩ, ще ги преследваме по наказателното законодателство на САЩ”, заяви в частност той. Но от какво е предизвикана толкова рязката реакция на съветника на президента на САЩ? Чисто и просто опитите на МНС да разследват престъпленията на американските военни и сътрудниците на ЦРУ в Афганистан. Докладът за тях се появи още през 2016 г. В документа с подпис на прокурора на МНС Фату Бенсуда, в частност се говори, че „представители на въоръжените сили на САЩ по несъответстващ начин са се държали с минимум 61 затворници на територията на Афганистан в периода между 1 май 2003 до 31 декември 2014 г, при това голяма част от инцидентите се е случила през 2003 и 2004 г. Сътрудниците на ЦРУ по несъответстващ начин са се отнесли с 27 затворници на територията на Афганистан, а също така на територията на други страни членки на МНС (а именно Полша, Румъния, Литва) в периода от декември 2002 до март 2008 г. Както отбелязват международните експерти, разследването на МНС не може да доведе до никакви сериозни последствия за американските военни. Гражданите на САЩ не могат да бъдат съдени от този международен орган, както и гражданите на Русия, Китай и другите страни, които не са ратифицирали Римския статут. Известен риск има в случай ако, да кажем, някой гражданин на САЩ влезе в някоя от 124-те страни, ратифицирали Римския статут (например в Канада или във Великобритания). Тогава теоретично може да бъде задържан. Но именно теоретично, както отбелязва председателят на президиума на Съвета по външна и отбранителна политика Фьодор Лукянов, „е доста трудно да си представим по отношение на някой американски гражданин да бъдат повдигнати каквито и да е репресивни мерки”. Свикнали да разпространяват своето вътрешно законодателство на целия свят (например шведската компания TeliaSonera бе глобена от министерството на правосъдието на САЩ за 965 милиона долара за подкуп, даден от дъщерята на президента на Узбекистан”. Именно това, а не реалният риск за американците, преди всичко е причината за безпрецедентната рязкост на Болтън. Представителите на съда вече заявиха, че не се боят от американските санкции. „МНС е осведомен за речта на Болтън и като съд, действащ по нормите на уставното право, ще продължи своята работа в съответствие на установените принципи и глобалната идея за върховенството на правото”, пише в официално заявление на съда. Съдът е създаден в съответствие с Римския статут като инструмент за привличане под отговорност за престъпления, потресли съзнанието на човечеството. Съдът е независим и безпристрастен орган. При това юрисдикцията на съда е вторична по отношение към юрисдикцията на самите държави по разследването и привличането към отговорност за такива престъпления, а също към възстановяването на справедливостта по отношение на пострадалите общности. Само когато въвлечената държава не е в състояние да направи това изобщо или по нужния начин, МНС осъществява своята юрисдикция”, напомнят в Хага. Отбелязваме, че Русия и Китай, както и САЩ не са ратифицирали Римския статут – договор, съгласно който страната признава над себе си юрисдикцията на МНС. Руските официални лица на няколко пъти са критикували МНС, но не с толкова рязък тон, както на съветника на президента на САЩ. Така в заявление на МВнР, публикувано през 2016 г. пише, че „МНС не е оправдал възложените върху него надежди и не стана наистина независим орган на международното правосъдие. За 14 години от своята работа МНС е издал едва четири присъди, изразходвайки при това повече от един милиард долара”. Значи ли това, че Вашингтон във въпросния случай се е оказал на една страна с Москва? По-скоро не, отколкото да. Има важен детайл, в който се заключва принципната разлика на руската външна политика от американската. Русия не признава над себе си юрисдикцията на МНС, защото не е съгласна с оценките на съда по повод Крим и Осетия, но не възпрепятства разследването и юридическата дейност на тази организация в другите страни и разбира се, не заплашва съдиите. САЩ също не признават, но възпрепятстват, и заплашват, и изобщо желаят скорошната смърт на МНС Русия би била готова да ратифицира Римския статут, ако нямаше съмнения в обективността на международния съд. Русия е готова да действа в света по общи за всички правила. САЩ не са готови дори и ако поведението им се оценява като някакъв другарски съд, да не говорим вече за това този съд да издава присъди по отношение на американци. САЩ смятат, че никой няма право да нарушава човешките права с изключение на гражданите на САЩ в името на благополучието на САЩ. Според мен именно затова думите на Болтън не могат да предизвикат одобрение нито в Москва, както и Русия да се отнася към МНС. Но в заявлението на Болтън все пак има полза: целият свят за пореден път се убеждава, че Pax Americana не е „мирно движение на свободни страни начело с Америка”, а суровите санкции „за нарушаването на правата на човека” са за всички, но не и за САЩ. Благодарим за откровеността, г-н Болтън.", "date": "2018.09.13", "title": "Какво означават заплахите на Болтън по адрес на съда в Хага"}
{"url": "http://www.classa.bg/%D1%81%D0%B2%D1%8F%D1%82/item/387124-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B5-%D0%BC%D1%8A%D1%80%D1%82%D1%8A%D0%B2-%D1%82%D0%BE%D0%B9-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8", "text": "Унгарският премиер Виктор Орбан да напусне ЕНП. Той няма място в една формация с канцлера Ангела Меркел, защото в момента в Германия има клане на християни от имигрантите, поканени от канцлера. Считам, че Европейският парламент, чрез лобито на Сорос, което е над 226 депутати, се опита да си отмъсти на Орбан за това, че няма шеф. И наистина Орбан няма шеф, Унгария е суверенна страна. Орбан 3 пъти е избиран с 2/3 мнозинство. Проведе референдум за мигрантите, завършил на 99 на 1. Европейският парламент е безсрамен, защото допусна всичко това, което се разиграва в Европа, да промени профила й, да има милиони мигранти, преминали границите на суверенни държави не по закона и установения ред, прояви, които се наказват по нашето законодателство, например с 5 години лишаване от свобода. Това коментира пред Dir.bg депутатът от ГЕРБ Георги Марков по повод решението на Европейският парламент да задейства наказателна процедура срещу Унгария, която може да лиши страната от правото й на глас в ЕС. “Елате, ще се справим” бе мотото на Германия към мигрантите. Справянето е следното – стотици невинни жертви. Ще споделя някои от последните случаи – малолетната Миа бе намушкана с нож от афганеца Абдула в град Кандел, и то на връх Коледа. Афганистанецът получи едва 8 години присъда, тъй като го бил направил от ревност. И само заради това решение Германия трябва да бъде поставена под мониторинг за липса на върховенство на закона. Освен това малката Сюзане във Висбаден. Закланото момче в Кемниц и онзи ден идентично и в Кьотен. Източногерманците отново са на улицата след 1989 година. Забравиха, че унгарците участваха заедно с източногерманците при свалянето на Берлинската стена. Първата тухла падна в Германия през август, когато Унгария отвори границата с Австрия, за да минат десетки хиляди източногерманци от Будапеща в Западна Германия, а след това източногерманците от Лайпциг, Дрезден и Берлин отидоха и събориха стената. Тогава покойният велик канцлер на Германия Хелмут Кол, за разлика от Меркел, беше в Полша на посещение. А Меркел е в сауната, защото тя няма героично минало като Орбан, който през юни 1989 година е на площада и призовава руските танкове да напуснат страната. Европейските бюрократи, начело с Меркел и бившия френски президент Оланд, докараха Европа до там да е със свалени гащи и да бъде пазена от страна като Турция. Тези хора не са на себе си да правят евроинквизиция на единствения министър председател в Европа, който е с ярко антикомунистическо минало още едва 24-годишен. А за това се искаше кураж. Очевидно това е предсмъртната агония на неолибералите. Кой е мислил, че Ангела Меркел ще докара германските християндемократи до най-ниския резултат през Втората световна война? В момента това, което публикува “Билд”, е 28% подкрепа за тях. А германските социалдемократи са вече трета политическа сила. Ангела Меркел и хора като нея и Манфред Вебер, от когото съм крайно разочарован и не е никакъв християндемократ, допуснаха гей браковете и тържествуването на джендър идеологията. Мислили ли сте някога, че Италия ще се управлява от Салвини на практика и че “Пет звезди” ще спечели в Рим с 65%, че шведските социалисти ще слязат на най-ниския резултат от един век насам, че френските социалисти ще починат? Орбан беше ясен. Той каза: “Макрон иска да разбие ЕНП, всичко зависи от германците”. Очевидно силната личност на Орбан плаши Християндемократическата партия на Германия. Разочарован съм и от Себастиян Курц. И неслучайно Меркел и Курц бяха дълги години в коалиция с местните социалисти и затова я докараха дотук. Чудя се на Орбан защо досега още не ги е напуснал. Неговото място е в един съюз с г-н Качински в Полша, който извади социалистите от парламента, който е християнин и държи на християнския характер на Европа. Битката е християнска ли да бъде Европа или не. Нито Макрон, нито Меркел говорят за християнство, те говорят за европейски ценности и същевременно, отнесени от вихъра, забравят, че най-важната ценност е животът и здравето на хората. Виктор Орбан гарантира живота и здравето на унгарските граждани. Унгария, заедно с останалите страни от Вишеградската четворка, е една от най-сигурните страни. Колкото до член 7, изключването на Унгария от Европейския съюз няма как да стане, защото ще има минимум едно вето на министър-председателя на Полша. Но разбира се ще има и повече гласове в тази посока. Член 7 може да бъде гласуван в Европарламента, но окончателното решение се взима от министър-председателите на страните-членки на ЕС. Трябва да има минимум едно вето, като мисля, че ще има и повече – на Италия, на Чехия. Те не си дават сметка какво направиха при дебатите – да разпъват на кръст един герой Виктор Орбан, който защитава Европа, и християнския характер на континента, който защитава сигурността в Европа. Вместо да си посипват главата с пепел и да се саморазпуснат, защото не могат да решат проблемите на Европа, те провеждат евроинквизиция. Какъв ще е резултатът в Унгария – на следващите избори Орбан ще победи не с 2/3, а с 3/4, защото тази атака е безпрецедентна. Западноевропейските лидери нямат акъл в главата си, за да знаят, че Унгария е единствената страна през Втората световна война, чийто народ излезе на улицата да се бие със съветски танкове. Такъв кураж няма нито една страна в Европа след Втората световна война. Защо не идат сега да се бият французите и германците да освободят Крим, а само приказват? Забъркаха “Майдана”, пък сега плачат за Крим. Да отидат да го освободят, но нямат кураж. През 1956 г. в Унгария бе предадена революцията и унгарският народ се би, а сега се опитват да бъде предадена демокрацията в страната, което разбира се, няма как да стане. Макрон щял да прави прогресивен фронт… И кое му е прогресивното на този фронт?! Онзи ден във Франция един с нож утрепа 7 души. Миграцията на ножовете. Ще говори Макрон, че правото на защита било основно европейско право, а не правото на живот. Затова ще има два европейски съюза – един Западноевропейски, в който след десетилетия етническите французи, примерно ще си останат малцинство в собствената родина, докато Унгария ще е на унгарците, Полша на поляците и т.н. Вместо да се занимават с убийствата, които стават в Европа, с престъпността, която разсипа континента, те са се хванали да се занимават с Виктор Орбан. Комплекси – нямат неговата биография, кой женен за маминка, кой женен за мъж, кой вечен ерген, кой не слага рокля. Това са западноевропейските лидери днес, които изключително много напомнят соцръководството на социалистическите страни от 1989 година, които не разбираха какво се случва в Европа. Това не е ЕС на европейските граждани, а на европейската бюрокрация, водена от един председател на Европейската комисия, който видимо ходи полупиян. Моята надежда е, че Орбан ще напусне ЕНП. Унгария ще остане член на ЕС, защото ще има вето, освен ако са решили да ликвидират ЕС тези, които ликвидираха християнството и традиционното семейство в Европа. Жалко е, че се стигна дотук най-популярният политик в Европа, защитникът на европейските граждани, човекът, който изпълнява волята на своите избиратели, да бъде подлаган на инквизиция. Забравиха най-важното – нито една от страните членки с членството си в ЕС не е загубила суверенитет. Орбан не е васал, а Унгария не е колония. Голям позор на каката от Холандия Юдит Сарджентини, която внесе доклада, и на сбирщината, която я подкрепя. Няма да могат да пречупят Унгария, тя ще си е цветуща. До момента 17 милиона чужденци са пристигнали в тази страна, Орбан няма нужда от еврофондове, той е в отлични отношения с Китай, предстои му посещение на 18 септември при Владимир Путин. Калина Петрова", "date": "2018.09.13", "title": "Европейският парламент е мъртъв. Той се самоуби"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387117-%D0%B1%D1%80%D1%8E%D0%BD%D0%B5%D1%82%D0%BA%D0%B0-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8", "text": "Потресаващите истории, свързани с последствията от операциите за бразилско дупе, сякаш нямат край. Сега смразяваща кръвта изповед направи 28-годишната Стар Делгучио. Жената, която живее в Бирмингам, реши да сподели ужасяващото си преживяване, след като научи за  , за която от   ви разказахме.                                                                                Подобно на Лия и Стар си е направила операцията в турската клиника „Елит следкар” в Измир. „Всичко започна преди 10 месеца. Дадох 15 000 паунда за бразилското си дупе. Имам импланти в гърдите и реших, че ще е чудесно да имам и в дупето”, сподели Стар, която още от 17-годишна е започнала да си прави пластични операции и към момента броиката им надхвърля 200.     „Чувствах се зле, но си мислех, че е нормално. Щом обаче научих какво се е случило с Лия започнах да получавам паник атаки. Сигурна съм, че и аз ще умра. Затова трябва да предупредя жените какво ми се случи и да се замислят стрували си и те да се подлагат на подобни мъки”, казва 28-годишната жена. „Козметичната наркоманка”, както самата тя се определя, останала шокирана, след като чула доктора, който оперирал и нея и Лия, да казва в телевизионно интервю, че подобен тип операции са въпрос на „живот или смърт”.         „Преди процедурата не ме предупредиха за опасностите. Не ми казаха „Ще бъдеш под пълна упойка осем часа. Може да умреш, а ако оживееш да се чувстваш като лайно”. Ако ми бяха казали истината нямаше да се подложа на това. Щях да си поискам парите и да се прибера обратно”, споделя Стар, която е дала 15 000 паунда за операцията, но сега трябва да даде още пари, за да оправи щетите от нея. Мисълта обаче пак да легне под ножа я ужасява.             „Изсмукаха мазнини от дебрата, ръцете и корема ми, за да ги вкарат в дупето ми. Наред с това сложиха и импланти. Направиха брутални неща с мен. Белезите се виждат. Толкова са гнусни, че все са от автомобилна катастрофа или имам втора вагина”, разкрива козметичната наркоманка.          „Щом операцията свърши и излязох от осемчасовата пълна упойка анестезиологът се приближи към операционната маса и ми каза, че съм едва щастлива куча щом съм оцеляла. Малко след това получих хипнотичен спазъм. Усещах как имплантът започва да се движи нагоре по тялото ми, а после разбрах, че това е така защото не бил поставен подмускулно. Чувствах се физически мъртва. Когато се събудих, мислех, че всъщност умирам. Това беше най-лошото ми чувство, което някога съм имала – беше ми безумно студено, зъбите ми тракаха от студ. Въпреки това ме изписаха. Трябваше да си взема допълнително място в самолета до вкъщи, защото не можех да седя на дупето си, трябваше да лежа по корем. Но кошмарът не спира до тук. Разрезите по дупето ми започнаха да миришат, което значеше, че съм получила някаква зараза или инфекция. Не можех да ходя нормално до тоалетна – болеше е течеше гной. Промивах се с йод, защото турските лекари ми казаха, че е нормално. Накрая отидох в спешното отделение в моя град. Там ми казаха, че трябва да ми прелеят кръв, защото имам ВТ (дълбока венозна тромбоза). Хоспитализираха ме по спешност. От болките гърбът и дупето ми бяха тотално безчувствени. Парализира ми се и дясната ръка, получих и постоянен световъртеж. Като по чудо се спасиха”, спомня си Стар. Сега 28-годишната жена продължава да е с импланите си в дупето, но споделя, че при всяко движение, и най-вече щом ходи, ги чувства как се движат в нея. „Отне ми месеци докато се почувствам добре здравословно и физически. Сега съм на медикаменти, защото получих паник атаки след случилото се. Затова помислете добре преди да си направите тази страшна операция”, предупреждава Стар.", "date": "2018.09.13", "title": "Брюнетка си направи..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387118-12-%D0%BA%D0%B0%D1%80%D0%B0%D1%82%D0%BE%D0%B2%D0%B8%D1%8F-%D0%B3%D0%BE%D0%B4%D0%B5%D0%B6%D0%B5%D0%BD-%D0%BF%D1%80%D1%8A%D1%81%D1%82%D0%B5%D0%BD-%D0%BD%D0%B0-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B4%D0%B0%D1%8F%D0%BD%D0%B0", "text": "2-каратовият овален сапфирен пръстен на принцеса Даяна се превърна в една от най-известните бижута в кралската история. Но въпреки, че целият свят изгуби има и дума от бялото му злато, както и от синия сапфир, обграден от 14 диаманта, пръстенът бе не много долюбван в кралското семейство.      Сега обаче падна голяма тайна, свързана с него. Преди обаче да ви разкрием каква е тя ще ви напомним, че преди време от jenata.blitz.bg ви показаха доста странни снимки на принцеса Даяна, на които тя бе сложила доста странни неща на ръката си, а всички се питаха „Защо?\".", "date": "2018.09.13", "title": "12-каратовия годежен пръстен на принцеса Даяна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387119-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%B4%D0%B0%D0%B4%D0%B5-%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D1%81%D0%B8-%D1%84%D0%BB%D0%B0%D1%88%D0%BA%D0%B0", "text": "Учителка по информатика направи ужасна грешка донесла на учениците вместо въпросите за контролна работа... флашка със запис на свои сексуални оргии. \"Ние напарво се стъписахме се ядосахме, когато видяхме това\", казва един от студентите в Индустриалния колеж в Белгород, Роман К. \"Нашата скромна Наталия Сергеевна е направила това там!\" 30-годишната Наталия Н. донесла флашка, където, както вярвала, имало тест за учениците. Въпреки това, когато момчетата включмиха компютрите си и сложиха въпросната флашка, се оказало, че наместо скучен урок, там била записана оргия на тяхната праподавателка с двама мъже.", "date": "2018.09.13", "title": "Учителка даде на учениците си флашка..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387120-%D0%B2%D1%8A%D1%80%D1%85%D0%BE%D0%B2%D0%BD%D0%BE-%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D0%B5-%D1%87%D1%80%D0%B5%D0%B7-%D1%82%D0%B5%D0%B7%D0%B8-4-%D1%81%D0%B5%D0%BA%D1%81-%D0%BF%D0%BE%D0%B7%D0%B8", "text": "Случвало ли ви се е да харесвате някоя поза, но вечно нещо да й липсва? Е, тя все пак може да стане идеална и да ви донесе много голямо удовлетворение, казват експертите. Има начин да подобрим усещането и да си доставим максимално удоволствие.  Поставете таза си над възглавница. Докато половинката ви действа върху вас, повдигнете леко бедрата си и започнете да му помагате с тласъците.  Жените, които изпитват трудности да получат оргазъм в мисионерската е добре да стимулират клитора си. След няколко опита сме убедени, че ще достигнете до страхотен оргазъм. Когато сте върху него, опитайте вместо движения нагоре-надолу, да направите и кръгови. Това ще ви достави още по-голяма наслада.  Не слагайте краката си на пода. По добре се опрете на ръба на леглото и се разкрачете. Нека той ви приближи отзад. Хубаво е отново да играете с клитора си, за да стигнете до максимално удоволствие. И знайте - не е нужно да бързате! Помагайте му по време на тласъците и стягайте задните си мускули по време на акта. Отново може да опитате да правите кръгови движения. ", "date": "2018.09.13", "title": "Върховно удоволствие чрез тези 4 секс пози!"}
