{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/373201-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D1%8F%D0%BC%D0%B0%D0%BC%D0%B5-%D1%82%D1%8A%D1%80%D0%BA%D0%B0%D0%BD%D0%B8%D1%8F-%D1%81-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5", "text": "„Никога не сме имали търкания с патриотите\". Това заяви премиерът Бойко Борисов, цитиран от БТВ, след като днес се проведе коалиционен съвет между управляващите - ГЕРБ и Обединени патриоти.   „Проведе се коалиционен съвет, защото аз и Валери Симеонов бяхме цяло лято на работа, а другите бяха почивка и имаше малко напрежение в това отношение. Иначе редовно в понеделник или вторник се събираме и говорим по всички теми\", посочи премиерът.     Според Борисов имало напрежение около съобщението във фейсбук профила на Симеонов, свързан с уволнението от шефката на ДНСК Милка Гечева. Информацията за уволнението била на министъра на регионалното развитие и благоустройството Николай Нанков, който я споделил пред Симеонов, но не излязъл да я каже публично. Затова, по думите на Борисов, дължал на Симеонов извинение.   Относно това дали има търкания в коалицията между Красимир Каракачанов и Валери Симеонов Борисов заяви, че не се бърка „в чужди партии и в чужди семейства\".   „Те си се шегуват така помежду си, че в първия момент винаги можеш да останеш с впечатление, че се карат, но после като започнат да се смеят... Беше ми нужно време, за да им свикна на табиета\", каза още Борисов.", "date": "2017.09.26", "title": "Борисов: Нямаме търкания с патриотите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373196-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%83%D0%B4%D0%B8%D0%B2%D0%B8-%D0%B3%D0%BE%D1%81%D1%82%D0%B8%D1%82%D0%B5-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-%D1%81-%D1%82%D0%BE%D0%B2%D0%B0-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B8", "text": "Председателят на партия \"Атака\" Волен Сидеров показа сериозни умения на барабани по време на своята сватба с Деница Гаджева. Припомняме, че агенция ПИК излъчи на живо цялата церемония по бракосъчетанието на политика и любимата му.   .   Кумове на младоженците са бизнесменът Димитър Савов и съпругата му Деница.     В разгара на празненството Волен Сидеров реши да позабавлява своите гости и хвана палките за барабани, а след това демострира и завидни музикални умения.                                          ", "date": "2017.09.26", "title": "Волен Сидеров удиви гостите на сватбата си с това изпълнение (СНИМКИ)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373197-%D0%B4-%D1%80-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B0%D0%BD%D0%B3%D0%B5%D0%BB%D0%BE%D0%B2-%D0%BA%D0%BE%D0%B9%D1%82%D0%BE-%D0%BF%D0%BE%D0%BD%D0%B0%D1%81%D1%8F-%D0%BF%D0%BE-%D0%BB%D0%B5%D0%BA%D0%BE-%D0%B0%D0%BB%D0%BA%D0%BE%D1%85%D0%BE%D0%BB%D0%B0,-%D0%B5-%D0%B2-%D0%BF%D0%BE-%D0%B3%D0%BE%D0%BB%D1%8F%D0%BC-%D1%80%D0%B8%D1%81%D0%BA-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D1%81%D0%B8", "text": "              Д-р Александър Ангелов е психиатър. Работи от дълги години с пациенти, които имат проблеми с алкохол и наркотични вещества. Работил е в Националния център по наркомании, различни клиники, програми, а сега е в клиничен център „ ”.     – Особено ако е некачествена ракия, недобре дестилирана. Излиза, че пропагандираме пушенето на марихуана. Искам да кажа, че всъщност много повече хора са засегнати здравно от алкохола, отколкото от наркотиците. Здравните щети са много по-големи. В социален мащаб алкохолът допринася за много по-значителни обществени и здравни увреждания, отколкото каквото и да е друго – тютюн, хероин, кокаин.   – Може да се каже така. Психотропно вещество е. Ако трябва да сме точни, наркотици са веществата от опиевия ред – синтетични, полусинтетични. А алкохолът се включва към групата на психотропните дроги. Има ефект върху емоционалното и психично състояние.     – Не бих казал, че е най-лекият, по-точно най-достъпият. Има антидепресивен ефект. Тук е тънкият момент, че за някои хора, които системно пият, това редуване между напиване и изтрезняване може да засили депресията.     – Ние сме много толерантна култура към пиенето. Толерантни към възможните вреди от алкохола. У нас бирата не се приема за алкохол. Но като изпиеш 5-6 бири… А някои пият по 10.  У нас има и много некачествен, нелегален алкохол – все вреден.  По прицип средиземноморската култура толерира употребата на алкохол. Но за разлика от Франция, Италия и Испания, у нас има по-масивна консумация на концентрати.     – До 200 грама с храна, но само ако не е всеки ден, и е сигурен алкохол, а не лошо сварена ракия, не носи голем рискове. Но над това количество и всеки ден е рисково за здравето. Хора, които имат висока поносимост към алкохол и могат да пият големи количества, в един етап от живота, се оказва, че тази висока поносимост е маскирала някакво увреждане на организма – например на черния дроб, панкреаса, съдово. Парадоксалното е, че хора, които се напиват от малко, или пък след напиване се чувстват като болни, възстановяват се бавно – тези хора са по-малко застрашени. Онези, които понасят по-леко алкохола, имат по-голям риск за здравето си.   – Алкохолика първо го издава не количеството, а поведението. Това, което се нарича ситуативен контрол – това, че ти предстои дежурство, работа, и въпреки това не можеш да се въздържиш да не пийнеш.  Може да не е алкохолик,  а проблемен пияч. Но и в двата случая не може да прецени ситуацията.     – До тук говорим за поведенчески знак – че няма контрол върху ситуацията. А зависимостта вече води и до сериозни биологични проблеми. Да кажем класика за алкохолизъм е приказката „Без едно мога, но с едно не мога”. Може да не пие седмица, седмици наред, но изпие ли едно, не може да се спре – това е така наречената загуба на количествен контрол.   – Не, в никакъв случай не е тест. Има истински алкохолици, които могат  месеци наред да не пият въобще. Това е ниво на контрол върху пиенето, но какво става след тези месеци или след една седмица въздържание? Има запойни пиячи, които също са опасни – може да не пият седмици, но после влизат в запой – неспирно пиене. Може да влязат в инциденти, да разрушат семейни отношения, пропадат служебни неща.     – Най-често се посочва като максимално количеството 20-40 мл чист алкохол дневно – тоест до две чаши вино, две бири, две малки ракии, но не всеки ден – до 3-4 пъти седмично. Това се смята за неувреждащо пиене. Това е една от концепциите за ниско ниво на риск, за пиене на алкохол под нивото на риска. Това са усреднени норми на СЗО, те зависят и от ръст, тегло, начин на хранене.     – Ако пиеш в контролирани количества, въобще не значи, че си зависим.     – Това е висок риск и може би зависимост.   – Когато има белези на биологична увреда (чернодробна,  панкреасна и др.) и загуби на социални стандарти – изпадане от професионален кръг, влошаване на семейни отношения, разпадане на семейство, сериозни белези на увреждащо пиене.     – Типични са за такива хора е да излязат от обичайния приятелски кръг, да се събират с хора от по-ниски социални нива, които също пият. Стават лесно избухливи, показват загуба на морални, етични стандарти, изолират се, отдръпват се от обичайното ежедневие, от близките и приятелския си кръг. Темата за алкохола, начинът на пиене и хората, с които пият, стават нещо централно в живота им.  Белези за разстройство са, като тръгваш на купон, предварително да си слагаш нещо за пиене в джоба, защото не знаеш там дали ще стигне пиенето. Или започваш да пиеш тайно. Особено при жените – да криеш алкохол на различни места вкъщи.     – Може да си абсолютно адекватен като пиеш 10 години подред всеки ден и на 11-тата да се срине здравето ти или да станеш неадекватен в отношенията. Има хора, които си пият и работят всеки ден и не правят впечатление, но след години изведнъж става срив. Индивидуално е.  Колкото повече ритуалът с пиенето измества друго в ежедневието – ценности, приятели, семейство – това е неадекватност.     – Пиянството е злоупотреба най-вече с количества и със ситуации – не може да се напиеш сутринта в службата. Ако отидеш на вила и пиянстваш 3 дни и никого не закачаш, е различно.  А алкохолизмът е болест. Която си има и психични, и биологични параметри. Психичните са, че има загуба на контрол върху влечението – като започнеш да пиеш, не можеш да се спреш. Това е основно. При липса на алкохол, при принудително прекъсване на пиенето, се явява абстиненция – треперене, потене, синдроми, които могат да доведат до психоза, делириум. Нищо ти няма, известно време ти може да си пиеш всеки ден по половин-един литър алкохол, но един ден, ако по някаква външна причина принудително ти спре пиенето (примерно нямаш пари, разболяваш се, влизаш в болница), може да се окаже, че правиш алкохолна психоза.  Един чисто поведенчески критерий – ако някой се е напил и на другия ден казва: „Ох, не мога да погледна алкохол“, е едно. Но ако някой се е напил с концентрат и на другия ден може да продължи с концентрат, той е рисков. Значи, че той поддържа някакво постоянно ниво на алкохол в кръвта.     – Да, истинският алкохолик, пие всеки ден от сутринта. Някои от тях са така – пият, пият, но вече са неспособни да разграждат алкохола, изчерпва се възможността да поемат повече и спират принудително. Приблизително 3-4 процента от алкохолиците получават психози. Появяват се депресивни състояния, подозрителност, скандали от ревност и др. подобни. Упадък на ценностите. Появява се личностова деградация най-общо. Интелектуален упадък. Това е болест. Болест е като всички други, но хората не разбират, мислят, че едва ли не по своя воля си причиняваш болестта и се отнасят негативно.   (Как да познаем дали сме зависими от алкохола и как можем да сведем пиенето до умерено – в следващите дни)", "date": "2017.09.26", "title": "Д-р Александър Ангелов: Който понася по-леко алкохола, е в по-голям риск за здравето си"}
{"url": "http://www.classa.bg/%D1%81%D0%B2%D1%8F%D1%82/item/373198-%D1%81-%D1%84%D0%B0%D0%BA%D1%82%D0%B8-%D0%BD%D0%B5-%D0%BC%D0%BE%D0%B6%D0%B5%D1%82%D0%B5-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D1%87%D1%83%D0%B6%D0%B4%D0%BE%D1%82%D0%BE-%D0%BC%D0%BD%D0%B5%D0%BD%D0%B8%D0%B5", "text": "Пробвали ли сте да спорите с някого в интернет? Не размяна на обиди и епитети, а спор - да се опитате да убедите някого в идеите си по дадена тема с доказателства, примери и факти? Вероятността да сте постигнали успех в такава ситуация е изключително малко вероятна. И причината за това е проста - в повечето случаи хората отказват да възприемат факти, които противоречат на собствените им вярвания.     Тъй като човешкото мислене до голяма степен борави с метафори и устойчиви модели, цялата тази ситуация го поставя в изключително сложното положение той сам да определя усещането си за истина, за правилно и неправилно, за \"добри\" и \"лоши\" и т.н.     Досега в историята винаги е имало институция, която да задава тези положения - дали ще е Църквата, държавната власт или водещите медии. Сега обаче, при наличието на толкова много и понякога противоречащи си медии, упадъка в доверието към Църквата и държавните институции, човекът вече сам трябва да решава за себе си на какво да вярва.   И именно вярата е ключовият момент тук. Тя действа на далеч по-дълбоко ниво от фактите, като ги използва само, за да потвърди вече изградената система от убеждения. Фактите, които не кореспондират с нея, просто биват отхвърлени, пренебрегвани или по някакъв начин приспособявани към идеите на човек.   Интересен пример за това е  , в което пред студенти е поставена темата за смъртното наказание, която по принцип е изключително разделяща за американското общество. Те биват разделени на две групи - подкрепящи и отхвърлящи идеята за смъртното наказание. На подкрепящите били показани слаби доказателства, които показват ползата от това наказание, и доста по-силни, които показват вредите. При втората група - обратното - силни доказателства в подкрепа и слаби доказателства срещу. В крайна сметка обаче и двете групи са затвърдили вярата в собствената си позиция.     Това е и познатият на всички ни пример с първото впечатление, което по традиция е най-устойчиво. Именно то съставя представата ни за даден човек, събитие, организация и т.н., а фактите, които идват след това по-скоро потвърждават това, което сме си мислили вече, отколкото да опровергават. Ние възприемаме новото не само чрез фактите, които поемаме, но и чрез емоциите, които изпитваме.   Друг важен момент е интензитета на емоциите - колкото по-силни са те, толкова по-малка е вероятността дадено вярване да бъде променено. Колкото повече емоционалност се вложи в дадена тема, толкова по-близка е тя на конкретния човек. Съответно става по-остра е реакцията, когато някой друг изрази противоположна позиция.   Това е и основната причина хората да не могат да бъдат убедени с факти по важни политически и социални въпроси. В такива ситуации повечето хора разчитат на вече изградената си идеология и позиции. Така дори и да засипеш някого с емпирична информация, с данни и факти, много трудно той би бил убеден в различна от собствената си теза. Колкото по-високо мнение за себе си или за колкото по-начетен по темата се има човек, толкова по-малка е вероятността да бъде разубеден, особено чрез факти. Егото пречи на идеята да се поставят под въпрос собствените вярвания. В различно мнение може да бъде убеден човек, който вярва, че има още (много) какво да научи по дадения въпрос и че възгледите му може и да не са верни. Това води и до вторият, не по-малко важен фактор - откъде идва информацията. Хората са склонни да приемат информация от източници, които им вдъхват доверие или поне не са им неприятни. Така например ако човек, който ви е силно неприятен започне да ви убеждава в дадена теза, вероятността да успее е много малка, тъй като той ще ви дразни и най-вероятно ще обръщате по-голямо внимание на това, отколкото на думите му. За сметка на това ако думите на човек, когото уважавате и смятате за капацитет по въпросната тема, противоречат на възгледите ви, е вече много по-вероятно да се замислите над това, което той казва и да започнете да преосмисляте собствената си позиция. Така че ако човек е тръгнал да отхвърля аргументите ви, особено в днешната информационна среда, където могат да се намерят данни и доказателства за всяко едно твърдение, независимо колко абсурдно да звучи то, той няма да ви повярва. Ако все пак държите да го убедите, много по-лесно ще ви е, ако се прицелите в емоциите. Но това вече минава в областта на манипулацията.", "date": "2017.09.26", "title": "С факти не можете да промените чуждото мнение"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/373199-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-%D0%BD%D1%83%D0%B6%D0%B4%D0%B8%D1%82%D0%B5-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5", "text": "На 25 септември Европейската комисия организира трета поред конференция за рамката на бюджета на ЕС след 2020 г. с участието на комисарите Йотингер, Крецу и Габриел, както и на отговорни представители на държавите членки и на водещи експерти.      В повечето изказвания бе застъпена тезата, че не бива да се очаква увеличаване на бюджета на ЕС за следващия период, а по-скоро - нарастващо прилагане на възмездното финансиране чрез различни финансови инструменти (заеми, гаранции и дялови участия), главно по линия на Плана Юнкер.       В краткото си изказване евродепутатът социалист Георги Пирински обърна внимание на отправеното от Марио Монти (ръководител на Групата по нови ресурси за евробюджета, бивш еврокомисар) предупреждение, а именно, че застрашително се задълбочава разривът между очакванията на хората и начина, по който сега функционира Европейският съюз.    В тази връзка Пирински изтъкна, че за да се отговори на насъщните нужди на гражданите е наложително ЕС по-нататък да се утвърждава преди всичко като Съюз на модерни и активни социални държави. Това обаче е възможно само ако се преразгледат правилата, ограничаващи необходимите за целта инвестиции по линия на националните бюджети, а бюджетът на ЕС надгражда и развива ресурсната основа за такива инвестиции.", "date": "2017.09.26", "title": "Европейският бюджет - за нуждите на гражданите!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/373200-%D0%B1%D1%81%D0%BF-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B8%D1%81%D0%BA%D1%83%D1%81%D0%B8%D0%B8-%D0%B7%D0%B0-%D0%B1%D1%8E%D0%B4%D0%B6%D0%B5%D1%82-2018", "text": "БСП започва регионални и национални дискусии за Бюджет 2018, няма да го претупаме като управляващите „на тъмно\" и за две нощи. Това каза лидерът на БСП Корнелия Нинова по време на пресконференция след заседание на Изпълнителното бюро на партията във връзка с Бюджет 2018 г., предава „Фокус\".   „Ситуацията, в която се намираме е предбюджетна. Бюджетът е законът, който определя ключово политиките на партиите, отношението към икономика, социални системи\", коментира тя. Нинова заяви, че на Изпълнително бюро в партията са обсъдили алтернатива за бюджета за 2018 г. „Готови сме с бюджетната си прогноза, с макрорамката, с конкретните си предложения за различните сектори. От следващата седмица започваме регионални и национални дискусии за бюджета 2018 г.\", обяви лидерът на БСП.   Тя коментира и избора на членовете на Висшия съдебен съвет от парламентарната квота, като отхвърли твърденията, че е имало договорки между политическите сили кой да бъде избран.   „Не сме влизали в никакви договорки с другите парламентарни партии за членове на ВСС и продължаваме с тази политика. Тези дни чухме много мнения, че някъде сме се събрали, че задкулисно сме се договорили. Искаме доказателства. Вие знаете, че сме малка държава, няма скрито покрито. Който твърди, че сме се събрали някъде и сме се уговорили за избор на ВСС, моля да предостави доказателства за това. Слух дори, кога и къде се е случило това. Обратното е просто голословно твърдение\", заяви лидерът на БСП.   „Знам, че е трудно, когато 27 години е правено по този начин, някой до повярва, че за няколко месеца това се е променило. Ще продължим с ежедневните си действия, докато ви убедим, вас и народа, че положението е различно\", посочи лидерът на БСП.   Нинова припомни, че само БСП е предложила 6 кандидатури за членове на ВСС от квотата на Народното събрание.   „Щяхме ли да влизаме в тази ситуация, ако бяхме предложили по-малко?\", попита Нинова и обърна внимание, че са предложили хора с професионален опит и качества.   Конкретно за изборите в Германия тя каза:   „Гледайте Германия, мислете за България, ако сте родолюбци. Съюзът ХДС/ХСС, с кандидат Ангела Меркел, получава спрямо предишните избори 2013 г. с 8% по-малко подкрепа, социалдемократите - с 5% по-малко подкрепа. За първи път в следвоенната история на Германия в парламента влиза крайно дясната партия „Алтернатива за Германия\" с близо 13%. Изключително важно е какво ще се случи в Германия в следващите дни, не само за германския народ, а и за бъдещето на ЕС, при формирането на правителството\".   Нинова е на мнение, че една причина убягва от коментарите и анализите за случилото в Германия.   „Тя е изговорена от нас още през април месец - „големите коалиции унищожиха системните партии, унищожиха традиционната политика, унищожиха идеологическите различия и принципните спорове между ляво и дясно\", припомни тя.   Според нея една от причините да се стигне до този резултат в Германия са безпринципните големи коалиции, безпринципното сливане на интереси на политическата класа и политическото статукво, за сметка на идеологията, идеологическите различия и програмните различия.   „Получава се така, че политиците от различни политически партии и идеологии се събират заради собствения си интерес, а не в името на интереса на хората. Резултатът е това - раждат се несистемни партии, националистически, екстремистки и други\", подчерта тя. „Времето доказа, че сме били прави да не влизаме в коалиция с ГЕРБ - тя би била безпринципна. Това го казваме на свои и чужди, които от изборите до днес работят открито или задкулисно за такава коалиция\"- заключи Корнелия Нинова.", "date": "2017.09.26", "title": "БСП започва дискусии за Бюджет 2018"}
{"url": "http://www.classa.bg/%D1%81%D0%B2%D1%8F%D1%82/item/373192-%D0%B5%D1%80%D0%B4%D0%BE%D0%B3%D0%B0%D0%BD-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D1%8A%D1%82-%D0%B5-%D0%BF%D1%80%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-,-%D0%B8%D1%80%D0%B0%D0%BA%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-%D1%89%D0%B5-%D0%B3%D0%BB%D0%B0%D0%B4%D1%83%D0%B2%D0%B0%D1%82", "text": "Турският президент Реджеп Тайип Ердоган обяви, че всички варианти, от икономически до въздушни и сухопътни военни мерки, са на масата в отговор на референдума за независимост на Иракски Кюрдистан, проведен в Северен Ирак вчера, съобщава \"Ройтерс\".     Ердоган заяви, че Турция няма да се поколебае да използва средствата, с които разполага, ако бъде блокиран пътят към мира, като добави, че се надява, регионалното правителство на Иракски Кюрдистан да осъзнае, че е тръгнало по погрешен път.   Ердоган също така обвини ръководителя на регионалното правителство на Иракски Кюрдистан Масуд Барзани в \"предателство\" заради провеждането на референдума и предупреди, че иракските кюрди ще гладуват, след като Турция блокира камионите си да преминават границата с Ирак.     \"До последния момент не очаквахме, че Барзани да направи такава грешка, но очевидно сгрешихме\", коментира Ердоган. Това са едни от най-тежките изказвания досега на турския президент относно вчерашния референдум в полуавтономния кюрдски регион в Ирак. Турция разглежда гласуването като заплаха за националната си сигурност и се опасява, че ще разпали сепаратизъм сред нейното кюрдско население в югоизточната част на страната.     Ердоган, чиито коментари бяха предавани на живо по телевизията, отново заплаши да прекъсне тръбопровода, който пренася петрол от богатия на петрол Иракски Кюрдистан към останалия свят.", "date": "2017.09.26", "title": "Ердоган: Референдумът е \"предателство\", \"иракските кюрди ще гладуват\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373193-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D0%B8%D1%81%D0%BA%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-400-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%B7%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0", "text": "От Здравната каса искат допълнителни 400 милиона лева за догодина. Това съобщи след заседание на Надзорния съвет на Касата управителят Камен Плочев, цитиран от БНР.   Средствата да се насочат за извънболнична помощ и така бюджетът на Здравната каса да стане 3,8 милиарда лева за догодина.     „Доболничната помощ трябва да бъде засилена\", подчерта още Плочев.   На въпрос как Касата харчи парите си, той обясни, че досега за болнична помощ са похарчени 1 милиард лева, за медицински изделия - 80 милиона лева, а 560 милиона лева са били похарчени за лекарства.   Има вероятност догодина НЗОК да се измести в нова сграда, като професор Плочев посочи, че това може да е сградата на Центъра по хигиена.   „Не се очакват съкращения в администрацията на Здравната каса\", обясни той, но това не изключва персонални промени.", "date": "2017.09.26", "title": "Здравната каса иска допълнителни 400 милиона лева за догодина"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/item/373194-%D0%BA%D0%B0%D0%BA-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%B0%D0%B9%D1%82%D0%BE%D0%B2%D0%B5-%D0%BA%D0%BE%D0%BF%D0%B0%D1%8F%D1%82-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B0,-%D0%BA%D0%BE%D0%B3%D0%B0%D1%82%D0%BE-%D0%B3%D0%B8-%D0%BF%D0%BE%D1%81%D0%B5%D1%89%D0%B0%D0%B2%D0%B0%D1%82%D0%B5", "text": "Няколко български сайта използват компютрите на потребителите си, за да копаят криптовалути, като в резултат натоварват силно процесорите на читателите си.     И при трите сайта това е добавено директно към кода на сайта - иначе казано - сложен е съзнателно. Към  11 часа днес, скриптът беше премахнат от сайта на monitor.bg.   От изданието обявиха, че са жертва на хакерска атака и че \"злонамереният код за добиване на криптовалута е вкаран от външни лица с цел да блокира компютрите  - и вашите, и нашите\".         След сигнали на потребители във Facebook и Twitter, намерихме скрипт, който прави това в monitor.bg, pogled.info и bradva.bg.   \"Докато специалистите ни събират доказателства, нужни за да се предадат на компетентните органи, организаторите на тази злонамерена атака, те сами свалиха маските си. И показаха същността си - на алчни златотърсачи, обхванати от панически гърчове, че заради разкритията ни кранчетата им пресъхват едно след друго, а възмездието на престъпленията им наближава\", пишат редакторите на в. \"Монитор\" в обяснението си за казуса.     Потребителски сигнали съобщават и за други медии, при които е забелязан подобен начин за монетаризация, но при тях в момента не може да бъде открит подобен скрипт. Възможно е той да се показва през зловредни рекламни банери, освен да е заложен в кода на самия сайт.   Скриптът работи сравнително просто -  . При Monitor.bg това са 80% от производителността, при bradva.bg например се стига до 100%.   Докато вие разглеждате статиите в сайта с този скрипт, процесорът ви се използва за копаене на криптовалута, подобна на познатия Bitcoin. След затваряне на сайта, процесът приключва и натовареността на компютъра ви намалява.   Този начин на изкарване на приходи от посетителите се нарича разпределен добив за криптовалута. Все по-често се обсъжда като алтернатива на рекламния модел, стига да е направен открито.     Според доклад на изследователи от антивирусния софтуер Eset, тези скриптове се използват най-често в руски сайтове. Според доклада трябва особено много да се внимава със сайтове за видеострийминг и онлайн игри.        ", "date": "2017.09.26", "title": "Как български сайтове копаят криптовалута, когато ги посещавате"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/373195-%D1%87%D1%83%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B8%D1%81%D0%BA%D1%80%D0%B5%D0%BD%D0%BE-%D1%81%D1%8A%D0%B6%D0%B0%D0%BB%D1%8F%D0%B2%D0%B0%D0%BC,-%D1%87%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2,-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%BD%D0%B5%D0%BF%D1%80%D0%BE%D1%81%D1%82%D0%B8%D0%BC%D0%B0-%D0%B3%D1%80%D0%B5%D1%88%D0%BA%D0%B0", "text": "Хората, които са подкрепили Румен Радев или са му вярвали преди няколко месеца, започват един по един да се разочароват от неговата тотална политическа неадекватност. Един от тях е еспертът по сигурността и бивш дипломат Боян Чуков. В личния си профил във Фейсбук той е коментирал безпощадно последното неадекватно поведение от страна на президента по време на визитата му в САЩ.     Искрено съжалявам, че дадох съгласието си да се включа в инициативния комитет, който издигна Румен Радев за президент. Изумен съм от изключително грубата политическа грешка, която той допусна. А тя не е първата! Срещата на Румен Радев с бившия президент Бил Клинтън и поканата да посети България са крайно неудачни включително и за двустранните българо-американски отношения.   Или Румен Радев счита, че Доналд Тръмп ще бъде свален от власт от семейство Клинтън, а Хилъри ще бъде следващият стопанин в Белия дом? Нима Румен Радев е толкова късопаметен и забрави политиката на Бил Клинтън на Балканите? Нима той забрави, че по нареждане на Бил Клинтън бе бомбардиран Белград, столицата на нашите православни сръбски братя?   Точно по времето на Бил Клинтън нашият регион бе раздиран от войни и етноконфесионални конфликти, подклаждани от Вашингтон.   Да поканиш Бил Клинтън в София е все едно Си Дзинпин да покани Михаил Горбачов в Пекин. Няма ли кой от президентската администрация да обясни на Румен Радев какъв гаф е направил с поканата на Бил Клинтън в София?   Няма ли кой да обясни на Румен Радев, че Бил Клинтън не е добра реклама за България, ако бъде ангажиран за неин лобист в САЩ? Да беше поканил президента Доналд Тръмп, а не Бил, съпруг на неговия отявлен враг Хилъри Клинтън!   За огромно мое съжаление Румен Радев тотално не оправда надеждите, които имаха повечето от неговите избиратели. И все по-явно затъва в блатото, в което тънеше Росен Плевнелиев.    ", "date": "2017.09.26", "title": "Чуков изригна: Искрено съжалявам, че подкрепих Румен Радев, направи поредната непростима грешка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373191-%D0%BD%D0%B0%D0%B4%D1%8F%D0%B2%D0%B0%D0%BC%D0%B5-%D1%81%D0%B5-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B4%D0%B0-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2018-%D0%B0", "text": "„Разчитаме тол-системата да заработи до края на 2018 г. Очакваните постъпления ще са достатъчни за реализирането и за АМ „Хемус\", Видин-Ботевград, Русе-Бяла. Това обяви министърът на регионалното развитие и благоустройството Николай Нанков по време на Седмия дискусионен форум „Строителството през 2018 г. - перспективи и предизвикателства\", предава „Фокус\".   „Ясните хоризонти в бъдещето определят посоката на движение в настоящето. Инвестициите в инфраструктура ще продължат и през 2018 г., като за целта ще се използват средства от оперативните програми и от националния бюджет. След пика на строителство в края на предходния програмен период беше налице известно забавяне и намаляване на темповете на строителство с публични ресурси през 2016 и 2017 г.\", коментира Нанков.     Той уточни, че по Оперативна програма „Регионално развитие\" ще се предоставят 370 млн. лв. за функционирането на фондове за градско развитие.     Предстоящата година ще е важна и за магистрала „Струма\".   „2018 г. ще е решаваща за строителството на автомагистрала „Струма\". Очакваме през месец октомври решението по ОВОС за най-тежкия участък при Кресненското дефиле. Очакваме експертни становища. Строителството, което предстои ще е тежко и предизвикателство за строителния бранш. Част от виадуктите ще са с височина над 100-120 метра\", допълни министърът.   Според него тази част от магистрала „Струма\" ще бъде изпит за строителния бранш.   „Тунел „Железница\" ще е най-дългият в България - 2 км\", добави още Николай Нанков.   „През 2018 г. ще се изпълняват пътните отсечки по ОПРР, започнати през 2017 г. Те са изключително важни. Ще търсим осигуряване на финансиране при изграждането и довършването на столичното околовръстно шосе. През 2018 г. съм убеден, че имаме реален шанс да стартираме с изпълнението на изключително важното завършване на околовръстния клъстер на нашата столица\", допълни министърът.   Извън темата пътища и магистрали той обясни, че предстои една динамична 2018 г. за ВиК сектора. Нанков посочи, че около 1,5 млрд. лв. трябва да бъдат реализирани за едни ефективни проекти. Според него строителният бранш ще реализира с необходимото качество редица проекти през 2018 г.   „Посланието ми към строителните фирми е да проявяват отговорност при изпълнението на тези важни за обществото проекти. Всичко се гледа под лупа и не от нас, а от обществото. Дори малките неточности компрометират името на строителния бранш\", каза още Николай Нанков.", "date": "2017.09.26", "title": "Надяваме се  тол-системата да заработи до края на 2018-а"}
{"url": "http://www.classa.bg/%D1%81%D0%B2%D1%8F%D1%82/item/373181-%D1%80%D1%83%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B1%D1%8F%D1%81%D0%BD%D1%8F%D0%B2%D0%B0-%D0%B7%D0%B0%D1%89%D0%BE-%D1%81%D0%B0%D1%89-%D0%BD%D1%8F%D0%BC%D0%B0-%D0%B4%D0%B0-%D0%B0%D1%82%D0%B0%D0%BA%D1%83%D0%B2%D0%B0%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "\"Американците няма да атакуват Северна Корея, защото те не само подозират, но те знаят със сигурност, че Пхенян има ядрени оръжия\", заяви руският външен министър Сергей Лавров, в интервю за руския канал НТВ. \"Аз не защитавам Северна Корея, просто казвам, че почти всеки е съгласен с този анализ\", допълни ръководителят на руската дипломация. В допълнение, Лавров подчерта, че повечето от неговите партньори в рамките на общия дебат на Общото събрание на ООН са съгласни с този анализ. Руският външен министър добави, че той очаква анализаторите във Вашингтон \"да отчитат\" тази логика, защото, в противен случай, ситуацията на Корейския полуостров може да влезе \"в много непредсказуем стръмен полет и могат да пострадат хиляди, десетки или дори стотици-хиляди невинни цивилни граждани в Северна Корея, Южна Корея и Япония, а дори Русия и Китай не са далеч от района.\" Тази събота американски бомбардировачи проведоха полет близо границите на Северна Корея за да \"подчертават сериозността\", с която Вашингтон оценява \"безразсъдно поведение\" на Пхенян и да изпратят \"ясно послание, че Тръмп има много военни възможности за преодоляване на всяка заплаха.\" Часове по-късно севернокорейският информационен портал ДРРК публикува видео с манипулирани кадри, симулиращи унищожаването на американски самолети.", "date": "2017.09.26", "title": "Руският външен министър обяснява защо САЩ няма да атакуват Северна Корея"}
{"url": "http://www.classa.bg/%D1%81%D0%B2%D1%8F%D1%82/item/373184-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%B5%D1%89%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D1%81%D0%B5-%D0%BA%D0%B0%D0%BD%D1%8F%D1%82-%D0%B4%D0%B0-%D1%80%D0%B0%D0%B7%D0%BA%D1%80%D0%B8%D1%8F%D1%82-%D0%BA%D0%BE%D0%BD%D1%82%D0%B0%D0%BA%D1%82%D0%B8-%D1%81-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8", "text": "\r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n Още преди 1941 г. нацистите в Германия сключили договор с  – извънземна раса, която нямала свой свят, и с Рептилоидите, които от хилядолетия живеят в големи пещери в кората на планетата. Двете раси имат общи прадеди от времето на атлантите. \r\n   Германците получили от Драконианците извънземни технологии за строителството на кораби и оръжия. Техните космически кораби трябвало да бъдат използвани от Драконианците и Рептилоидите за военни дела в Космоса против Светлите светове в нашата Вселена. Макар че те нямали нищо против германците на основата на техните технологии да разработят свои модели кораби и оръжия. Така се и случило. Нацистите моделирали свой НЛО и разработили първото ядрено оръжие, използвайки гениални умове от това време, като използвали извънземните технологии на Драконианците . Така още от 40-те години започнала космическата програма на нацистка Германия. \r\n   САЩ научили за извънземния договор с Драконианците през 1942 г. и оттогава започнали внимателно да следят Германия. През 1945 г. Кенеди, който тогава не бил президент на САЩ, посетил изгубилата войната Германия. Интересували го секретните разработки на нацистите, които заедно с научния персонал се преселили в Америка. Те трябвало да бъдат склонени да работят за американците. \r\n   Срещу помощта на нацистите в космическата война, която водели Драконианците и Рептилоидите, те обещали да им помогнат да завладеят Европа. Двете условия в договора били изпълнени. \r\n След като Европа била завзета от Германия, на практика във всичките планини се произвеждали космически апарати с труда на поробените европейци. \r\n \r\n \r\n  Те знаели вече, че ще загубят войната срещу Съветския съюз, защото Германия вече била получила повече – космически флот от НЛО, за да помага на Драконианците и Рептилодите да воюват със Светлите светове във Вселената, и достъп до  , в който се съхранявали много древни технологии на преадамитите. \r\n   \r\n   Преадамитите – тъмните атланти, живеели в  преди смяната на полюсите, в края на четвъртата раса. Преди края на света черните жреци на Атлантида  . След едно поколение потомците им се върнали на Земята; потомците на тъмните атланти се обосновали в Антарктида във вече съществуващия древен град. Част от тях изпаднали в  преди   преди 12 хиляди години, но по някаква причина не могли  , когато планетата се освободила от водата. \r\n   В това далечно време преадамитите имали контакти с извънземни и рептилоиди, които останали да живеят на нашата планета. Те били обединени от генетичните опити върху хора на земята, свързани с промяна на ДНК, които не одобрявала  /Аншар – една от седемте цивилизации във  , защото те били против човечеството в горния свят на земята. Не само Агарта знаела за древния град в Антарктида, но рептилоидите също знаели за него. \r\n   През 40-те години на миналия век в  била създадена военната база на нацистите “ “. \r\n   Освен космическия флот нацистите получили като подарък от Драконианците информацията, че в Антарктида съществува древен град, където те и рептилоидите имали свои бази. Така и нацистите създали там своя база; до 1954 г. те не пускали в града американците, но след това всичките изследвания в него се водели от двете страни, по вече съществуваща космическа програма, създадена от нацистите. През 1959 г. американците също създали там своя военна база. \r\n   \r\n \r\n Те имали контакти с  от Сириус в галактиката на Орион, Плеядите и други Светли светове във Вселената, но те поставяли условието техните технологии да не бъдат използвани във военното дело, отказ от ядреното оръжие и ликвидирането му. \r\n   Само  от тъмня свят в галактиката на Орион нямали нищо против техните технологии да се използват на военното поприще. \r\n   Но в замяна те искали да имат достъп до американците, за да провеждат експерименти с тях в свои лаборатории на Луната. \r\n До извънземните технологии имало достъп обществото на илюминатите. Твърди се, че те продали на Сивите цялото човечество срещу извънземните технологии. \r\n   хора не само Сивите, но и Светлите извънземни групи, макар че имат различни намерения – например по отстраняване нечистата ДНК от генома на човека, което пречи на имунната му система да се самоизлекува. Илюминатите също похищават хора за своите генетични опити. Разработките с кода на ДНК се водят от 1956 г. благодарение на открития достъп до лабораториите на преадамитите в древния град в Антарктида. \r\n   От 1954 до 1955 г. в САЩ е сключено съдбоносното сепаратно съглашение с извънземната раса на Сивите/Зета, което поставило под заплаха не само Америка, но и целия свят. Техните тъмни технологии се използват в ГМО, фармацевтичната продукция, битовите стоки и др., поради което страдат природата и здравето на човека. \r\n   Благодарение на това съглашение със Сивите нацистите допуснали американците до древния град в Антарктида, което било главната цел на САЩ. Така на американците бил отворен пътят и до Драконианците и до рептилоидите. \r\n   В тайната космическа програма влизат мероприятия с контакти с извънземни цивилизации, които имат колонии в нашата Слънчева система и извън нея, както и с коренното население на планетите, провеждат се усвояването на Космоса,  . Водели се изследвания на планетите в нашата слънчева система за наличието на полезни изкопаеми. \r\n   Съветският съюз също не изостава от извънземното съглашение. През 1955 г. Хрушчов влиза в първия си контакт с извънземни групи,  . Оттогава се появили съвместни американски и съветски космически програми. \r\n   Първият космодрум за тях бил един от южните острови в Тихи океан –  . Там бил разположен военният полигон “Р. Рейгън”. Там едва ли не ежедневно стартирали космически кораби от страните, участнички в тайната космическа програма. \r\n   Расата на Драконианците се смята за завоевател, който няма свой собствен свят; днес много страни в нашия свят престанаха да поддържат връзка с тях и са против тях. \r\n   Световете на  – Нордиките, и Драконианците са стари врагове, затова и днес светът се дели на два лагера: Светлият флот на Земния алианс има съглашение с Нордиките от Системата на Сириус, Плеядинците,  и онези Светли светове, които влизат в коалицията на Галактическата федерация на Светлината. Тъмният флот на  /Обществото на Илюминатите още се подчинява на Драконианците и Рептилоидите. Макар че от 2012 г. те са останали само 10% на нашата планета, защото Земният Алианс целенасочено ги гони от земята. \r\n   САЩ вече имат свой  , построен по технологии на Сивите/Зета от тъмня свят на Орион от  . Той се противопоставя на нацисткия космически флот, създаден с помощта на Драконианците . ПО-късно е създаден още един космически флот – на Земния Алианс благодарение на технологиите на Нордиките от Сириус, който се бори с Тъмня флот на Драконианците , сражавайки се заедно със светлите галактически светове. \r\n   В древния град в Антарктида са открити три космически кораба на преадамитите, до които от 50-те години на миналия век имат не само нацистите, но и американците. \r\n   От 60-те години на миналия век нацистите имат силно влияние върху извънземните технологии в САЩ, които преминават през НАСА, а зад тях неизменно са рептилоидите и Драконианците . \r\n   Експедицията на Хитлер до  . обърнала вниманието на света на този материк. \r\n   Всички водещи страни през 60-те години вече имали достъп до древния град и неговите древни секрети, свързани с космически кораби и генетични лаборатории. \r\n   Русия и Китай принадлежат към Земния алианс на светлината; те не използват своите бази за военни цели. Други страни поддържали нацистите и политиката на САЩ и се подчинявали на Драконианците и Рептилоидите. \r\n   Бившата военна база “ ” американците използват за своите космически програми, аналогично на Зона-51. Вероятно тя не принадлежи на САЩ, а на  . \r\n   Всяка страна в света, която участва в Договора по Антарктида има преки контакти с извънземни. \r\n  Има данни, че всяка от тях е готова да обяви информацията за извънземните; това усеща от зимата на 2017 г. Светът се готви за обнародване на информацията за Антарктида и за всичките извънземни групи, които от десетилетия работят с правителствата на водещи страни. \r\n   Повече от 30% от човечеството вече има кръстосани гени с извънземни. \r\n    се срещал с Нордиките от Системата на Сириус през 2012 г. и с Плеядите през 2014 г. \r\n    от 2015 г. може да диктува условията си за развитието на нашия свят. \r\n   Водещият Тъмен елит има намерението да въведе в родословието си корените от преадамитите и да се обявят за полубогове чрез помощта на  , за да създаде  . \r\n   Извънземните групи също са готови да обнародват своето присъствие на земята, като разкрият своята дейност в нашия свят още от 50-те години на миналия век. Високите енергии вече им пречат да крият своята  , който може неочаквано да изчезне и да разкрие  . \r\n \r\n\t \r\n  ", "date": "2017.09.26", "title": "Правителствата на водещи държави се канят да разкрият контакти с извънземни"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/373189-20-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%B7%D0%B0-%D0%BC%D0%B5%D1%81%D0%B5%D1%86-%D0%B5-%D0%B8%D0%BC%D0%B0%D0%BB%D0%BE-%D0%BF%D1%80%D0%B8%D1%82%D0%BE%D0%B4%D0%BE%D1%80-%D0%B6%D0%B8%D0%B2%D0%BA%D0%BE%D0%B2-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D0%B7%D0%BC%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B2%D0%B8%D0%B4%D0%B5%D0%BE", "text": "  \r\n   \"Документите с Антон Тодоров\"по Канал 3. Той показа документи и бюлетини на Народната милиция и следствието от онова време, които доказват ширещата се престъпност по времето на социализма.  \r\n   \r\n    \"Това е едно от ниските нива за един месец. Повреме, когато управлява БКП, когато техните трубадури пилят мозъците и твърдят колко било спокойно по онова време. Плюс 9 опита за убийство, 10 изнасилвания, 293 кражби на лично имущество. \r\n   \r\n    За сравнение Антон Тодоров показа наскоро приетия Доклад за националната сигурност на България за 2016 г .  \r\n     \r\n   Значи за един месец през тоталитарнно време са ставали толкова убийства колкото за 4 месеца през днешната проклинана демокрация. Всеки, който иска да получи тези документи, ще му напиша ясния им произход. Всеки, който се съмнява, да отиде на място и да положи усилие да види дали тези документи присъстват в съответната архивна единица.\"  \r\n     \r\n   \"Ще изпишем имейла и нека който иска да ми изпрати своя мейл, мога да му изпратя обемиста подборка от документи, за да си ги имате на хартия. Подвържете ги с твърда подвързия и може да ги използвате по предназначение, когато спорите с комунистически носталгици\", пошегува се Антон Тодоров.  \r\n     \r\n   Антон Тодоров показа справка и за загиналите в пътно-транспортни произшествия по онова време.  \r\n   \r\n    \"Убеждават ни, че онази България отпреди 10 ноември 1989 г., била Аркадия на земята\", каза Антон Тодоров.\"Хора, които не дадоха доказателства, представяха собственото си мнение за онова загубено време, и опитват да ни убедят, че някогашната Народна република е място, където всички са живеели прекрасно. Като анимацията за котараха Леополд, който завършваше всеки епизод с \"Ребята, давайте жить дружно\" (Момчета, нека да живеем дружно). Не живеехме дружно - опитваха се да ни накарат да живеем като братя, а ние само се опитвахме да живеем като хора.\" \r\n   \r\n                      ", "date": "2017.09.26", "title": "20 убийства за месец е имало приТодор Живков по време на социализма (ДОКУМЕНТИ/ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373185-%D1%84%D0%B8%D0%BF%D1%80%D0%BE%D0%BD%D0%B8%D0%BB-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%85%D1%80%D0%B0%D0%BD%D0%B8-%D0%B7%D0%B0-%D0%B8%D0%B7%D0%BD%D0%BE%D1%81", "text": "Системата за бързо предупреждение за храни и фуражи в Европейския съюз алармира, че забранени пестициди са открити в български храни в общността. Открит е и фипронил. Според събраните данни пестицидът и олово са открити в корен от репей, внесен от България във Франция. Рискът е определен като „сериозен\". В Гърция са продавани български яйца с шест пъти повече фипронил от количеството, открито в партиди у нас по-рано този месец.", "date": "2017.09.26", "title": "Фипронил в български храни за износ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373186-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D1%81%D0%BF%D0%BE%D0%B4%D0%B5%D0%BB%D0%B5%D0%BD%D0%B8-%D1%83%D1%81%D0%BB%D1%83%D0%B3%D0%B8", "text": "подобряване качеството на услугите, предвижда проект за въвеждане на принципа на споделените услуги в работата на централната администрация. Проектът беше представен в Министерския съвет. Очаква се той да подобри качеството на административните услуги. Качеството, с което вътрешно ведомствено се урежда работата на администрацията, най-сетне означава по-високо качество по отношение на работата с граждани, посочи вицепремиерът Томислав Дончев и допълни, че броят на служителите в администрацията ще бъде намален: \"Със сигурност ще има редуциране на броя на служителите, които работят в администрацията и със сигурност ще има икономия на средства. Колко точно е много рано да се каже\". Ще бъде променен начинът на управление на почивните бази, стопанисване от държавната администрация, които са над 100. Огромната част от тях трупат загуби. На нас ни трябва ясна концепция, модел за управлението на тази собственост, за да може тя по-адекватно да си изпълнява функциите, да дава шанс за служителите в администрацията на по-приемлива цена и/или да носят повече приходи, подчерта още Дончев.", "date": "2017.09.26", "title": "Проект за споделени услуги"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373187-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B5%D0%B2%D1%82%D0%B8%D0%BD%D0%B5%D1%8F%D1%82-%D1%82%D0%BE%D0%BA%D1%8A%D1%82-%D0%B8-%D0%BF%D0%B0%D1%80%D0%BD%D0%BE%D1%82%D0%BE", "text": "Комисията за енергийно и водно регулиране (КЕВР) разгледа на открито заседание предложението на \"Булгаргаз\" да намали със 7,29 на сто цената на природния газ за четвърто тримесечие на 2017 г.. Председателят на енергийния регулатор Иван Иванов заяви след заседанието, че дори да бъде утвърдено намалението, няма да има промяна в цената на тока и топлинната енергия. \"Тази цена, която ще влезе в сила от 1 октомври, се съпътства и от промяна в мрежовите услуги, защото влиза в сила нов входно-изходен тарифен модел. Тарифите, които вече бяха оповестени от \"Булгартрансгаз\", предвиждат известно увеличение на цените за достъп и пренос, като това увеличение е най-голямо именно към потребители, които имат неравномерно сезонно потребление на природен газ\", допълни Иванов. По думите му топлофикациите са най-силно засегнати, защото те имат потребление на природен газ преди всичко през есенно-зимния сезон. Иванов добави още, че изчисленията показвали, че това води до увеличение на разходите за мрежови услуги с повече от 2,5 на сто. \"Това означава, че сумарното изменение е под 5 на сто и няма основание КЕВР да коригира цените на топлинната и високоефективна електрическа енергия\", допълни Иванов. Председателят на КЕВР все пак отбеляза, че за индустриалните потребители в страната, които имат равномерно годишно потребление на природен газ, увеличението на цената за мрежови услуги ще бъде в рамките на 6 и 10 на сто, което в стойностно изражение е малко над 1 лев. \"Булгаргаз\" предлага цената на последното тримесечие на 2017 г. да стане 343,22 лв. на 1000 куб. м. или 32,26 лв. на MWh (без цени за достъп, пренос, акциз и ДДС). Окончателното решение за новата цена на природния газ ще бъде взето на закрито заседание на КЕВР, което ще се проведе на 29 септември.", "date": "2017.09.26", "title": "Няма да поевтинеят токът и парното"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373188-%D0%BD%D0%B5-%D0%BA%D1%83%D0%BF%D1%83%D0%B2%D0%B0%D0%B9%D1%82%D0%B5-%D0%B7%D0%B0%D0%BC%D1%80%D0%B0%D0%B7%D0%B5%D0%BD%D0%B0-%D1%84%D0%B8%D0%BB%D0%B5%D1%82%D0%B8%D1%80%D0%B0%D0%BD%D0%B0-%D1%80%D0%B8%D0%B1%D0%B0", "text": "Морската и океанска риба е най-замразената с тежки метали храна изобщо, предупреждават от Асоциация \"Активни потребители\" (ААП). Справка в европейската система за бързо оповестяване за опасни храни и фуражи (Rapid Alert System for Food and Feed – RASFF) показва общо около 5400 сигнала за нередности или опасности в рибните продукти. За сравнение, предупрежденията за месните храни са 2600, за пилешкото около 2300, а за млечните са най-малко – 900. Анализът показва, че тежките метали са основни замърсители в рибата с 1410 случая. На следващите места са патогенните микроорганизми (780), паразитите (560) и някои химични биозамърсители като хистамина и др. При рибата се падат около 40% от всички докладвани случаи на тежки метали (1410 от 3600), а ако се включат и другите морски храни (миди, раци, скариди, октоподи), числото скача над 50%. От тези 1410 сигнала за тежки метали в риба най-много са за живак (1250), на второ място е кадмият, а на трето е оловото, отбелязва организацията. Според проучването на ААП по замърсявания с тежки метали на първо място е рибата от Испания, следвана от държави от Азия – Виетнам, Индонезия, Сингапур и др. Асоциацията обръща внимание, че Българската агенция по безопасност на храните (БАБХ)е докладвала за 39 случая на опасна риба от общо 5400 в ЕС. За последен път това се е случило през 2014 година. От споменатите 39 предупреждения нито едно не е за съдържание на наднормени количества тежки метали, докато в ЕС те са 26% от всички докладвани случаи. Затова от организацията за проучили 12 марки замразена риба, като всички са вносни продукти и се предлагат на нашия пазар от търговци, а не от компании занимаващи се с улов. Измерени са нивата на трите най-често срещани в рибите тежки метали (олово, кадмий и живак). Допълнително е анализирана и информацията, представена на етикетите. Какво показват данните? 1. Тежки метали От изследваните 12 търговски марки риба само при една са установява повишено съдържание на олово (0,331 mg/kg). Това е замразена цаца уловена в Балтийско море от компания от Латвия, и след това пакетирана и внесена в България от румънска фирма. Тази търговска марка притежава също и високи, но ненадхвърлящи MDL (максимално допустими нива0, бел.ред.) количества кадмий и живак. Още две проби скумрия уловени в Атлантика и Тихият океан имат стойности за олово, попадащи в предупредителния сектор. Измерването на кадмий е показало само една проба с потенциален риск (вече споменатата замразена цаца от Балтийско море). При тестване на живак не се установени количества над MDL, но три проби (хек от Северозападен Атлантик, скумрия от Атлантика, и цаца от Балтика, попадат в предупредителния жълт сектор. Като цяло опасна за хората е само замразената цаца от Балтийско море, а при други три проби следва да се подхожда с повишено внимание и препоръчваме да се ограничи тяхната консумация, казват от ААП. 2. Нередности с етикетите Нарушение се установява при две търговски марки, които са с изтекъл срок на годност, при това с повече от три месеца, за което сме уведомили търговците. Това са пангасиус, продаван в \"Кауфланд\" и талапия от \"Метро\". Нарушение е и некоректната и/или непълна видова идентификация на рибата, за което отговорност носи производителят. Такава се наблюдава при 3 проби. Например, проба 1 е етикирана като „почистен Хек\", а научното име на рибата е Patogonotothen ramsayi, което всъщност е вид трескова риба. При други четири търговски марки се установява добавяне на допълнителна вода и технологични добавки (фосфатни соли). 3. Проблемът добавена вода и соли Визуално при всички замразени търговски марки риба прави впечатление силното оводняване на опаковките. При някои марки, особено филетираните риби, това е написано на етикетите, като стойностите за допълнително вложена вода, глазура и фосфати са от 8% до 30%. Вкарването на вода и фосфатни соли освен начин за некоректна печалба, е риск за здравето на потребителите, защото приемането на солеви разтвори е неблагоприятно на сърдечно-съдовата система. От асоциацията дават съвети на потребителите при купуване на риба: 1. Четете етикетите! В тях се съдържа съществена информация, дори и отчитайки риска от грешки. 2. Никога не пропускайте да погледнете срока на годност на храната! Това проучване за пореден път показва, че дори големите търговски вериги \"забравят\" да направят точно това. 3. Ако ще купувате замразена риба, не се спирайте на филетирана такава. Тя обикновено е обработена не само с нож, а и с вкарване на допълнителна вода и различни соли, предназначени да задържат колкото може повече от тази вода. Тази комбинация не е полезна за вашето здраве, освен че удря и по вашия портфейл! 4. Ако се боите от тежки метали в океанската и морска риба избирайте култивираната, т.е. аквакултурите. Статистически там има по-малко тежки метали, но пък е по-висок риска от остатъчни антибиотици, нитрати и нитрити, които все пак са по-малкото зло. 5. От базата данни на RASFF може да се види къде рибата е най-малко замърсена. Това са уловите от скандинавските страни (без Балтийско море), северната част на Северна Америка и водите около Антарктида и малките острови в южния Атлантик и Тихия океан. 6. Американските Агенция за контрол на храните и лекарствата (FDA) и за Опазване на околната среда (EPA) препоръчват на седмица да се консумират не повече от 340 грама океанска/морска риба. Този съвет е напълно актуален и за България!", "date": "2017.09.26", "title": "Не купувайте замразена филетирана риба"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373190-%D0%BF%D1%80%D0%B5%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D1%81%D0%B2-%D0%B0%D0%BF-%D0%B8-%D0%B5%D0%B2-%D0%B9%D0%BE%D0%B0%D0%BD-%D0%B1%D0%BE%D0%B3%D0%BE%D1%81%D0%BB%D0%BE%D0%B2", "text": "Веднъж Господ Иисус Христос минавал покрай Генисаретското езеро. Видял двама брата - Яаков и Йоан - да кърпят заедно с баща си Зеведей рибарските си мрежи. Призовал ги да тръгнат подир Него. Те оставили баща си, мрежите, кораба и тръгнали веднага подир Него. \r\n   Оттогава те били непрекъснато със Спасителя. \r\n   Заедно със Симон Петърте присъствали при възкресяването на Иаировата дъщеря, а също и при преображението Му на планината Тавор. Пак със Симон Петър двамата братя били най-близко до Богочовека в Гетсиманската градина, когато Той се молел с къврава пот преди страданията Си на Голготa. \r\n \r\n \r\n   На Тайната вечеря Йоан седял до Господа, Когато Иисус Христос казал, че един от учениците Му ще го предаде, Йоан се облегнал на гърдите Му и Го запитал какво говори. \r\n   Като висял в страшни мъки на Голготския кръст, Господ Иисус видял до Себе Си пречистата своя Майка и \"ученика, когото обичал\". \r\n   На пресветата Си Майка казал: \r\n   - Ето син ти! \r\n   А на ученика си Йоан: \r\n   - Ето майка ти! \r\n   Йоан взел при себе си св. Богородица като същинска своя майка и се грижил синовно за нея до блаженото й Успение. \r\n   В първия ден на седмицата, преди разсъмване, Мария Магдалина дошла на гроба Господен. Потърсила, но не намерила в него тялото на Спасителя. И побързала да съобщи това на Петър и Йоан. Двамата ученици отишли веднага на гроба.  \r\n   Пръв дошъл Йоан, надникнал в гроба и го видял празен. Симон Петър също влязъл в него и го видял празен. Йоан също влязъл. Влязъл и пръв между учениците повярвал във възкресението на Христа. \r\n   След възкресението Си Господ се явявал много пъти на Своите ученици. Явил се и при Генисаретското езеро. Пръв Йоан Го познал и казал на Симон Петър: \r\n   - Господ е. \r\n   След Възнесението господне Йоан живял в Йерусалим с другите апостоли. Молел се често с тях в храма. На Петдесетница заедно с тях получил благодатните дарове на Пресветия Дух. \r\n   Оттогава проповядвал усърдно Евангелието и обръщал юдеи и езичници към Христовата вяра. \r\n   Един ден тръгнал с апостол Петър за Йерусалимския храм. При храмовите врати човек, хром по рождение, почнал да проси от тях милостиня. Те нямали сребро и злато. Дали му това, което имали - изцерили го. Той станал и проходил. \r\n   Това чудо привлякло към тях множество народ. Апостолите проповядвали пред всички истината за Спасителя - за живота Му, за изкупителните Му страдания и за възкресението Му. Зовели всички да се покаят и да се обърнат към Него, за да получат спасение. \r\n   Повярвали и се кръстили хиляди. \r\n   Първосвещениците и началникът на храма задържали двамата апостоли под стража. На другия ден били изправени на съд пред синедриона. Забранено им било да проповядват истината за Господа Иисуса. Но Петър и Йоан отговорили на съдиите си: \r\n   - Съдете, дали е справедливо пред Бога - вас да слушаме повече, нежели Бога; защото ние не можем да не говорим за това, що сме видели и чули! \r\n   Пуснати били на свобода под заплаха. Въпреки опасността обаче те продължили да изпълняват Христовата повеля. И числото на вярващите непрекъснато се увеличавало. \r\n \r\n \r\n \r\n  \r\n   \r\n", "date": "2017.09.26", "title": "Преставяне на св. ап. и ев. Йоан Богослов"}
{"url": "http://www.classa.bg/%D1%81%D0%B2%D1%8F%D1%82/item/373180-%D0%B2%D0%BE%D0%B4%D0%B5%D1%89-%D1%80%D1%83%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%B2-%D1%81%D0%B8%D1%80%D0%B8%D1%8F-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "Високопоставен руски военен представител е починал в Сирия при нападение на Ислямска държава, информира руското министерство на отбраната. Генерал-лейтенант Валери Асапов бе водещ на групата руски военни съветници към сирийската армия в освобождението на град Дейр ез-Зор. Асапов е бил смъртоносно ранен от експлозия на снаряд, докато бил в пункт за управление на сирийските военни сили, съобщи руското министерство на отбраната. Министерството обяви, че ще го награди посмъртно с висока държавна награда. За пръв път в сирийския конфликт загива старши руски военен. Говорителят на руското министерство на отбраната Игор Конашенков заяви в четвъртък, че сирийските правителствени сили вече контролират повече от 85% от територията на Дейр ез Зор.", "date": "2017.09.26", "title": "Водещ руски военен съветник в Сирия загина в борбата срещу ислямска държава"}
{"url": "http://www.classa.bg/%D1%81%D0%B2%D1%8F%D1%82/item/373179-%D0%B8%D1%80%D0%B0%D0%BD-%D0%B4%D0%B0%D0%B2%D0%B0-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-%D0%B6%D0%B8%D0%B2%D0%BE%D1%82-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "Няма да минат и три месеца и ислямската държава ще бъде експулсирана от Близкия изток. Така смяка Касем Солеймани, генерал-майор , който оглавява Quds - елитните сили на Ислямската революционна гвардия, който се изрази тези думи пред местните медии. \"За по-малко от три месеца ще обявим края на ислямската държава и нейното царство на тази планета и ще отпразнуваме тази победа в Иран и в целия регион\", казва Солеймани, съобщава ИРНА. Генералът заяви, че крайната цел на тази терористична организация е унищожаването на Иран, така че Техеран не може да чака да бъдат унищожени Ирак и Сирия, за да започне Ислямска държава войната срещу страната му, съобщава агенцията. Солеймани обясни, че \"когато логиката на противника ви е, че убийството е божествен мандат и колкото повече го правите, толкова по-близо сте до рая, в такава ситуация дипломатическите усилия нямат смисъл. Когато врагът не вижда разликата между въоръжени войници и беззащитни цивилни\", единственият начин да се справим с него е \"война\", каза той. Генералът подчерта, че конфликтът с ислямска държава не е сектантски. Според него \"мнозина смятат, че войната срещу ислямската държава ще се превърне във война между шиитите и сунитите, но днес между тези два основни клона на исляма има повече приятелство от всякога\". \"Това е неоспорима истина, че ако не бяха младите шиити в Иран и Афганистан, които се втурнаха да защитават бежанците в Алепо в Сирия, те биха били избити от ислямската държава\", каза Сулеймани.", "date": "2017.09.26", "title": "Иран дава три месеца живот на ислямска държава"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/373175-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BE%D0%B1%D1%8F%D0%B2%D0%B8-%D0%BA%D0%B0%D1%81%D1%82%D0%B8%D0%BD%D0%B3-%D0%B7%D0%B0-%D0%BD%D0%BE%D0%B2%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8", "text": "Слави Трифонов разпространи писмо до медиите, с което обяви началото на кастинг за нови политици. Шоуменът, който вече обяви, че влиза в политиката, поиска всички, които се чувстват добри професионалисти в своята област и наистина искат да променят страната, да пратят подробна информация за себе си.     «Вълнува ли ви това, което се случва в България? Знаете ли че, за да се подобри начинът ни на живот, трябва да реагираме като общност, а не като отделни индивиди? Харесва ли ви това, което виждате в българските политици?   Знаете ли, че те всъщност ни представляват постоянно и нашият ангажимент да ги следим и контролираме е ежедневен, а не се изчерпва само с изборния ден? И въобще, пука ли ви за това, което се случва в България?     През всичките тези години задавах въпроса “Защо не се включиш в политиката?” на всеки свестен, талантлив и морален човек, когото срещах. И отговорът винаги, ама винаги, беше един и същ – “Политиката е мръсна работа, не искам да се занимавам с тази гнусотия”.   Колко логично и страшно. Мисля, че критерият, с който избираме хората, които ни представляват в Парламента, трябва тотално да се промени. А, освен че аз мисля така, така мислят и два милиона и половина българи, които безапелационно казаха на законен референдум, че искат мажоритарен избор.   Уважаеми българи, които сте в България и по света, вие имате историческата възможност да участвате в една безпрецедентна промяна, която да направи България прекрасно и желано място за живеене. Нормално място за нас, за децата ни, за родителите ни. Ако искате да бъде така, ако наистина искате – сега е моментът.   Ако сте добър професионалист във вашата област, ако сте образовани и наистина искате да промените страната, без да сте зависими от някого, покажете се. Изпратете ни подробна информация за себе си и контакт за обратна връзка на имейл:    В крайна сметка думата „република“ идва от “res publica” и означава “общи дела”.   Защото политиката не е мръсна работа, а мръсните хора в нея я правят такава.»  ", "date": "2017.09.26", "title": "Слави Трифонов обяви кастинг за нови политици"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/373176-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%8A%D0%BC-%D0%BC%D0%B5%D1%80%D0%BA%D0%B5%D0%BB-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B5-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%B2%D0%BE%D0%B4%D0%B5%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%E2%80%8B", "text": "Министър-председателят Бойко Борисов изрази  за убедителната изборна победа на Християндемократичeския съюз в писмо до канцлера на Федерална република Германия Ангела Меркел. Това съобщиха от правителствената информационна служба.      посочва премиерът.    Той подчертава, че като лидер на най-силната политическа сила в Германия г-жа Меркел     посочва Борисов като пожелава здраве и  на Ангела Меркел в ", "date": "2017.09.26", "title": "Борисов към Меркел: Победата е признание за водената политика​:"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/373177-%D0%BD%D0%B0%D1%80%D0%BE%D0%B4%D0%BD%D0%B8%D1%8F%D1%82-%D1%82%D0%B5%D0%B0%D1%82%D1%8A%D1%80-%D1%81-%D0%BF%D1%8A%D1%80%D0%B2%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0", "text": "За 17-ти път сцената на Народния театър Иван Вазов става дом за творба на един от най-прочутите световни драматурзи – Максим Горки. Именно с пиеса на руския класик Народният театър открива 116-ия сезон в историята си.          На 26, 27, 28 и 29 септември зрителите ще могат да видят известната като Чудаци творба на Горки, поставена от проф. Красимир Спасов. Едни от най-обичаните актьори от театъра – Дарин Ангелов, Параскева Джукелова, Марин Янев, Пламен Димов, София Бобчева, Сава Драгунчев, Христо Терзиев, Добринка Станкова и Цветомира Даскалова, влизат в прекрасната компания от чудаци, събрана край вила в идилична борова горичка. ", "date": "2017.09.26", "title": "Народният театър с първа премиера"}
{"url": "http://www.classa.bg/%D1%81%D0%B2%D1%8F%D1%82/item/373178-%D0%BF%D0%BB%D0%B0%D0%B6%D0%B0-%D0%BE%D1%82-%D0%B4%D0%B5%D1%81%D0%BF%D0%B0%D1%81%D0%B8%D1%82%D0%BE-%D1%81%D0%BB%D0%B5%D0%B4-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B0-%D0%BC%D0%B0%D1%80%D0%B8%D1%8F", "text": "Авторите на известната песен \"Despacito\", която разтърси YouTube и света с рекорди, са Пуерториканци. Луис Фонси и Папи Янки не се поколебаха да предложат думи на подкрепа на жителите на американския остров, когато ураганът Мария го удари на 20 септември. \"Това разбива сърцето ми на парчета, ще се видим скоро и ще се изправим отново!\", написа Луис Фонси, в неговия акаунт в \"Инстаграм\". В същата публикация музикантът пусна и снимката на плажа, с който започва видеоклипът на \"Despacito\" в квартал La Perla de San Juan. Местността е напълно опустошена от бедствието, което удари острова като ураган от категория 4. Ураганът Мария мина през Пуерто Рико, причинявайки значителни щети. Според властите на острова бедствието остави най-малко 15 души загинали. Броят на смъртните случаи, дължащи се на Мария в Карибите, възлиза на общо 35. Циклонът остави Пуерто Рико без електричество и се очаква да минат месеци, докато островът се върне към нормален живот. А Дженифър Лопес не се поколеба и дари 1 милион долара на пострадалите от урагана в Пуерто Рико", "date": "2017.09.26", "title": "Плажа от \"Деспасито\" след преминаването на урагана Мария"}
{"url": "http://www.classa.bg/%D1%81%D0%B2%D1%8F%D1%82/item/373170-%D1%80%D1%83%D1%81%D0%B8%D1%8F-%D0%B5-%D0%BF%D0%BE-%D1%81%D0%B8%D0%BB%D0%BD%D0%B0-%D0%BE%D1%82-%D0%B2%D1%81%D0%B5%D0%BA%D0%B8-%D0%B0%D0%B3%D1%80%D0%B5%D1%81%D0%BE%D1%80", "text": "Mащабните руски военни учения, които приключиха тази седмица, демонстрираха ефективна военна сила, тренираща за междудържавни военни действия. Това е една от първите оценки на мащабната операция, поставила съседите на Русия под сериозно напрежение, като беше дадена от зам.-командващия на съюзническите сили на НАТО в Европа, британският генерал Джеймс Евърард.   Ученията \"Запад\", които подготвят за конфликт Русия по западните граници, демонстрират сила, която се проявява \"вероятно по-бързо и по-ефективно\", коментира той.     Този месец е първото им провеждане след анексирането на Крим от Русия през 2014, което предизвика война в източните райони на Украйна. Тъй като Русия използва учения като прикритие преди операциите си в Украйна и инвазията си в Грузия през 2008, съседите й бяха особено предпазливи, когато Кремъл задейства за пореден път военната си машина.   Сега западните съюзници анализират разузнавателни доклади и започват тежката работа по оценката на военния капацитет на Русия, която е в период на дълбоки реформи, преобразили военните от пренебрегната и затруднена група в такава, която в продължение на две години успява да демонстрира мощ в Сирия, далеч от границите на Русия.   Евърард коментира, че първите официални оценки няма да са готови преди края на октомври, но по негови думи някои от основите на ефективните широкомащабни военни действия - способността да се съберат и прехвърлят големи количества войски и след това те да бъдат командвани ефективно - са демонстрирани по недвусмислен начин.   Военни анализатори също така коментират, че ученията са шанс за Кремъл да изпрати директно послание към Пентагона и неговите съюзници, че Русия разполага със страховита военна мощ, способна да мобилизира много войски от огромната си територия и противниците трябва да се съобразяват с това.   Но ако ученията демонстрираха руска армия, която е много по-добре обучена и екипирана, отколкото след разпадането на Съветския съюз, сценарият на ученията може би разкрива най-големия недостатък на Русия.       Това, както мисли президентът на Русия Владимир Путин, вече е направено в Прибалтика. Той вярва, че САЩ и НАТО са подстрекателите на уличните протести, принудили през 2014 тогавашния президент на Украйна да избяга в Русия. От тази перспектива, \"Запад\" цели да затвърди позиция, която Путин декларира през декември: Русия е \"по-силна от всеки агресор.\" \"Русия изхожда от погрешна оценка на заплахите и се стреми към военна реакция на заплахи и предизвикателства, които не са военни по същността си,\" казва независимият московски външнополитически анализатор Владимир Фролов. \"Цялата идея е да се оптравят стратегически послания на принуда и заставяне, насочени към САЩ и НАТО, за да предотвратят неща, които Западът нито има намерение да прави, нито има капацитета да постигне.\"     НАТО заявява, че е отбранителен съюз и не представлява военна заплаха за Русия. Много представители на НАТО демонстрират недоверие към заявените от Москва опасения като твърдят, че те са оправдание държавата да се подготвя за война със Западна Европа.     Въпреки че Русия публично заяви, че ученията са били достатъчно скромни по мащаб, за да не се засегнат международните договори за прозрачност, повечето западни наблюдатели казват, че съвпадането на учения и съвместни военни тренировки в огромната територия на Русия ги прави по-сериозни от официално заявеното. Руският и китайският флот провеждаха учения на изток, руските военни - в централна Азия, полети на бомбардировачи се извършваха над Норвежко море, а парашутисти бяха активни далеч над Арктическия кръг.   Допълвайки ядрен аспект на военните учения, Русия проведе две изпитания на новата си междуконтинентална балистична ракета РС-24, първото два дни преди началото на \"Запад\", а второто - в кулминацията на ученията.     Службите за сигурност и анализатори разпространиха първоначални изчисления, според които \"Запад\" може би е по-скромен като мащаби от други основни учения в последните години, но въпреки всичко далеч не е незначителен.   \"Това беше на практика военна операция на национално ниво,\" казва Игор Сутягин, експерт по Русия в Royal United Services Institute, лондонски мозъчен тръст по въпросите на сигурността. По негови първоначални изчисления в това учение са участвали между 65 000 и 72 000 войници.   Путин, който наблюдава тренировка за сражение с танкове, ракети, въздушни сили и парашутисти във военна база в Луга, северозападна Русия, също така е гледал и пряко предаване от изстрелването на новата ракета \"Искандер-М\" на Русия от база в южна Русия до цели на 500 км разстояние в Казахстан. Оръжията са били не само страховита демонстрация на руската оръжейна мощ, но и бляскава реклама за износителите на оръжие.   \"Президентът реагира много позитивно на провеждането и резултатите от това събитие,\" заяви в петък говорителят на Путин Дмитрий Песков.   По времето на провеждането на учението Пентагонът засили присъствието на американски сили в региона. Предвожданият от САЩ тежковъоръжен батальон, разположен в Полша, беше в процес на ротация, което означаваше, че временно съставът му беше двойно по-голям. Американските ВВС изпратиха три допълнителни изтребителя F-15 да патрулират в небето над Прибалтика. Отделно от това, около 500 американски войници бяха придвижени в прибалтийските държави през септември за учения.   \"Тренираме усърдно, за да имаме предимство при бойни действия, и това има донякъде сдържащ ефект,\" коментира подп. Хю Джоунс, командир на базирания в Германия ескадрон от американската армия, провеждащ американските учения в Прибалтика.     \"За период между 24 и 48 часа, някои части от руските въоръжени сили може да бъдат в готовност за инвазия в някоя прибалтийска държава, или във всичките едновременно,\" коментира в интервю литовският министър на отбраната Раймундас Кароблис. \"Очевидно е, че това не е само отбрана, но и готовност за нападение.\"   Част от ученията са тренирали за отрязване на прибалтийските държави Естония, Латвия и Литва от останалата част от НАТО, заяви латвийският министър на отбраната Раймондс Бергманис пред латвийската телеграфна агенция LETA. Това изглежда като кошмарен сценарий за съюза, защото Русия е разположила тежки противовъздушни ракетни системи в анклава си Калининград, което създава сериозни предизвикателства за всякакви опити на Запада да отвоюва обратно региона.   Въпреки опасенията на Запада, ученията не преминаха безупречно.   \"Това, което се очакваше, но не се случи, беше демонстрация на готовност на новосформирани диизии, което добавя убедителност на тезата... че те далеч не са готови за бойното поле,\" коментира Павел Баел, експерт по руските военни стратегии в Peace Research Institute в Осло.     \"Руските военновъздушни сили усещат напрежението от проточената кампания в Сирия,\" коментира Баев. \"Обикновено поддръжката е най-слабото звено и инцидентите се увеличават,\" каза той.   И все пак по време на ученията висши военни и експерти по въпросите на сигурността ежедневно провеждаха брифинги, за да се подготвят за най-лошия възможен вариант на евентуална инвазия, въпреки че коментираха, че според тях е малко вероятно да се случи такава инвазия.   \"От чисто човешка гледна точка, когато видиш подобни събития толкова близо до родината си, винаги си мислиш ‘Ами ако е наистина?',\" коментира литовският полковник Миндаугас Степонавичус, командир на бригадата \"Железен вълк\", която е основната военна сила на Литва.     \"Всички ние се надявахме, че Студената война или нещо сравнимо с нея никога повече няма да се случи,\" коментира подполковникът от германската армия Торстен Генслер, командир на предвождания от Германия мултинационален батальон на НАТО, разположен в Литва с целта да разубеди Русия да атакува територии на НАТО. \"Така че да се намирам тук за мен е нещо като дежавю.\"", "date": "2017.09.26", "title": "Русия е по-силна от всеки агресор"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/373171-%D0%BA%D0%B0%D1%82%D1%8A%D1%80%D0%B8%D1%82%D0%B5-%D0%BD%D0%B0-%D0%BC%D1%80%D1%8A%D1%81%D0%BD%D0%B8%D1%88%D0%BA%D0%B0%D1%82%D0%B0-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0", "text": "Най-добре е човек да не обръща внимание на дърдоренето на политиците ни. Никакво внимание.  И без друго нищо няма да разбере от какофонията, която те непрекъснато произвеждат.   Бойко, например, казва: „Според президента Радев, излиза, че сме лобисти на САЩ“ – това по повод напълно излишната разправия за закупуване на нов изтребител.  И „простолюдието“ започва да се ослушва – да не би да е пропуснало някоя нова революция, и се пита: „Е, не сте ли вече лобисти на САЩ? И откога, впрочем?“  Защото то смята, че не смеете дори потурите да си вдигнете, без да питате „САЩ“.   Главният секретар на Радев, от своя страна, съобщава следното пред  Би Ти Ви: „Ангажимент към американската страна, Народното събрание да ПРЕГЛАСУВА параметрите на конкурса за нов боен самолет, така че да съответстват на офертата за Ф16, е бил поет на среща в министерството на отбраната с представители на офиса за военно сътрудничество към посолството на САЩ. Тя е проведена на 21 септември 2016 г., заседанието се води от зам.-министър на отбраната“.   Ясно е, потурите на нашите юнаци са си свалени и изобщо не правят опит да ги вдигнат.  Вместо това разиграват панаири, правят парламентарни комисии, пускат на сцената помияри да ръфат, когото заварят.  Дори на последния политически главанак и през ум не му минава, че може да бъде купен друг самолет, освен американски, това е ясно.  Но нашите хора имат непреодолима страст да мелодраматизират всичко, многострадални Геновеви проклети. А пък решението да се купи шведския самолет „Грипен“ /което ще бъде отменено/им идва като небесен дар – за да изтръгнат сърцата си и да покажат, че са изпълнени с любов към Америка.     Накрая, в далечното розово бъдеще, може би ще купят Ф16, ще изпълнят заръката, а пък от Би Ти Ви ще добавят към поредицата си „Те ще променят България“ неколцина от най-кресливите лобисти на въпросния самолет.  Още повече, че поредицата върви с един безподобен надпис – със ситни букви, долу вдясно, понеже е предостатъчно странен, да не кажа срамен: „Посолството на САЩ подкрепя силния български дух“.   Хубаво е да има подобни надписи, за да ни напомнят, че идиотското ни подлизурство е безпределно.  Но няма да дочакаме поредица, която да бъде съпровождана с надпис „Българското правителство поздравява българите за високия им дух“.   А има предостатъчно клетници, които да бъдат допълнително унижени с това фалшиво погалване: стотици хиляди пенсионери, които, неизвестно как, все още съществуват с мизерните си подаяния; 700 хиляди цигани /това е силно занижена цифра/, голяма част от които оцеляват, прилагайки опита на кърджалиите от времето на турското робство; близо милион турци, чийто глас никога не чуваме, но също не са цъфнали и вързали; значителна част от останалото население също едва живурка.   Време е всички те да бъдат почетени поне с един надпис – най-малкото заради упорството си все още да се мотат в краката на потурнаците, които от джафкане за самолети нямат време за тях .   Нещастният „Грипен“ е добър повод отново да докажат, че българското политическо подлизурство няма нужда от поощрение – то си вирее само и е неизкоренимо.  В него има предостатъчно ДДТ – още от времето, когато този препарат не бе забранен, а после се оказа, че е отровен.  Но нашите си карат с тази отрова и дори се чувстват прекрасно.   Ще ни замерят с американските си сърца, нашите балкански тапири – и изобщо няма да се сещат, че заради аферата с „Грипен“ ще доубедят света, че сме мръсно корумпирана страна.  Заради това и Швеция /след Холандия/ няма да ни иска в Шенген – а вие се занасяйте по бръщолевенията на политическия скопец Юнкер, който ви заглавичква с обещания като въртелив търговец от Илиянци.   А канонадата срещу Радев е прелестно-мръснишка.  Основната вина за нея имат – извън откроените вече герберски лумпен-пропагандатори – телевизионните водещи.  Още когато Радев спечели президентските избори писах, че Политическата Секта няма да му прости успеха.  Тя трудно ще приеме човек, който няма нищо общо с нея, който е козирувал предимно на Небето.   Същинската природа на българската политика е далаверата, няма управление през годините на Прехода, в чиято философия – видимо или невидимо – да не е втъкана авантата.  Кажете един премиер, който да не е бил подвластен на този нагон. Кой?  Филип Димитров ли, когото някои искат да изкарат небесен ангел – та нали той с налудните си идеи практически „открадна“ българското земеделие и направо го съсипа.   И сега тъкмо Сектата упреква Радев в лобизъм и дори в далавера. Това се очакваше.  Стараят се усърдно цивилни гарги – като се започне от колхозника Ненчев и се стигне до ония, които наричаха Бойко шайкаджия, а пък сега го величаят – това е неговият отряд за саморазправа.  Подхвърлят мръсотийки и лакомо се облизват.  Имах надеждата, че ще има чиста игра между Бойко и Радев, но шайкаджиите набързо я омърсиха.   Заради един негодник от Добрич и двама наглеци от Септември, наемниците на ГЕРБ се нахвърлиха най-напред срещу Доган, а сега и срещу Радев.  А и 300 дребни мизерници не струват колкото един български генерал.  Но на шайкаджиите им е лесно – защото телевизиите са пълни с наивници, които ги носят като катъри на гърбовете си.   Дават ли си сметка телевизионните водещи, към какви злоупотреби ги тикат, как упорито се опитват да провалят кариерата им – ония каки, които им нареждат предаванията, шепнат в ушите им и въртят своите си игрички.  А горките водещи се чудят, как да запазят някакво приличие.   Хайде, на Бойко могат да му се слагат – той е Падишаха, Властелина, Самодържеца.  Обаче да угаждаш на бълнуванията на някакъв измисленяк като бившия министър на правосъдието Христо Иванов, да му уреждаш непрекъснати ексхумации?   Що за телевизия е тази, която озвучава брътвежите му срещу руския генерален прокурор Чайка?  Въпросната Чайка пък на другия ден кацва между Бойко и нашия главен прокурор.  Дали някои не си въобразяват, че така „балансират“: да подскажем на някоя телевизия да поканят лапацалото Иванов да дудне срещу руснака, а пък ние ще си го прегръщаме.  Дори не схващат, колко смешни стават с такава дърварска пропаганда.   И кой говори срещу руснака – един късен ренегат на нашенския болшевизъм, ако се има предвид от какво семейство се е пръкнал, за да се плези сега от екрана.  Абсолютният Рай на Ренегатите – това е България.   Жалкото е, че по-известните телевизионни лица са напълно зависими, дори са заложници на това лезене.  Направо са обречени. Провалът им е сигурен.  В „Тази сутрин“ канят “шайкаджията” Антон Тодоров и го оставят да говори, каквото му падне – без да има опонент насреща си.  Не разбрахте ли най-после, наивници безбожни, че единствения начин публицистиката да се придържа в някакви стандарти на приличие е полемиката лице в лице.  Наречете я дори очна ставка – иначе ще ви лъжат до второ пришествие и ще ви унижават пред публиката.  Едва на другия ден дадоха думата на президентския съветник и той направи Шайката на нищо.  Но тя вече си беше постлала с тлъсти лъжи.   Това не е нищо друго, освен мискинлък, жалък мискинлък.  Дали Бойко подозира, че е заобиколен от дребни мискини?  Може и да знае и да му е сладко, но така не се прави държава и История.   Замърсяването на публичната среда с мискинлъци е фатално – тя отдавна е полумъртва, но, все пак, трябва да има някакъв предел в омърсяването й.  Утре шайкаджиите така ще омърсяват и Бойко, това е вън от съмнение. Може да стоиш и хиляда години, но когато на 1001-а година си тръгнеш, те ще те започнат, същите храбреци.  Очаквай книгата „Аз бях близо до Бойко, лизах му левия чепик“.  Вчера те наричат „мутра“, а днес ти ближат задника.  Ами утре – утре какви ще ги фъфлят с изтръпналите си езици!  И те подтикват да участваш в една пропаганда, която няма нищо общо с разумната политика, тя може да има място единствено в катилската политика.   Всичко това, в крайна сметка, потапя телевизиите във фалшивост и притворство.  Те се превръщат в продавачи на катило-политика.  Съчувствам на кадърните водещи и репортери – а политиците трябва да знаят, че на тях всичко им е ясно.  Сега са с вързани езици, но един ден няма да им простят.   Те добре разбират, например, какъв позор е поредица на Би Ти Ви да бъде украсявана с поздравителен надпис от чуждо посолство, колко натрапчиво–нахална и компрометираща е тази напълно ненужна фльонга. Това не може да се случи и в някоя афганистанска телевизия – и там имат повече гордост.   Какво да говорим за „Панорама“ на БНТ, която била „спонсорирана“ от фондация „Америка за България“.  Това е пълен провал на приличието.   Интересно, кога американското посолство ще подкрепи една поредица разследвания за българската Криминалната приватизация.  Така ще отпрати Духа на българите направо във висините.", "date": "2017.09.26", "title": "Катърите на мръснишката пропаганда"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373172-%D1%81%D1%82%D0%B0%D0%BD%D0%BE%D0%B2%D0%B8%D1%89%D0%B5-%D0%BD%D0%B0-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8-%D1%81%D1%8A%D0%B4%D0%B8%D0%B8-%D0%BF%D0%BE-%D0%BF%D0%BE%D0%B2%D0%BE%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D1%81%D1%81-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B2%D0%B0%D1%81", "text": "Асоциацията на българските административни съдии изразява своето становище, че процедурата за избор на Георги Чолаков за Председател на ВАС е проведена при съобразяване с изискванията на ЗСВ, в това число и с измененията на закона обнародвани в ДВ бр.62/2016г. ВСС е единственият компетентен по Конституцията на Република България орган, който не само е имал правото, но и задължението да открие и проведе процедурата за този избор.   В съответствие с разпоредбата на чл.173, ал.1 ЗСВ, “Процедурата за избор на кандидати за председател на Върховния касационен съд, председател на Върховния административен съд и главен прокурор се открива от пленума на Висшия съдебен съвет не по-рано от 6 месеца и не по-късно от 4 месеца преди изтичането на мандата или в 7-дневен срок от настъпване на обстоятелство по чл. 175, ал. 1”.    Председателят на Върховния административен съд Георги Колев е избран с решение на ВСС от 15.11.2010г, като за назначаването му е издаден Указ на президента на Република България на 19.11.2010г. Встъпването му в длъжност е на 22.11.2010г, когато е подписан Акт за встъпване в длъжност. От изложените факти следва изводът, че настоящият състав на ВСС е бил задължен по закон да открие процедурата за избор за нов председател на ВАС, като най-късният законов срок за изпълнение на това задължение е 22.07.2017г.     Поради стриктната регламентация на етапите от процедурата по чл.173 ЗСВ и приетата от Висшия съдебен съвет хронограма по избора (откриване на процедурата от пленума на Висшия съдебен съвет не по-рано от 6 месеца и не по-късно от 4 месеца преди изтичането на мандата на досегашния председател на ВАС, издигане на предложения за председател в четири поредни заседания на ВСС, представяне на концепция от кандидата в 14-дневен срок, която се публикува поне два месеца преди публичното изслушване, изготвяне на доклади на Комисията по атестиране и конкурси и на Комисията по професионална етика 14 дни преди гласуването), изтичането мандата на сега действащия Висш съдебен съвет на 3 октомври 2017г. и установената със ЗСВ съдебна ваканция за органите на съдебната власт за периода от 15.07.-01.09.2017г, ВСС не би имал фактическата възможност да довърши процедурата ако беше открита на 22.07.2017г.    Довършване на процедурата от следващ състав на ВСС не е уредена в закона. Поради това и при съобразяване с всички изисквания на закона ВСС е открил процедурата след първата възможна дата-22.05.2017г. и това е наложило необходимостта новият Председател на ВАС да бъде избран повече от два месеца преди изтичане мандата на действащия.   С процедурата по избора и изслушването на кандидатите ВСС с действията си, не е поставил под въпрос убедителността в избора на Георги Чолаков, а е изпълнил задължението си по чл.173,ал.1 ЗСВ. Провеждането на избора от настоящия състав на ВСС, а не следващият, не е в противоречие със Закона за съдебната власт.   За първи път изборът за председател на ВАС се проведе при точното спазване на правилата за съдийското самоуправление приети с измененията на ЗСВ от 9 август 2016г.- предложение от пленума на Върховния административен съд за издигане кандидатурата на съдия Георги Чолаков за председател на ВАС, изслушване на кандидатите за председател на ВАС от пленума на Върховния административен съд, решение на пленума за подкрепата на съдия Чолаков и изслушване на кандидатите от пленума на Висшия съдебен съвет при съобразяване с всички изисквания на чл.173 от ЗСВ от 09.08.2016г., утвърждаващи независимостта на съдебната власт и принципа на разделение на властите.   Законосъобразността на процедурата по избора и приетото с голямо мнозинство от пленума на ВСС решение за избора на Георги Чолаков за председател на ВАС, дава пълното основание на Асоциацията на българските административни съдии да подкрепи този избор.  ", "date": "2017.09.26", "title": "Становище на Асоциацията на българските административни съдии по повод решението на ВСС за избор на Председател на ВАС"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373173-%D0%BD%D0%B0%D0%B4-2-%D0%BC%D0%BB%D1%80%D0%B4-%D0%B2-%D0%B5%D0%B2%D1%80%D0%BE-%D0%B8-%D0%B4%D0%BE%D0%BB%D0%B0%D1%80%D0%B8,-%D0%B8%D0%B7%D0%BF%D1%80%D0%B0%D0%BD%D0%B8-%D1%83-%D0%BD%D0%B0%D1%81-%D0%B7%D0%B0%D0%BC%D0%B5%D1%81%D0%B5%D0%BD%D0%B8-%D1%81%D0%B0-%D0%BD%D0%B0%D0%B9-%D0%B2%D0%BB%D0%B8%D1%8F%D1%82%D0%B5%D0%BB%D0%BD%D0%B8-%D0%BB%D0%B8%D1%86%D0%B0-%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%BE%D1%82-%D1%80%D1%83%D1%81%D0%B8%D1%8F,-%D0%B2%D0%BA%D0%BB-%D0%B8-%D0%BD%D0%B0%D0%B9-%D0%B8%D0%BC%D0%B5%D0%BD%D0%B8%D1%82%D0%B8%D1%82%D0%B5", "text": "\r\n \r\n \r\n \r\n \r\n \r\n\t \r\n Днес СГС на първа инстанция осъди на по 10 години затвор рускияната с финландски паспорт Елизабет Елена фон Месинг (Елена Скородумова) и нейният съучастник Дмитрий Абрамкин.  Заедно с това им бяха наложени санкции на всеки по 628 млн. лв. (парите са изпрани и са се стопили в неизвестността.) У нас Комисията Кушлев навремето блокира равностойността на само 23 млн. лв. по няколко банкови сметки и едно жилище, но в края на декември 2015 г. запорът беше вдигнат! \r\n   Началото на тази история е поставено през 2008 г. в Русия покрай банкрута на няколко банки, вкл. от най-големите на олигарха Александър Гителсон и наложилата се многомилиардна намеса на държавата за спасяването на две. Оказва се, че банките му са работили и като перални на пари. Извън банките като водеща се очертава и ролята на рускинята. \r\n   \r\n   Според родното обвинение по сметките на специално създадената от тях фирма у нас „Оптима Ка” са постъпвали пари за пране от Русия с равностойност 2 млрд. лева (от криминална дейност) в Русия, за да потеглят после по света. Чрез множество фиктивни сделки мънитата от Санкт Петербург са се белосвали и колосвали в “Оптима Ка” и наши банки, за да отидат относително чисти до компания, регистрирана в Естония.  \r\n   Там са ги дезодорирали и вече напарфюмирани и относително чисти са били превъртани през банкови сметки към компании в офшорните зони – Кипър, Дубай, Хонконг. Самата Елизабет-Елена фон Мессинг в интервю твърди, “сумата от 1 млрд. евро са оборотните пари на фирмата” (!) Веднага с произнасянето на присъдата и на двамата им щракнаха белезниците още в съдебната зала, за да не духнат нанякъде.   \r\n   Ще отбележа, че на 19 май тази година в Русия Федералната служба за сигурност заедно със следствените органи обискира жилището-офис на Елизабет-Елена в Петербург и я задържа със съучастника й.  Заспалата от 2008 г. у нас следствена Темида (началото на разследването) и заспалата родна съдебна Темида (начало на процеса от 2013 г., многократно отлаган) неочаквано се разбудиха и светкавично поискаха екстрадирането им в България, което незабавно се случи.  \r\n   Соча развитието по това дело, понеже кокаиновият крал Брендо също беше подсъдим за пране на пари, но го оправдаха.  Посочвам го и заради това, че у нас той все още не е осъден за разлика от присъдите му по света.  Посочвам го и заради това, че не е задържан, нито окован и родният съд му разреши да отиде в неизвестната чужбина на лечение. И той се изпари – точно преди присъдата на италианската Темида, която си го иска, ама няма как да си го прибере. \r\n   \r\n\t \r\n \r\n\t \r\n Разликите ли – вече стана дума за тях. Приликата е, че става дума за пране на огромни пари, че зад подсъдимите стоят най-мощни криминални престъпни структури.  Приликата е, че и в двата случая зад тях, макар и с най-различен, противоположен знак стоят най-първи политици – съответно в Русия за Елена фон Месинг – Скородумова и съответно у нас за Брендо.  Приликата е, че съдебните перипетии на Елена фон Месинг (Скородумова) в Русия и тези на Брендо в Италия, Румъния, Швейцария точ в точ съвпадат в обрати в техните дела у нас. Разликата е в различните им знаци по тези обрати. Образно казано, сложеният минус за Брендо в определено време по делата му в чужбина у нас веднага се контрира с плюс, а сложеният + или минус за Елена фон Месинг в Русия (във времето са се меняли) у нас веднага бива дублиран със същия знак. \r\n   Какви родни сили, кои най-видни политически и олигархични фигури са си мешали капите с Брендо у нас, може да видите в поста ми преди половин месец – от 15 септември за ” ”. \r\n А тук ще разкажа за верижката около Елена фон Месинг (Скородумова), опряла до най-високи етажи на властта в Русия. Сега тя е 50-годишна – родена е на 11 февруари 1967 г.. \r\n    Ленинградчанка. От образовано семейство. Майстор на спорта по плуване. Има пораснал син. Три пъти се е женила. Фамилията е сменила не заради поредния й съпруг, а заради убеждението, че нейната баба е създала майка й с помощта на немския барон фон Месинг. Много богата е, с превъзходни връзки в някои среди на деловия и политически свят на Русия. Гражданка е на Финландия и на Русия (паспорт N PE9888716 от 1.o9.2o14, валидност 5 години) Първият й съпруг е бивш служител на Първо главно управление на КГБ – сега Службата за външно разузнаване на Русия. Не е на тоя свят от 1994 г.  \r\n    Всъщност покрай Елизабет-Елена Месинг-Скородумова смъртта се е навъртала многократно – отнесени са нейни бизнеспартньори, нейни познати, близки и дори тя самата е била под заплахата на размаханата коса.  Самата Елизабет-Елена е известна в редица среди и с прякора си – Помидориха (от помидор – домат). Предишният й съпруг (вторият по ред) – Андрей Русланович Хлоев също си има прякори – „Безпризорника”, „Плешия”, „Сирака”.  Дадени са му от руската мафия. Хлоев се води племенник на Владимир Барсуков-Кумарина.  А кой е пък този?  Ами един от босовете на прочутата Тамбовска гангстерска групировка – най-голямата в Русия, с общопланетна дейност и световноизвестна.  Кумарин е ленинградчанин. Като „добре облечен бизнесмен” Кумарин е направил кариерата си не в Тамбов, а в Санкт-Петербург. Преживял е много, знае много и след поредно (полууспешно) покушение срещу него е оживял по чудо, макар и с ампутирана дясна ръка. Историите на неговите връзки и дела тези на свързаната чрез бившия си мъж и по бизнес с него Елизабет – Елена е достойна за парещ трилър. \r\n   Най-парещото обаче в този трилър е трудно достъпно.  Кумарин е бил шеф, бос и всичко, което се сетите, на Петербургската горивна компания. (РТП) През 1994 г. тя получава от заместник-кмета Владимир Путин (отговарящ за административно-икономическата дейност) високо ценено право да бъде единственият доставчик на петролни продукти в града. \r\n   През юни 2003 г. списание Der Spiegel спомена, че според германското министерство на наказателните дела германската фирма SPAG е подозирала, че е замесена в схема за изпиране на пари, свързана с Кумарин. Путин е бил съветник на тази фирма в продължение на седем години. После списанието забрави споменаването си, а министерството – разследването си. Покрай банково-пералнята афера и изпирането на пари изниква и името на Владислав Матусович Резник. Бизнесмен-мултимилионер, член на партията на властта – „Единна Русия”, депутат. Бил е един от най-видните лобисти в Русия, шеф на Банковия комитет, шеф на комисия на Думата и т.н., и т.н.   \r\n   При основаването на банка “Русия” под палката на комунистическата номенклатура във времената на перестройката (1989 г.) става един от нейните ръководители. После е прехвърлен като шеф на нововъзникналия застрахователен гигант „Русь” – основен акционер в банката. \r\n   Под неговото ръководство в този застраховател започва кариерата си младия и тогава неизвестен Дмитрий Медведев – днес премиер на Русия. И под патронажа на самия шеф на “Русь” – съшия Резник \r\n   Когато започна скандала с банковите фалити и съответно започва да се нищи препирането, през 2008 г. във вилата на Резник в Испания беше проведен обиск. На процеса срещу руската мафия бяха дадени показания, че Резник е поръчал убийство на испански предприемач заради спор около 30 млн. евро. \r\n    Руските власти и Кремъл тогава нарекоха случилото се „провокация”. Години по-късно (2015 г.) отново възникна скандал – Резник и съпругата му бяха обвинени официално във връзки с организираната руска престъпност – онази същата групировка на Кумарин и Тамбов, както и в пране на пари. Резник фициално го обявиха в бюлетина на Интерпол за издирване.  Според съдия Де ла Мата Резник “извършва както законни, така и незаконни дейности (търговия с влияние, предоставяне на информация с предимство и други) пред най-висшите институции в Русия в интерес на Петров и на подчинената му организация”. \r\n    (Генадий Петров е върховният главатар на Тамбовската криминална групировка). После нещо се случи зад кулисите и в края на мин. г. персоналните обвинения към Резник и съпругата му внезапно отпаднаха.  Съпругата на Резник – Диана, е американка. Тя е ексизпълнителен директор за Русия на голямата американска банка Credit Suisse First Boston за Русия и специален представител на швейцарската банка „Креди Сюис” за Русия. В протокола на предварителното следствие в Испания беше записано „Диана, съпругата на Резник, участва в приемането на важни решения и важни за групировката икономически операции.”. Записани са и др. неща.  Например, че за вилата си в Испания Резник не е плащал за разлика от огромния апартамент в Маями, Флорида (давам видео от небостъргача и жилищата там за мултимилионери. \r\n   Резник е получил испанската си къща даром – от компанията Inmobiliaria Balear. Според следствието сделката е станало под патронажа, така да се изразя, на Андрей Маленкович – от състава на Тамбовската групировка. Резник и Путин са добри познати не само покрай бизнесоперации. Навремето Резник чрез ТВ си канали и др. медии е помагал за избирането на петербургския кмет Собчак и за кариерата на Путин. \r\n   Именно заради този скандал у нас беше руският главен прокурор Чайка. Делото в България, делото в Русия, делото в Испания не са вдигналата се пяна от прането на някакви милиарди, пък колкото и да са били те. В тази пяна плуват имената на премиера на Русия, на президента на Русия…  \r\n   Тази пяна е геополитическа и част от разгорялата се огромна борба – от Урал през океана до другия край на света какво ще се случи с Русия и кой ще бъде нейния управляващ (респективно кой ще попадне в затвора). А как се води делото у нас, мисля, че е ясно. На фотоса, на който давам, е посочена фирма – основен съдружник в пералнята. Тези бизнесмени не са нито подсъдими, нито осъдени, нито някога това ще стане. Зад тях стои друга фирма. А зад нея – трета… Но верижката си има край.  Проблемът не е това колко дълго разстояние трябва да се извърви до него, а в това, че никой не иска да започне този път. \r\n   \r\n\t \r\n \r\n\t \r\n Чайка дойде и по още един повод: задкулисния международен скандал с обвинението за атентата на летище Сарафово, Бургас. В стотиците страници на обвинителния акт и над 46 тома по делото думичката „Хизбула” въобще не присъства!  \r\n    В книгата си „Дуел” аз посочих ливанската връзка (която после западните спецслужби я доказаха) и българското участие и логистика на високи политически равнища. Ще отбележа само няколко факта, пренебрегнати от прокуратурата: помагачите на атентатора са теглили пари от банкомати в Несебър от банкови сметки, впоследствие идентифицирани като сметки на Хизбула, принтерът, на който в Бейрутския университет са напечатани фалшивите документи за самоличност, се оказа доставен от Хизбула, семейството на единия от двамата издирвани от Интерпол е било финансов агент при събирането на помощи и дарения за „Хизбула”, българския шофьор на автобус е имал връзки с шиитска секта и т.н. \r\n    Този международен скандал струва поста на прокурорката Калина Чапкънова, която макар и на пожар, но елегантно беше отстранена от делото за атентата чрез неочакваното й избиране във Висшия съдебен съвет.  И правилно!  Не може като свой аргумент за отказа да се конституира военното крило на „Хизбула” по процеса да заявиш: \r\n    – Само искам да посоча, че организацията в исковите молби е идентифицирана само с един свой белег – наименование. Липсват останалите белези, които са задължителни – адрес, седалище и пр. Военното крило на Хизбула е обявено като терористична организация официално от редица държави по света, вкл. и от Европейският съюз.  Нима някой очаква терористична организация да си посочи координатите, ръководещите лица и т.н.?  Само у нас може да се ръсят такива глупости за адреси, седалище, телефони, мейли и т.н.  \r\n    Но толкова е моженето на родните калинки (биографията на Чапкънова като некоронована мис Темида съм разгледал в книгата си “Дуел”) Да, но да не забравяме, че същото това военно крило на “Хизбула” е основен военен съюзник на руската армия в Сирия.  Руският главен прокурор Чайка дойде, за да се измъдрува с нашите политици как да се мине между капите на огромния дипломатически протест срещу случилото. Давам снимки на перачката Елизабета-Елена като млада, в офиса й в Санкт Петербург и нейно видео от наши дни. \r\n             \r\n \r\n \r\n  \r\n  \r\n   \r\n \r\n \r\n \r\n \r\n \r\n \r\n \r\n    ", "date": "2017.09.26", "title": "Над 2 млрд. в евро и долари, изпрани у нас: Замесени са най-влиятелни лица и политици от Русия, вкл. и най-именитите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373174-%D1%81%D0%B0%D0%BC%D0%BE-%D0%B2-%D0%B0%D0%B1%D1%81%D1%83%D1%80%D0%B4%D0%B8%D1%81%D1%82%D0%B0%D0%BD-%D0%BD%D0%B8%D1%89%D0%BE%D1%82%D0%BE-%D0%B8%D0%BC%D0%B0-%D0%BF%D1%80%D0%B0%D0%B2%D0%BE-%D0%BD%D0%B0-%D0%BD%D0%B5%D1%89%D0%BE%D1%82%D0%BE", "text": "       ", "date": "2017.09.26", "title": "Само в Абсурдистан НИЩОто има право на НЕЩОто"}
{"url": "http://www.classa.bg/%D1%81%D0%B2%D1%8F%D1%82/item/373169-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D1%86%D0%B8%D1%81%D1%82%D0%B8-%D0%B2-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D1%80%D0%B0%D0%B9%D1%85%D1%81%D1%82%D0%B0%D0%B3%D0%B0", "text": "Чували сме, че германците наричат своята новоизбрана канцлерка “Мути”, което значи “Мама”. Ако е така, то Ангела Меркел - простете ми за неприятната картина - току-що роди политически едно донякъде плашещо отроче - нацисти отново в сградата на Райхстага.   В добавка нейната десноцентристка Християндемократическа формация се изложи с вероятно най-лошото си представяне в целия следвоенен период, като завлече със себе си и съюзниците си в широката коалиция - социалдемократите. Подкрепата за тях се срина до едва една пета от гласовете, след като някога беше горда и естествено присъстваща в правителството на федералната република партия.   Заедно тези две стари и утвърдени партии сега разполагат с едва половината от вота, след като някога напълно владееха сцената. Германският политически пейзаж се раздробява и е много по-опасно място, отколкото предсказват утешителните заглавия за четвъртия мандат на мама.     Посланието е съвсем ясно: От Унгария до Франция и от Холандия до Полша антисистемният, антимигрантски, антиевропейски вот не е разгромен, макар да не се е сдобил с голямо влияние в Западна Европа, засега.       Никой не бива да се бъде спокоен, когато твърдолинейни десни формации завършват втори или трети на национални избори, а още по-малко когато излизат начело като в Полша и Унгария. Може би АзГ е по-малко нацистка, отколкото се опасяваме, и включва обичайните неприобщени и объркани хора: няма място за никакво  успокоение обаче.     В Германия сега трябва да има коалиция, която да гарантира, че АзГ няма да се превърне в официална опозиция в Бундестага, което ще рече, че Свободните демократи и Зелените трябва да направят някои значителни отстъпки пред Мама.   Причината за това е, че на жалките остатъци от Социалдемократическата партия трябва да се даде възможност да бъдат по-скоро в опозиция, отколкото да се включат в друга широка коалиция с християндемократите, което би означавало да отстъпят ролята на опозиция, наред с привилегиите и престижа, на АзГ, което е немислимо.  Само че социалдемократите, слава богу, са толкова омаломощени, че за тях би било самоубийствено да влязат отново в коалиция с Меркел.   Това че Меркел и Макрон са победили, съвсем не значи, че тези екстремисти просто ще си стегнат багажа и ще се приберат у дома. Трябва сериозно да помислим какво ще стане, ако и когато М&М, да ги наречем така, започнат да губят популярност във Франция и Германия. Накъде ще се обърнат избирателите тогава?   Невъзможно ли е повечето да се пренасочат към Националния фронт или АзГ? Не.   Подобно на много крайнодесни обединения АзГ може лесно да се разцепи: при тези формации това се случва често. И все пак нито те, нито тревогите на избирателите, поддали се на популистките им лозунги, могат да бъдат пренебрегнати.   Меркел прояви доблест и беше права да държи на политиката си и да допусне сирийските бежанци в страната си, но безнадеждно изгуби спора за миграцията, а може би и Европа, макар че спечели, донякъде, тези оспорвани избори.", "date": "2017.09.26", "title": "Отново нацисти в сградата на Райхстага?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373165-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-26-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Денят обещава успешно решаване на финансови и лични проблеми. Някои от вашите приятели ще се притекат на помощ, в най-важният и труден момент – оценете това. Възможен е конфликт с лице, с което отдавна имате обтегнати отношения. Добри новини се очакват в семейството – възможна е появата на дългоочаквано бебе. Трябва да търсите правилната информация, която ще ви е необходима в новата работа. Избягвайте ненужни разговори и дискусии в кръг на хора, на които нямате достатъчно доверие. Успешно ще премине пътуване, след което ще се почувствате освежени и пълни с идеи. Не трябва да разчитате на първото впечатление, в любовта. Очакват ви, добри резултати от работа, с която сте се занимавали в продължение на повече от един месец. Шефовете, ще ви похвалят и възнаградят. Икономията на пари ще бъде подходяща, ако решите да минете през всички супермаркети в града. Внимавай за здравето си и по-малко се притеснявайте за неща, които сами сте си измислили. Не е необходимо да се отказвате от дълго пътуване, особено ако след това ви обещават нов престижен пост. Обадете се и посетете близките си и им помогнете финансово. За обществени мероприятия, не е добър ден, освен това, ви е необходимо време, да си починете от суетата. Спазвайте всички правила за благоприличие, ако се озовете в ново общество. Хората, с които планирате да работите заедно, са твърде придирчиви, дори към дребни неща. Ако днес, предприемете пътуване, то ще бъде много приятно. Между другото, ако сте необвързани, имате шанс за романтично запознанство. Най-добре е днес, да се потопите в проучвания, изследвания или творческа работа. Физическият труд е противопоказeн за вас, особено ако здравето ви не е наред. Включете се в неща, които ви носят вдъхновение и удовлетворение. Финансовото положение, за сега е стабилно, така че, да се притеснявате за състоянието на сметката си, не е необходимо. Очаква ви прекрасен ден, в който много от мечтите ви, ще се сбъднат, а срещите с нови хора ще бъдат обещаващи. Бъдете демократични с по-възрастните роднини и не забравяйте за домашните си задължения. В любовта колкото повече усилия вложите, толкова повече ще получите. Не трябва да разчитате само на късмета си, необходимо е, да предприемете и стъпки към успеха. Ще бъдете в състояние да постигнете по-добри резултати, ако направите компромис на колегите си. Работата в екип, ще бъде ползотворна, затова не се изолирайте. Имате нужда, да следите за разходите си, в противен случай, може да останете без средства.   Днес е възможна среща с любимия човек. Отдавна мечтаете, за интересен, чувствителен и с чувство за хумор партньор и няма да повярвате на късмета си. Не бързайте да съобщавате на всички за личното си щастие. Вечерта, трябва да обмислите нещата, да анализирате и да си направите изводи. Не е желателно за дълго време, да напускате града. Възможни са непредвидени ситуации, свързани с възрастни роднини, които без ваша помощ и подкрепа, няма да се оправят. В бизнеса е възможен прогрес и хубава печалба. Търсете партньори, които гледат на работата, така както и вие. Възможна е случайна среща с човек, към когото имате чувства. Ако това е било в далечното минало, не бързайте да правите изводи за чувствата си. Денят е благоприятен за ремонт, покупка на апартамент или вила. Ако намерите надеждни партньори в бизнеса, финансовия колапс, вече няма да е страшен. Доста, ще се притесните, както за своето, така и за здравето на хората, които обичате. Така че вземете спешни превантивни мерки. Творческите ви проекти, ще резонират в сърцата на много от вашите почитатели. Трябва повече да почивате и да гледате към бъдещето с оптимизъм.", "date": "2017.09.26", "title": "Дневен хороскоп 26 септември"}
{"url": "http://www.classa.bg/%D1%81%D0%B2%D1%8F%D1%82/item/373166-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BA%D0%B0%D0%BD%D0%B8%D0%B1%D0%B0%D0%BB%D0%B8,-%D0%B8%D0%B7%D1%8F%D0%BB%D0%B8-30-%D1%87%D0%BE%D0%B2%D0%B5%D0%BA%D0%B0-%D0%B2-%D1%80%D1%83%D1%81%D0%B8%D1%8F-%D0%B2%D0%B8%D0%B4%D0%B5%D0%BE", "text": "\r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n Според някои, става дума за Дмитрий и Наталия Бакшееви. Преди няколко дни на територията на авиационното училище в Краснодар били намерени пакет и вана с човешки части. \r\n   \r\n   Полицаите са арестували първоначално 35-годишния Дмитрий – местен жител, след като пътен работник открил загубения му телефон, на който имало фотографии на разчленени човешки тела, с които той позирал. \r\n   До момента официално е потвърдена смъртта само на един човек, но уликите са зловещи. \r\n    Двойката не само изяждала хората, но и консервирала месото им в буркани и по различни начини в хладилника. Според краснодарските медии в момента жената все още дава показания за десетките убийства, които заедно с мъжа си е извършила. Данните са на “Блокнот Краснодар”, позовавайки се на органи, близки до разследването. \r\n   \r\n   При разпитите жената е разпознала по фотографии 30 тела, които заедно с мъжа й са убили и изяли. Жената е започнала да дава подробни описания, след като е говорила с жена-психолог от Нижни Новгород. До момента всички жертви на людоедите се смятали за безследно изчезнали. Вече са разкопани костите на седем тела. \r\n   В дома на канибалите били открити телефони на жертвите, различни видеоуроци и рецепти за това как се приготвя човешко месо, включително и как се консервира. На една от снимките имало дата: 28.12.1999 г. Това кара следователите да подозират, че двойката е извършвала престъпленията в течение на близо 20 години. \r\n   През целия период същата жена работила като медицинска сестра във военното училище и се предполага дори е хранила курсантите-летци с човешко месо. В хладилника са намерени седем пакета със замразени останки. За да бъдат идентифицирани те трябва да се проведе генетична експертиза. За разлика от жената, мъжът обяснил фотографиите само с това, че просто се е снимал с тях, а труповете намерил в района на авиаторските жилища. \r\n   Преди да бъдат разкрити людоедите, в Краснодар са се носили слухове за клошари людоеди, върлуващи край училището за летци. Според тях, злодеите живеели като бездомници в мазето на училището. На улица Дзержински в Краснодар се намира Краснодарското висше военно авиационно училище да летци „А. К. Серов“. Почти 150 от завършилите го са получили звание Герои на съветския съюз. Няколко бивши курсанти са космонавти. \r\n   \r\n", "date": "2017.09.26", "title": "Арестуваха семейство канибали, изяли 30 човека в Русия (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/373167-%D0%BC%D0%BE-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D1%81-%D0%B8%D0%B4%D0%B8%D0%BB", "text": "Министерството на отбраната на Русия откри американска военна техника в районите на дислокации на ИДИЛ в Сирия.   Военното ведомство публикува направените по въздух снимки, показващи опорните точки на терористите от ИДИЛ.   Именно на местата, на които са разположени терористите около сирийския Дейз-ез-Зор се вижда ясно и присъствието на американска техника.     Или вече не се крият, или си мислят, че никой не ги вижда.     Руското министерство на отбраната показа снимки от въздуха и подробно описание на гостуване на американски военни в база на Ислямска държава северно от освободения от сирийската армия ключов град Дейр ер Зор. Напомняме, че при предишната офанзива, „погрешка” US обстрел уби над 60 военни от войската на арабската република, а след стигането й до бреговете на Ефрат миналата седмица, комбиниран огън от терористите и американците изненада официалните части, които действат на своята суверенна територия. Точно преди празниците  Министерството на отбраната в Москва изрази учудване от свободното преминаване на остатъчните войски на ИД през зони, които са окупирани от американските спецчасти и т.нар. Свободни демократични сили. Последните вече заемат и бази на ИД на левия бряг на Ефрат в очевиден опит за атака към Дейр ер Зор. Зоната на града е интересна с богатите си петролни находища.   Те са отснети между 8 и 12 септември. Говорителят ген. Конашенков попита на какво се дължи сътрудничеството на подкрепяните официално от САЩ СДС с ИД. Няма данни за нито един сблъсък между тях, напротив.  ", "date": "2017.09.26", "title": "МО Русия представи доказателства за сътрудничеството на САЩ с ИДИЛ"}
{"url": "http://www.classa.bg/%D1%81%D0%B2%D1%8F%D1%82/item/373168-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D0%BD%D0%B5%D1%89%D0%B0-%D1%81%D0%B5-%D1%81%D0%BB%D1%83%D1%87%D0%B2%D0%B0%D1%82-%D0%B2-%D0%B5%D0%B2%D1%80%D0%BE%D0%BF%D0%B0", "text": "А там, оправяй се сам. Ако си гладен, жаден, депресиран или ограбен, твоя си работа, оправяй се.  В същото време Мюмюн се събужда някъде си в палатката си в някое забутано афганско село, прозява се сладко, почесва се дълбокомислено по атрофиралия си ляв ташак и незабавно хвърля паспорта си в печката.     След това нарамва раничката си и тръгва за където му е кеф. Кеф му Германия, кеф му Швеция. След седмица без документи, без да са го проверили кой е, какъв е, Мюмюн вече лениво се изтяга в общежитието в Мюнхен и чака да му донесат хапването, докато грижлива доброволка му реже ноктите на краката, а друга му бърше супата от брадата за да не се нацапа горкичкия Мюмюн.   От този момент натам, Мюмюн вече е грижа на немската държава и тя трябва да внимава на Мюмюн нещо да не му се случи, да не остане недоволен, да се почувства нещастен.   Мюмюн е златното бъдеще на Германия и ще бъде обгрижван като писано яйце. А мюмюновци са хиляди и всеки ден щастливо звънкат в дома и разправят какъв рай е и как малоумните немци са готови и да му се кланят само и само Мюмюн да е щастлив.   И като слушат тези приказки от Хиляда и една нощ, все повече и повече Мюмюновци награбват раницата, предвидливо хвърлят паспортите си и потеглят за Европата.   А в същото време, ти, гражданина на ЕС псуваш митничари, бюрократи, съдба и богове докато подреждаш разхвърляния си куфар на летището.   Това е новата, демократична и мулти-култи Европа, честита да ни е!!!.  ", "date": "2017.09.26", "title": "Интересни неща се случват в Европа!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373160-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-%D0%BD%D0%BE%D1%81%D0%B8-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%B2%D0%B8%D0%B4%D0%B5%D0%BE", "text": "        Преди години ЦРУ имаше своя програма за обучение на сирийските бунтовници, в рамките на която ги снабдяваше и с оръжие. Фактът, че част от това оръжие е идвало от България, се разбра по една чиста случайност, пише германският разследващ журналист Франк Щир, цитиран от различни немскоезични издания. \r\n   Авторът припомня един трагичен случай отпреди две години, когато на военния полигон Анево американски войник беше разкъсан от взривила се граната. След проведено разследване, тогавашният военен министър Николай Ненчев отрече правителството да има нещо общо със случая и уточни, че става въпрос за взаимоотношения между частна фирма и Пентагона. \r\n   Две години по-късно вече знаем повече по темата, пише Щир: „А именно, че България е важен пазар за САЩ при набавянето на оръжие и боеприпаси за противниците на режима на Асад в Сирия. Знаем вече и името на операцията - \"Timber Sycamore\". Тя се провежда от ЦРУ още от 2013 година, когато президент беше Барак Обама. Оттогава САЩ и Саудитска Арабия са закупили в Източна Европа оръжие за стотици милиони долари, което е било прехвърлено към Сирия, Ирак и Афганистан, четем на сайта на общественоправната телевизия МДР. \r\n   \r\n   Германските медии цитират и Балканската мрежа на разследващите журналисти BIRN, както и организацията Organized Crime and Corruption Reporting Project (OCCRP). Според тях, набавяните в Източна Европа оръжия за кризисните райони са заминавали контрабандно от военновъздушната база в Рамщайн, Германия, без да са били взимани съответните разрешения от германското правителство. \r\n   След като германските власти започнали да реагират все по-остро на тези пратки, оръжейните доставки продължили да се изпълняват със самолети или кораби от България и Румъния, твърдят от двете организации. \r\n   Франк Щир цитира Диляна Гайтанджиева, която във вестник \"Труд\" публикува документи от азербайджанското посолство в София, предоставени ѝ от групата \"Anonymous Bulgaria\". От въпросните документи излизало, че държавната азербайджанска авиокомпания Silk Way Airlines е извършила през последните 3 години близо 350 полета, транспортиращи хиляди тонове оръжия и муниции от Източна Европа предимно за Близкия Изток. За да се избегнат щателни проверки, полетите на Silk Way Airlines били представяни като дипломатически пратки, четем в информацията на МДР. \r\n   \r\n   А изданията Telepolis и heise.de също се позовават на разследванията на българската журналистка, която през 2016 открила в мазето на една бомбардирана къща в Алепо хиляди ракети „Град\" и взривове, произведени от ВМЗ-Сопот. Heise.de посочва още следното: „Българските фабрики ВМЗ-Сопот, „Арсенал\" в Казанлък и „Дунарит\"- Русе са можели да изнасят своите оръжия, тъй като полетите на дипломати не подлежат на проверка. Така те са имали възможността да изнасят солидни количества оръжия, а печалбите от това, естествено, не са били декларирани\". Източник на информацията е \"Anonymous Bulgaria\". \r\n     \"Арсенал\" беше пред фалит, а сега търси нови работници \r\n   Немскоезичните издания посочват, че още в рамките на Съвета за икономическа взаимопомощ (СИВ) България е била важен оръжеен износител - предимно на лекострелково оръжие и боеприпаси. И преди, и сега държавната фирма „Кинтекс\" пласира в чужбина военна продукция на държавните оръжейни заводи - най-вече в страните от Близкия Изток и в Африка, но също така и в Индия, посочва Telepolis. Изданието припомня, че завод „Арсенал\" в Казанлък притежава лиценз за производството на легендарния автомат \"Калашников\" - AК47. \r\n   По данни на Междуведомствената комисия за експортен контрол и неразпространение на оръжията за масово унищожение, през 2016 година българските оръжейни фирми са изнесли оръжие и муниции на стойност над 1 милиард евро - с 370 милиона евро повече спрямо предходната година. Най-големите купувачи на българско оръжие са Ирак, Саудитска Арабия и САЩ. \r\n   Макар че износът на оръжие за региони на военни конфликти е недопустим, увеличеният износ през последните две години няма как да бъде обяснен по друг начин, освен с това, че българските оръжейни производители печелят от продължаващите конфликти в Сирия, Ирак и Афганистан, коментира германският разследващ журналист Франк Щир. \r\n      ", "date": "2017.09.26", "title": "Българското оръжие за Близкия изток носи милиарди (Видео)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373161-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D0%B2-%D0%BA%D0%BE%D0%BC%D0%B0", "text": "        Според информацията трикратният олимпийски шампион е в критично състояние заради чернодробна недостатъчност и се бори за живота си.   Наим Сюлейманоглу е в интензивното отделение на болница „Бакъркьой Сади Конук“ в Истанбул, a според личния му лекар Аднан Багръачък легендата се нуждае от спешна трансплантация на черен дроб.     “Наим Сюлейманоглу има чернодробна недостатъчност. В най-скоро време трябва да му бъде направена трансплантация на черен дроб, за да му бъде спасен живота. Наим Сюлейманоглу е легенда, благодарение на когото тази страна е спечелила безброй медали и е носителка на безброй рекорди. В момента е в интензивното отделение и не е в съзнание. Аллах да му е на помощ”, сподели д-р Аднан Багръачък.   Легендарният щангист не е пожелал никой да знае за неговото заболяване. Той не е споделил за болестта си дори на собствения си син.   Най-великият щангист за всички времена е роден на 23 януари 1967 година в кърджалийското село Птичар. По време на т.нар. Възродителен процес името му е променено на Наум Шаламанов. Той е трикратен олимпийски шампион и седемкратен световен шампион. Автор е на цели 46 световни рекорда. По време на световното първенство в Мелбърн, Австралия, през 1986 година Наим бяга в Турция, където живее и до днес.   Наим Сюлейманоглу печели златни медали на Олимпийските игри през 1988, 1992 и 1996 година. На Олимпиадата в Сидни през 2000 година прави три неуспешни опита да подобри олимпийския рекорд, след което прекратява състезателната си кариера.", "date": "2017.09.26", "title": "Наим Сюлейманоглу в кома"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373162-%D0%B7%D0%B0%D1%81%D1%83%D0%BA%D0%B0%D0%BD%D0%B8-%D1%83%D1%87%D0%B5%D0%BD%D0%B8%D1%87%D0%BA%D0%B8-%D0%B8%D0%B7%D0%BC%D0%B5%D1%81%D1%82%D0%B8%D1%85%D0%B0-%D0%B4%D0%B8%D0%BB%D1%8A%D1%80%D0%B8%D1%82%D0%B5-%D0%BD%D0%B0-%D0%B4%D1%80%D0%BE%D0%B3%D0%B0", "text": "Ученичките изместиха дилърите в школата. Най-новата мода е засукани девойчета от 10-и, 11-и и 12-и клас да пласират наркотици на децата, като буквално изритаха от тази ниша съучениците си дилъри, пише в. „Телеграф\", позовавайки се на МВР. Основният мотив на момичетата вече бил не толкова финансов, колкото желанието им да блеснат сред момчетата, засекли разследващите.    „Във всяко училище си има по-вървежни, по-лични момичета, засукани, красиви, всички ги знаят. Те са тарторките. Голяма част от тези девойки пласират и наркотици. Особено от този 15-и септември засичаме, че са избутали момчетата от нишата\", смятат криминалисти. Най-продавани сред учениците си остават тревата, наргилетата, амфетите и метаамфетамините.      Децата купували масово трева от т. нар. Билка. Дилърките не държали дрогата на топчета, а направо я поднасяли на непълнолетните клиенти в шепа, все едно държат тютюн за свиване. „Зарибяват с черпене, след това лека полека започват да искат и пари. Избират по-грознички момичета от малките класове и ги викат по безистени и самотни улички, където им дават да пушат.      Обикновено това става през голямото междучасие\", споделят ученици. Специалисти, които работят с наркомани, коментират, че особено в по-елитните училища децата предпочитали да се друсат с амфети. Причината била, че този вид наркотик помага да поемат повече информация. „Имали сме случаи на момчета и момичета, които, за да не изостават от съучениците си, се дрогират, за да зубрят повече материал\", коментират психолози. Ученичките-дилърки пласират цигара от т. нар. Билка за 5 лв. Цената ѝ от първия продавач тръгвала от 2 лв. и в зависимост през колко ръце премине, стига до 10, разказват деца от различни школа.    Основната конкуренция особено в София на девойките обаче правели турските роми от Женския пазар, които пласирали цигарата за два лева. Тя може да се пуши от 4-5 човека и на практика излиза почти без пари за децата. Метаамфетаминът се търгувал около 10 лв. За доза, като най-качественият удрял двойна цена. В момента хит особено сред по-елитните гимназии и техникуми били телефончетата, или в превод екстази. Таблетките имали лого на телефонче и се пласирали за 15-20 лв. бройка.", "date": "2017.09.26", "title": "Засукани ученички изместиха дилърите на дрога"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373163-%D1%83%D1%87%D0%B0%D1%81%D1%82%D0%BD%D0%B8%D1%87%D0%BA%D0%B0-%D0%B2-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0-%D0%B8%D0%B7%D0%B6%D0%B8%D0%B2%D1%8F-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%BA%D0%BE%D1%88%D0%BC%D0%B0%D1%80", "text": "Пилар Магро, участничка в испанския конкурс за красота Miss Universe Spain 2017, рухна неочаквано в басейн по време дефилирането си пред публиката и журито, съобщава \"Дейли Мейл\". Мъж, който се намирал близо до инцидента, бързо се хвърлил във водата и спасил девойката. Пилар не пострадала, но изживяла голямо разочарование като титлата кралица на красотата била завоювана от друга красива участничка.      Журито решило да даде короната на София дел Прадо.      Вижте кадрите от необичайния инцидент: Ето и още снимки на победителката София дел Прадо:            ", "date": "2017.09.26", "title": "Участничка в конкурс за красота изживя истински кошмар"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373164-%D0%B4%D1%8F%D0%B2%D0%BE%D0%BB%D1%8A%D1%82-%D0%BE%D0%B1%D1%81%D0%B5%D0%B1%D0%B8-%D0%BC%D0%BE%D0%BD%D0%B0%D1%85%D0%B8%D0%BD%D1%8F", "text": "            Текстът е написан преди повече от 300 години от сицилианска монахиня на име Мария, за която се смятало, че била обладана от Дявола, но със силната си вяра и любов към Господ му се е противопоставила. Сестра Мария Кросифиса Консесионе живеела в манастир в Палма ди Монтекиаро,Сицилия.    Според исторически източници на 11 август 1676 г., тогава около 30-годишната монахиня, е открита на пода на килията си с лице, покрито с мастило. В ръцете си Мария държала писмо, съдържащо текст - сложна комбинация от символи и букви. Тя разказала, че писмото ѝ било диктувано от самия Сатана, който се е опитал да я откаже от Господ и да я привлече към злото. Въпреки че писмото е само 14 реда, архаичните букви и символи вече няколко века са пречели то да бъде разчетено. Учени от музея „Лудум\" в Сицилия обаче успяват да го дешифрират, използвайки сложен софтуер.      Освен това екипът е разровил и исторически записи, за да разбере повече за самата монахиня и живота ѝ. „Когато работиш по разчитането на исторически текст, не може да игнорираш профила на писателя. Трябваше да научим колкото се може повече за тази монахиня\", казва директорът на „Лудум\" Даниел Абате пред Лайв Сайънс, цитирано от Всти бг. Сестра Мария е родена с името Изабела Томаси. Тя влиза в манастир на 15-годишна възраст. „Изглеждаше сякаш писмото е написано със съкращения. Решихме, че може сестра Мария да е създала нови думи, използвайки стари азбуки, които е учила\", разказва Абате. Учените решават да тестват предположенията си с компютърен софтуер.      Оказва се, че монахинята е използвала в текста си лигатури от различни езици – старогръцки, латински и арабски, както и руни. Екипът анализира как са подредени буквите и думите и успява да създаде алгоритъм за дешифриране. „Мислехме си, че най-вероятно ще излязат няколко смислени думи, но се оказа, че монахинята е владеела езика си доста добре. Писмото беше по-пълно от очакваното\", споделя директорът на „Лудум\". Според грубия превод на сатанисткия текст за Светата троица се говори като за „умряла\".    Пише още, че „Господ смята, че може да проповядва морал, но системата му не работи за никого... може би Стикс е права...\". Стикс в древногръцката митология е една от петте реки, които протичат през царството на Хадес. Тя е реката на омразата, която разделя земята от подземното царство. Може да се разглежда и като име и на океанидата, която представлява тази река. Почеркът на сестра Мария разкрива, че тя е страдала от шизофрения или биполярно разстройство.    Образът на Дявола често се появява пред хора, които имат подобни заболявания. От историческите записи екипът установява, че монахинята почти всяка вечер е викала в килията си и се е борела срещу Сатаната. По онова време обаче Църквата е приела писмото за доказателство, че ужасяващите тъмни сили съществуват, а сестра Мария се е превърнала в героиня, успяла да се опълчи на самия Дявол.", "date": "2017.09.26", "title": "Дяволът обсеби монахиня"}
{"url": "http://www.classa.bg/%D1%81%D0%B2%D1%8F%D1%82/item/373156-%D1%80%D1%83%D1%81%D0%BA%D0%B8-%D0%BF%D0%B0%D1%81%D1%82%D0%BE%D1%80-%D1%82%D1%8A%D1%80%D1%81%D0%B8-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "          \"Защо в Германия ли? Защото тук има силна Протестантска църква\", отговаря Алексей Колясников на въпроса защо точно в Германия е решил да търси политическо убежище. Пасторът се надява да получи положителен отговор от германските власти. \"Ако трябва да се върна в Русия, за мен ще стане много опасно. Ще ме обявят за терорист и ще ме тикнат зад решетките\", казва той.   От края на юни т.г. руският пастор, заедно със съпругата си и трите им деца, се намира в един бежански приют в Леверкузен. Условията са спартански, защото става дума за физкултурния салон на едно училище. Там семейството на Колясников дели площ от само няколко квадратни метра с други бежанци - основно от Чечения.   Колясников е убеден, че в Русия го преследват заради дейността му като пастор в църквата на адвентистите от петдесетия ден. През септември 2014 той организирал събрание за паството си. Хората се събрали в едно кафене в Сочи, тъй като религиозната общност не разполага със собствена сграда. Докато четяли от Библията, изведнъж се появили полицаи и хора от Федералната служба за безопасност (ФСБ). Обвинили Колясников, че провежда неразрешено от властите събрание, с което нарушавал обществения ред.   Руският пастор Алексей Колясников   \"Шест седмици преди това, на едно от събиранията ни се появи непозната за нас млада жена. Тя се включи много активно, интересуваше се живо от всичко, което правим. Но въпросната вечер, когато се появиха хората от ФСБ, тя не дойде сама, а с друг човек, когото тя представи като свой приятел\", спомня си Колясников. По-късно се оказало, че въпросният \"приятел\" в действителност е човек от службите. В съда той, както и въпросната млада жена, свидетелствали срещу пастора. А по думите на неговия защитник Александър Попков, младата жена свидетелствала и в други съдебни процеси срещу духовници от Сочи.   За провеждането на непозволено събрание съдиите наложили на Колясников парична глоба. След като пасторът подал жалба в Европейския съд за човешките права - за нарушаване на религиозната му свобода - натискът на руските власти срещу него се засилил. Даже се появила и загадъчна \"украинска следа\".     В писмо до държавната прокуратура в южния руски район Краснодар, с копие от което разполага и Дойче Веле, генералът от ФСБ Александър Родионов обвинява Колясников не само за провеждане на непозволено от властите събиране, но и че бил участвал в събитията в Украйна през зимата на 2013 и пролетта на 2014 година.   В писмото се казва още: \"След като властта беше поета от хората на т.нар. „Евромайдан\", чийто религиозни убеждения се основават на идеологията на прозападни протестантски религиозни движения, и които биват финансово подкрепяни както от НАТО, така и от ЕС, в Русия нарасна опасността от възникването на така наречените \"антируски огнища\", от които могат да тръгнат социални и идеологически напрежения\".    Междувременно със случая се зае руският \"Център за борба с екстремизма\". Колясников уверява, че като пастор неизменно се е обявявал срещу всякакъв вид насилия и кръвопролития в Киев. А и неговите политически убеждения така или иначе не му позволявали да подкрепи революцията в Украйна. \"Аз бях категорично срещу движението от украинския Майдан. По онова време ние се молехме за благото на страната и на президента\", казва пасторът. Когато в доклада на ФСБ прочел, че бил участвал пряко в събитията на Майдана, това му подействало като шок.   \"Това е смешно и поради причината, че по онова време все още кракът ми не бе стъпвал в Украйна. За първи път посетих Киев през 2016 година. Там набързо се изпариха всичките ми опасения - никой не ме арестува заради това, че говоря на руски. Напротив - чувствах се напълно свободен\", казва свещеникът. Той е убеден, че в Русия всеки може да бъде арестуван по обвинения, свързани със събитията в Украйна. А случаите като неговия не са изключение, казва адвокатът Попков.   Адвокат Ал. Попков: Случаите като този на пастор Колясников не са изключение И до днес руският пастор не може да проумее защо властите се отнасят към него по този начин. Спомня си за една случка от 2012 година: \"Един майор от ФСБ ме беше поканил на среща. Каза ми, че се занимава с религиозните групи в Сочи. Мъжът твърдеше, че в Русия имало повишена терористичната заплаха и поиска от мен да му предам списък с имената на членовете на моята религиозна общност\", казва Колясников.   Адвокатът му Александър Попков е убеден, че са много факторите, които играят роля в случая. Първо - събитията в Украйна промениха много и обстановката в Русия. И второ - руските тайни служби държат под контрол религиозните общности, а Колясников отказва да им се подчини\", казва Попков и добавя: „Случаите като неговия не са изключение\".", "date": "2017.09.26", "title": "Руски пастор търси убежище в Германия"}
{"url": "http://www.classa.bg/%D1%81%D0%B2%D1%8F%D1%82/item/373157-%D0%BF%D0%BE%D0%BA%D0%B5%D1%80%D1%8A%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%BA%D0%BE%D0%B9-%D0%BA%D0%B0%D0%BA%D0%B2%D0%B8-%D0%BA%D0%B0%D1%80%D1%82%D0%B8-%D0%B4%D1%8A%D1%80%D0%B6%D0%B8", "text": "          В Брюксел днес продължават преговорите за Брекзит. Досега няма никакъв сериозен успех – това поне твърди преговарящият от името на ЕС Мишел Барние. Неговият партньор от британска страна Дейвид Дейвис е на обратното мнение, а в речта си от петък Тереза Мей също говореше за някакви успехи.   Лъже ли тук някой или това е просто елемент от тактиката на преговорите? Едно е ясно обаче – напредъкът ще трябва да бъде постигнат на масата за преговори от Барние и Дейвис. Нека се опитаме да надникнем в картите на двамата главни преговарящи.   \"Не е толкова лесно да се установи кога един човек лъже или се преструва\", казва юристът Ален Вербеке, който изследва изкуството да се водят преговори. Професорът от университета в Льовен твърди, че 75 до 90% от всяко послание се определят от поведенчески характеристики – от езика на тялото на говорещия и неговия тон. Остатъкът – от значението на казаното. Казаното би трябвало да съответства на жестовете и мимиките.   Изпълняват ли обаче това условие двамата преговарящи за Брекзит? В крайна сметка става дума за двама опитни професионалисти, които са принудени да играят своите роли под голям обществен натиск.     Снимката от преговорите през юли, когато европейският преговарящ се яви с камара от папки, а британецът с празни ръце, обиколи световния печат. Навсякъде тя беше изтълкувана като символ на това, че Дейвис няма никакви конкретни предложения от правителството в Лондон. Барние преди това се беше оплакал, че британците не предоставят никакви солидни данни и детайли, по които да се преговаря.     Експертът Ален Вербеке смята тази интерпретация за грешна. „И аз не нося със себе си папки, когато отивам да водя преговори. По този начин показвам, че познавам най-важните въпроси и съм добре подготвен, а за подробностите така или иначе отговорят експертите, които са част от екипа на преговарящия\", казва юристът. Така че истината е друга – липсата на папки с документи може да сигнализира превъзходство над някого, който е помъкнал със себе си камари от хартия, за да прави постоянни справки.     Ален Вербеке е специалист, изучаващ езика на тялото   Какво впечатление оставят Барние и Дейвис по време на преговори? Те се усмихват почти непрекъснато, нерядко единият поставя ръка на рамото на другия, сякаш му е пръв приятел, свеждат главите си един към друг заговорнически. Нима всичко това е чист театър? Или става дума за истинско приятелство? А може би двамата всъщност изобщо не могат да се понасят? „Смятам, че двамата наистина се разбират добре\", твърди Ален Вербеке и показва една снимка, на която Барние и Дейвис стоят пред залата за преговори.    За да се разберат истинските чувства на двама души, според Вербеке, трябва да се обърне внимание на положението на краката. Човек може да се научи да контролира изражението на лицето си, очите, усмивката си, но не и позицията на краката. „Краката са тези, които често пъти издават истинските чувства на един човек. Да се контролират те е най-трудно поради това, че са най-отдалечени от главата\", твърди експертът. Анализът на снимката, на която се виждат Барние и Дейвис, според него издава, че двамата не изпитват отрицателни чувства един към друг.   \"Поведението му е открито и конструктивно, но прозира и известна предпазливост\", казва експертът Вербеке за Мишел Барние. „В негово лице виждаме истински професионалист\", добавя още професорът. Според него, французинът буди по-голямо доверие, отколкото неговия партньор в преговорите Дейвид Дейвис - главно поради това, че не се притеснява да изрази и истинските си чувства. На последната пресконференция преди лятната почивка Барние например се оплака, че преговорите се намират в застой. Лицето му тогава изразяваше искрена загриженост, цялото му поведение излъчваше именно това чувство.   Въоръжени с купища документи - преговарящите от ЕС (вляво); британската делегация (отдясно) знае всичко наизуст? „Езикът на тялото се намираше в пълен унисон с онова, което казваше\". Едва когато един журналист попита Барние дали е отчаян от мъчителните преговори, Барние не успя да се овладее и гневно избухна: „Не съм отчаян, просто съм нетърпелив!\". Изражението му и поведението на тялото му обаче издаваше истината: французинът в този момент излъчваше пълно отчаяние. Подобни неща се случват дори на най-големите професионалисти.     Винаги, когато Дейвис има изява в Брюксел, той демонстративно излъчва добро настроение. Наистина ли му е толкова весело? Зад това се крие определена стратегия на Лондон, гласи анализът на Вербеке: „По този начин той се опитва да ни се покаже като наш много добър и близък приятел\". А това е част от стратегията, с която трябва да ни внуши, че всичко около Брекзита протича напълно гладко и дава единствено поводи за оптимизъм. Посланието на Дейвис е едно: „Ще успеем да сключим добра сделка\".   А това е важно не само за обикновените британски граждани, но и за британската икономика, която е силно загрижена дали в бъдеще ще има достъп до общия европейски пазар.", "date": "2017.09.26", "title": "Покерът Брекзит - кой какви карти държи"}
{"url": "http://www.classa.bg/%D1%81%D0%B2%D1%8F%D1%82/item/373158-%D0%BA%D0%B0%D0%BA-%D0%B5%D0%B4%D0%BD%D0%B0-%D1%81%D0%BF%D0%BE%D1%80%D1%82%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0%D1%80%D0%B5%D1%87%D0%B5-%D1%82%D1%80%D1%8A%D0%BC%D0%BF-%D0%BD%D0%B5%D1%89%D0%B0%D1%81%D1%82%D0%BD%D0%B8%D0%BA", "text": "ЛеБрон Джеймс е смятан не само за най-добрия активен баскетболист в света и един от най-добрите в историята на този спорт въобще, но и за абсолютен пример за подражание. Той участва в социални проекти, често поднася приятни изненади на феновете си и качва в Туитър много лични информации. Обратно на посланието, което излъчва прякорът му \"крал Джеймс\", извън игрището той е изключително усърден, скромен и разсъдлив човек. Не и наскоро, когато се разбра, че президентът Тръмп е променил решението и няма намерение да кани в Белия дом отборът-шампион в НБА – „Голдън Стейт Уориърс\". Тогава ЛеБрон, който играе в заклетия враг на шампиона – „Кливлънд Кевълиърс\" – гневно написа в Туитър: \"Нещастник такъв, посещението в Белия дом винаги е било голяма чест за спортистите, но само допреди Вие да се появите\".     В САЩ е отколешна традиция шампионите в четирите големи професионални първенства - по баскетбол, американски футбол, бейзбол и хокей на лед - да бъдат тържествено приемани в Белия дом. Треньорът на актуалния шампион в НБА Стив Кер, например, е стискал ръката на последните петима американски президенти - и като играч, и като треньор.       ЛеБрон Джеймс   След като обаче миналия ноември Доналд Тръмп беше избран за президент, Кер обяви, че няма да отиде в Белия дом, ако отборът му стане шампион. А след като през юни \"Уориърс\" наистина се наложиха на финала над \"Кевълиърс\", от ръководството на тима обявиха, че още не е взето решение относно посещението в Белия дом.   Стив Кер през 2016 година - на прием при президента Барак Обама   В края на седмицата отборът трябваше най-накрая да обяви дали ще приеме поканата на президента. Техният капитан Стивън Къри заяви пред една телевизия, че лично той щял да гласува с \"не\", което очевидно Тръмп е взел за повод да отмени поканата към „Голдън Стейт Уориърс\".   Ръководството на баскетболната лига обаче застана зад спортиста. Шефът на НБА Адам Силвър заяви: \"Аз се гордея с нашите играчи, включително и поради това, че те изразяват мнение по критични теми\". Никой не обвинява и ЛеБрон Джеймс за неговия туит, в който той нарече Тръмп \"нещастник\". Точно обратното: спортният синдикат излезе със следното становище: \"Свободата на мненията, а не презрителното отношение към тези свободи, е онова, което направи Америка велика\".     В събота вечерта, няколко часа след като Тръмп беше нарекъл някои от звездите на американския футбол „кучи синове\" и предложил на собствениците на отборите да не се колебаят и да уволняват всички играчи, които опозорявали Америка, Джеймс отново си върна ореола на човек с кралско спокойствие. Във видеопослание, качено в Туитър, той обвини Тръмп, че използва спорта, за да разединява американците. \"Става въпрос за това да останем единни. Ние, американският народ,\" посочи Джеймс.", "date": "2017.09.26", "title": "Как една спортна звезда нарече Тръмп \"нещастник\""}
{"url": "http://www.classa.bg/%D1%81%D0%B2%D1%8F%D1%82/item/373159-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2-%D1%86%D0%B2%D0%B5%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D1%8F%D0%BC%D0%B0%D0%B9%D0%BA%D0%B0", "text": "        Неволята учи – тази поговорка съществува в различни варианти на много езици. Тя с пълна сила може да се приложи за депутатите, които бяха избрани в новия Бундестаг. Социалдемократите, които досега бяха в правителството, претърпяха тежко поражение и незабавно оповестиха, че минават в опозиция. Тъй че единствената възможност за съставяне на кабинет, с която разполага Ангела Меркел, е коалиция със Зелените и с либералите от Свободната демократическа партия. Наблюдателите шеговита наричат тази коалиция „Ямайка\", понеже цветовете на партиите в нея съвпадат с цветовете на знамето на Ямайка: черно за християндемократите, жълто за либералите и зелено за Зелените.     Такива коалиции вече са сглобявани в отделни федерални провинции, но в Берлин „Ямайка\" ще бъде премиера. Дали обаче двете по-малки партии изобщо ще се съгласят да влязат в такова правителство? За 12-те години начело на правителството Ангела Меркел си спечели славата на канцлерка, която уравновесява и балансира. Според нейните привърженици, това е голям плюс, според критиците обаче то е равнозначно на политическа безхарактерност. Все пак, при сглобяването на очакваната тройна коалиция тактическите умения на Меркел ще бъдат много полезни. Не е тайна, че както в баварския Християнсоциален съюз, така и в нейната собствена партия ХДС съществуват доста резерви към съюза с либералите и Зелените.   Меркел е известна със способността си да уравновесява крайностите   Независимо от това мнозинството в ХДС/ХСС в момента не подлага на съмнение авторитета на Ангела Меркел. Още повече, че в Бавария ХСС постигна слаб резултат, а това разклаща позициите както на тази партия, така и на лидера ѝ Хорст Зеехофер. Все пак Зеехофер навярно ще мине в настъпление. На фона на успеха, който постигна дяснопопулистката партия „Алтернатива за Германия\" той вече даде сигнал, че възнамерява да ориентира партията си по-надясно.   Може да се очаква, че от Бавария ще прозвучат пиперливи реплики по такива теми като бежанската политика и вътрешната сигурност в Германия. А това навярно допълнително ще затрудни преговорите с либералите и Зелените. Защото особено Зелените трудно ще убедят своите избиратели, че правилата за даване на политическо убежище в Германия например трябва да бъдат затегнати допълнително. По-лесно ще се постигне компромис по въпросите, свързани с борбата срещу тероризма. Защото всички потенциални участници в една коалиция „Ямайка\" са единодушни, че най-вече полицията има нужда от повече хора и по-добро оборудване.     Тъй или иначе, християндемократите ще бъдат принудени да направят доста отстъпки. Нито Зелените, нито либералите ще бъдат склонни да приемат, примерно, по-нататъшни ограничения на гражданските права и свободи. В същото време тези две партии ще трябва да положат доста усилия, за да седнат заедно в кабинета. Либералите, които след четири години отново се завръщат в Бундестага, често обвиняват Зелените, че се опитват да се държат опекунски спрямо германците. Зелените пък смятат, че СвДП се интересува главно от орязването на държавните разходи и пренебрегва обществените интереси, давайки предимство на бизнеса.     Винфрид Кречман е сред най-популярните политици на Зелените в Германия   С други думи, либералите и Зелените трябва да положат доста усилия вътре в собствените си редици, за да постигнат някакво сближаване както в целите, така и в манталитета си. Важна роля в това отношение може да изиграят такива опитни политици, като зеленият министър-председател на Баден-Вюртемберг Винфрид Кречман, който управлява заедно с християндемократите една относително консервативна и икономически много силна провинция. Но 69-годишният Кречман често става обект на критика вътре в собствената си партия – най-вече от лявото ѝ крило. В СвДП сходна роля може да изиграе заместник-председателят на партията Волфганг Кубики. 65-годишният политик даде решаващ принос за сглобяването тъкмо на коалиция „Ямайка\" в Шлезвиг-Холщайн, която дойде на власт през юни.   След като социалдемократите решиха да минат в опозиция, защото двата правителствени мандата в коалиция с християндемократите им донесоха тежки загуби на гласове, сега ХДС/ХСС, СвДП и Зелените просто нямат друг избор, освен да постигнат споразумение за коалиция. В противен случай Германия върви към нови избори, а те ще зарадват единствено „Алтернатива за Германия\". Една партия, която смята всички други партии в Бундестага, включително и левицата, за свои врагове.", "date": "2017.09.26", "title": "Германия в цветовете на Ямайка?"}
