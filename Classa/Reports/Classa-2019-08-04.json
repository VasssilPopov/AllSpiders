{"url": "http://www.classa.bg/%D1%81%D0%B2%D1%8F%D1%82/item/398562-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%B7%D0%B5%D0%BB%D0%B5%D0%BD%D1%81%D0%BA%D0%B8-%D0%BE%D1%82%D0%BA%D1%80%D0%B8-%D0%BF%D1%8A%D1%82-%D0%B7%D0%B0-%C2%AB%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0%C2%BB-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0-%D1%81-%D1%80%D1%83%D1%81%D0%B8%D1%8F-%D0%B7%D0%B0-%D1%83%D0%BA%D1%80%D0%B0%D0%B9%D0%BD%D0%B0", "text": "Благодарение на победата в украинските избори на Владимир Зеленски, Западът и Киев им се появи уникален шанс да сключат мир с Москва, пише The American Conservative. Както отбелязва списанието, Вашингтон може да възстанови отношенията си с Москва и да я убеди да се откаже от „интервенцията” в Донбас, ако се откаже разширяването на НАТО, премахне санкциите, даде възможност на Киев да избира икономическите си партньори, а също така неофициално признае присъствието на Русия в Крим.        ", "date": "2019.08.04", "title": "Победата на Зеленски откри път за «голямата сделка» на Запада с Русия за Украйна"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/398553-%D1%82%D0%BE%D0%B2%D0%B0-%D0%BF%D0%B8%D1%88%D0%B0%D1%82-%D1%87%D1%83%D0%B6%D0%B4%D0%B8%D1%82%D0%B5-%D0%B8%D0%B7%D0%B4%D0%B0%D0%BD%D0%B8%D1%8F-%D0%B7%D0%B0-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0", "text": "Накрая тя се наложи в една оспорвана процедура и след остри разногласия сред 28-те: българката Кристалина Георгиева е номинацията на ЕС за шеф на МВФ. Но тя има да преодолява още едно препятствие, пишат чуждите издания.          е кандидатката на ЕС за ръководител на Международния валутен фонд (МВФ). След тежки преговори, продължили повече от 12 часа, и на фона на остри разногласия сред 28-те страни-членки на общността, българката се наложи над другия кандидат - бившия холандски финансов министър Йерун Дейселблум, пише по темата агенция Ройтерс.     В тайно гласуване Георгиева спечели подкрепата на 56% от гласовете на страните-членки на общността, което представлява най-малко 57 процента от общото население на ЕС. Остатъка получи Дейселблум, срещу когото се обявиха Испания, Италия и Гърция - заради коментарите му от 2017 г., че   били пропилели финансовата помощ за „алкохол и жени“, посочва британският \"Гардиън\". Разногласия между Берлин и Париж Вестник \"Франкфуртер Алгемайне Цайтунг\" (ФАЦ) съобщава, че Франция е подкрепила Георгиева, докато Берлин е застанал зад Дейселблум. Същото подчертава и \"Файненшъл таймс\" (ФТ). Различията между Берлин и Париж затрудниха постигането на консенсус между европейските правителства. От първоначалните петима кандидати в петък останаха само двама - Георгиева и Дейселблум - след като от надпреварата най-напред се оттегли португалецът Мариу Сентену, а след това и испанското правителство съобщи, че оттегля кандидатурата на своята министърка на икономиката и бизнеса Надя Калвиньо. По-късно стана известно, че от надпреварата отпада и финландският кандидат - шефът на Централната банка на страната Оли Рен. Има още препятствия ФТ коментира избора на Кристалина Георгиева така: \"  е уважаван и признат икономист, който получи признание за работата си в Световната банка. Ако бъде назначена през октомври, тя ще бъде първият източноевропеец начело на МВФ.\"   Ако бъде избрана, Кристалина Георгиева ще замени на поста французойката Кристин Лагард   Още едно препятствие има за преодоляване преди окончателния избор на Георгиева, припомнят \"Файненшъл таймс\" и германският \"Ди Велт\": правилата на МВФ не позволяват на човек над 65 години да оглави Фонда, а през август българката ще навърши 66. Затова правилата ще трябва да бъдат променени. В тази връзка \"Ханделсблат\" посочва, че Франция ще настоява за увеличаване на възрастовата граница, а ФТ припомня, че в Борда на директорите на МВФ все още няма постигнат консенсус по този въпрос. А \"Ню Йорк Таймс\" отбелязва, че не е много ясно дали САЩ ще подкрепят искането за вдигане на възрастовата граница. Американски кандидат? Негласно правило е МВФ да се ръководи от европеец, а Световната банка – от американец. Въпреки това, според някои спекулации, президентът Тръмп може да издигне свой кандидат за поста. Междувременно   беше поздравена в Туитър от опонента си от Холандия Йерун Дейселблум, както и от прекия си началник в Световната банка Дейвид Малпас. От своя страна Кристалина Георгиева благодари в Туитър на българското правителство, и лично на премиера Бойко Борисов, за доверието и подкрепата за нейната кандидатура: Ако Кристалина Георгиева се пребори за поста, бъдещата директорка на МВФ ще се сблъска с редица глобални икономически предизвикателства, коментира на свой ред \"Ню Йорк Таймс\".", "date": "2019.08.04", "title": "Това пишат чуждите издания за избора на Кристалина Георгиева"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/398554-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D1%81-%D1%82%D1%80%D0%B5%D0%B2%D0%BE%D0%B3%D0%B8%D1%82%D0%B5-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D0%B7%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0", "text": "Премиерът разделя и противопоставя българи срещу българи - едрите собственици на свинеферми срещу дребните стопани, заявява лидерът на БСП С остра позиция за мерките на властта срещу африканската чума по свинете излезе председателят на БСП Корнелия Нинова.  Ето какво написа тя във Фейсбук:    Вчера премиерът Борисов се подигра с тревогите на хората. Постъпи типично по борисовски:  1. Прехвърли вината другиму, този път на румънските туристи, които \"ядат и хвърлят\".  2. Разделя и противопоставя българи срещу българи - едрите собственици на свинеферми срещу дребните стопани.  3. Обещава, че хората ще бъдат обезщетени, а всъщност ще отпусне 300 лв. на двор само за дезинфекция, но не и за умъртвените прасета.  4. Шикалкави, че две години спирали чумата, но вече не може. Всъщност безотговорно проспаха две години.  5. Големите свинекомплекси ще бъдат обезщетени с европейски и национални средства, но за 20000 работници в тях- нищо.  Какво е правилно да се направи. Предлагаме пет мерки :  1. От излишъка в бюджета (около 3 млрд. според финансовия министър) се заделя сума за изкупуване на прасетата от държавата по пазарни цени.  2. Възстановяват се ветеринарните служби и райони на ветеринарните лекари, които ГЕРБ премахнаха.  3. Организира се отстрел на дивите прасета, който те спряха преди година.  4. Създават се екарисажи, за да се предотврати екологична катастрофа.  5. Сигнализира се прокуратурата за разследване срещу длъжностни лица, които с грешни деиствия или бездействия допринесоха за тази катастрофа.  Българи, не се поддавайте на манипулации и разделение.  Кризата засяга всеки от нас без оглед на партийни симпатии - от собственика на едно прасе, през големите свиневъди до всеки потребител. Социалната цена от бездействието на правителството ще е висока и се измерва в загуби за икономиката, ръст на цените и загуба на работни места.  Борисов се интересува единствено за собственото си оцеляване.  Ние всички трябва да се интересуваме от справедливост за хората, на които им се отнема зимнината, през спасяване на свиневъдството в България до понасяне на отговорност от виновните. В такива кризи трябва да бъдем единни, за да ги преодолеем по-бързо и да не ги допускаме повече.        ", "date": "2019.08.04", "title": "Корнелия Нинова: Борисов се подигра с тревогите на хората за африканската чума"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/398555-%D0%BE%D0%B1%D0%B8%D1%87%D0%B0%D0%BC-%D1%82%D0%B5,-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B8%D0%BB%D0%B8-%D0%BA%D0%B0%D0%BA-%D1%81%D0%B5-%D0%BC%D0%B0%D0%B6%D0%B5-%D1%84%D0%B8%D0%BB%D0%B8%D1%8F-%D1%81-%D0%BC%D0%B0%D1%81%D0%BB%D0%BE,-%D0%BE%D1%82-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8", "text": "Обичам те, когато караш бързо към Пловдив, защото едно глухо дете ти е написало, че собствениците на модно заведение гонят нечуващите младежи, тъй като жестовият език е по-бавен, кафето им се пие по-протяжно и това спира оборота на сайбията. Когато в тумба с всички глухи юноши обикаляш шумните кафенета, където пиете бааавно по една вода, защото сте заети – учиш езика на хората, обречени на тишина. И за урок на сайбиите.         Обичам те, когато плачеш, защото две от майките на бедни деца, които издържаш, са се скарали за 50 лева. Обичам те, когато заедно с екипа си почистваш скъпия мокет на резиденция „Бояна“ от спуканите балони след абитуриентски бал за сираци, на който сте свирили и пели без стотинка цяла нощ. Обичам те, че никога не се похвали с тези хиляди добрини. И прости, че разказвам за една мъничка част от тях. За мен е чест да те обичам, Слави Трифонов. И много, много искам да си здрав и щастлив.     –", "date": "2019.08.04", "title": "Обичам те, Слави Трифонов! Или как се маже филия с масло, от двете страни!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/398556-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D1%80%D0%B0%D0%B7%D0%B5%D0%B4%D0%B8%D0%BD%D0%B8-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%BE%D1%82-%D1%83%D0%BD%D1%81%D1%81,-%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BC%D1%83-%D1%81%D0%B5-%D1%81%D0%BB%D0%BE%D0%B6%D0%B8,-%D0%BD%D0%BE-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B5", "text": "но аз НЕ подкрепям кандидатурата на Иван Гешев за главен прокурор на Р България! Публикувам позицията си като реакция на писмото от ректора на УНСС, в което е записано \"заявяваме подкрепа\". Считам се за част от множественото число на университета, работя сърцато за добруването на нашите студенти, но по отношение кандидатурата на Гешев се разграничавам от институционалната университетска позиция. Кандидатурата може да е в синхрон с всички процедурни критерии, но е асинхронна на моите лични, граждански и политически.  Благодаря предварително за разбирането и толерантността!\".  за световно и национално стопанство (УНСС) Стати Статев. написа писмо до ВСС, за да изкаже подкрепата си за Иван Гешев. То обаче бе разпространено от прокуратурата, а не от ВСС. В него Статев говори от името на колегите си: \"...водени от разбирането, че трябва да бъдат уважени професионалното мнение и единодушната подкрепа за кандидатурата на г-н Иван Гешев за главен прокурор (...) от страна на Прокурорската колегия на ВСС, на прокурори, следователи (...), на НСлС\" и др., \"заявяваме подкрепата си за г-н Иван Гешев\", пише Статев.", "date": "2019.08.04", "title": "Иван Гешев разедини преподавателите от УНСС, ректорът му се сложи, но преподавателите - не"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398557-%D0%BF%D0%BB%D0%B0%D1%81%D1%82%D0%B8%D1%87%D0%B5%D0%BD-%D1%85%D0%B8%D1%80%D1%83%D1%80%D0%B3-%D0%BE%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8-%D1%80%D0%BE%D1%81%D0%B8-%D0%BA%D0%B8%D1%80%D0%B8%D0%BB%D0%BE%D0%B2%D0%B0", "text": "56-годишната Роси Кирилова се е подложил на лифтинг, с който да свали няколко годиники и да опъни бръчките по лицето си. Интервенцията е направена при не особено популярен хирург, който пък за сметка на това не взима твърде скъпо, пише \"Галерия\". Чести клиенти на подобни процедури смятат, че при Кирилова ефектът не е задоволителен.     Лицето на Роси подпухнало, а едното й око е странно притворено. Роси също забелязала недобрите резултати, но не се оплаквала и тюхкала, а приемала с усмивка нещата, защото връщане назад нямало.   Певицата потърсила друг специалист, който да оправи проблема, но още една пластика можела да бъде опасна за здравето й. Близки на Кирилова я посъветвали да съди пишман хирурга.", "date": "2019.08.04", "title": "Пластичен хирург обезобрази Роси Кирилова"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398558-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D1%81%D0%BB%D0%BE%D0%B6%D0%B8-%D1%81%D0%B8%D0%BB%D0%B8%D0%BA%D0%BE%D0%BD-%D0%BD%D0%B0-16-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D1%89%D0%B5%D1%80%D0%BA%D0%B0", "text": "Ивайла Бакалова тунингова 16-годишната си дъщеря Рая. Тийнейджърката вече разхожда набъбнал силиконов бюст, пише Lupa.bg. Само допреди няколко месеца момичето бе плоско в унисон с възрастта си, но „грешката” вече е поправена.     Последните фотоси на Рая доказват интервенцията - на тях момичето гледа да покаже новата си придобивка. На кадър по бански ясно си личат прелестите й. Тийнейджърката е с фигурата на красивата си майка – висока, стройна, слаба, но без бюст, е вече е променила това. Макар Бакалова да е напълно естествена, все още не се е възползвала от пластичните хирурзи и дори често да се показва без грим, то дъщеря й още от сега залита по модата със силикона.     На 1 август момичето навърши точно 16 години, а интервенцията е направена преди няколко месеца. Рая е плод на любовта на „Мис България 2001” с бизнесмена Румен Гайтански – Вълка. Малко след като спечели короната за най-красива българка, тя се залюби с един от най-богатите столични предприемачи и бързо, бързо му роди дете. Таткото не може да откаже нищо на наследницата си, също като майка й. Така със съгласието на родителите си, малката Гайтанска се е обзавела с импланти. Причината – още е непълнолетна и за такава манипулация се изиска разрешение от родителите. Силиконовите прелести са съобразени с крехката й фигура. Най-вероятно е поставила по 300 кубика във всяка гърда, защото стоят повече от естествено. Oперацията е извършена в чужбина, при опитни хирурзи.     Рая е едва на 16 години, но вече има всички данни за манекенка – висока, слаба и много фотогенична. Като всички тийнейджърки, често пуска селфита в социалните мрежи, от които е очевидно, че има усет към позирането, но не проявява мераци да стане манекенка като известната си майка, а по-скоро иска да е актриса.     Щерката на бившата „Мис България“ и бизнесмена Румен Гайтански посещаваше едно от най-скъпите и елитни училища в Дубай, където живееше със своята майка. В началото животът в азиатската страна бе харесал на Рая, но с времето големите разстояния, които трябвало да изминава, за да отиде на училище, започнали да й тежат и преди година се премести в колеж в Лондон. Живее там, на пансион, но често се връща в България, откъдето и се е повлияла за модата с изкуствените гърди още преди навършването на пълнолетие.", "date": "2019.08.04", "title": "Ивайла Бакалова сложи силикон на 16-годишната си щерка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398559-%D0%BA%D0%BE%D0%B8-%D0%B7%D0%BE%D0%B4%D0%B8%D0%B8-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0%D1%82-%D0%BF%D0%B0%D1%80%D0%B8-%D0%B8-%D0%BA%D0%BE%D0%B8-%D1%81%D0%B0-%D1%86%D0%B0%D1%80%D0%B5-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5", "text": "С възрастта желанието да печелите се превръща в желание за спестяване. Това казва руският писател Михаил Жванецки и е прав, но тази сентенция не засяга всички. Има много хора по света, които са категорично неспособни да се дисциплинират.    Представяме ви как различните зодиакални знаци управляват парите и кой от тях се справя най-зле в това.   Водолей   Този знак е фокусиран върху творчеството. Финансовото управление е скучно, досадно и не винаги разбираемо за него. Водолеят често живее за днес, не мисли за бъдещето, аргументирайки това: днес има пари, има работа, а какво ще се случи по-нататък - ще видим. Доходите и благосъстоянието на Водолея зависят от неговото отношение. Ако желае, той може да спечели много прилични пари, и без желание дори няма да вдигне пръст. Такива хора се нуждаят от някой, който ще е готов да поеме контрола върху финансите, който има и педагогически функции: да ги принуди понякога да работят.   Стрелец   Безгрижието, което отличава някои Стрелци, съчетано с любов към безсмислената тишина, дава тъжни резултати. \"Аз съм на заобиколки\", е типична жалба на Стрелците, които понякога седят без пари, \"въпреки факта, че печелят много добре\". Ситуацията се влошава от страстта на този знак към вълнението и риска, както и от лежерното отношение към дълга. Стрелецът приема заеми и дава пари назаем, без да мисли за последствията и доброволно помага на другите, взимайки кредити без особен контрол. В такъв нервен и оживен вихър Стрелецът може да прекара цял живот.   Близнаци   Печели добре и може да печели пари от нищо. Тук свършват финансовите таланти на тази зодия. Как да харчи, за какво да харчите, къде да инвестира и какво да спести - за Близнаците всичко това е тъмна гора. За щастие сметката им се пълни бързо, така че Близнаците винаги са на плюс и почти не страдат от собствената си липса на талант в финансирането.   Везни   Везните не са толкова щастливи, колкото Близнаците - разходите им са по-високи от приходите. В същото време, Везните не могат да се нарекат небрежни: те следят своите финанси и се опитват да контролират разходната част, но не винаги успешно. Причината е в склонността им към бизнес приключения. Везните инвестират в проекти, които след това се пръскат като сапунени мехурчета. Уви, неуспехите рядко ги научават на нещо и Везните подхожда към инвестициите като маниаци на карти: \"Другата игра да дойде и определено ще съм късметлия.\" Везните трябва да признаят, че им липсва интуиция и следователно трябва да инвестират с помощта на надеждни професионалисти.   Дева   Практичността на земната Дева се изключва, когато става дума за пари. Не печалят лошо, но харчат погрешно. И те изобщо не знаят как да се справят със заемите: вземат ги, без да мислят, не се отказват навреме, приемат нови, и така нататък до безкрай. Всичко, от което се нуждаят за нормален, спокоен живот в изобилие, е да изплащат дълговете и да се учат да управляват собствени, а не заети пари.   Овен   Ако има хора някъде, чийто основен принцип е „живей веднъж“, то често това е Овенът. \"Видях, влюбих се, купих го\" - този механизъм работи с всичко - от нов смартфон до автомобил. Овенът обича да живее добре и красиво и за разлика от останалите той подкрепя думите с дела: той се радва на живота, без да се отрича от нищо. За щастие Овенът се разпростира само в рамките на своите финансови възможности: той почти не тъне в кредити, не взема заеми и не изхвърля последните си пари на вятъра. Това означава, че хедонизмът е чудесно съчетан с чувство за пропорция. Златна комбинация, нали.   Риби   Рибите имат всички шансове да са добре с парите, просто не бива да са мързеливи. Само че с това понякога имат проблеми. И дори разбирането, че си струва малко да работят, за да може новите възможности да се отворят, не винаги вдъхновява Рибите. Не този път, а следващия ... те мислят, мислят и накрая пак падат на дивана, губейки приличен джакпот. Може би всичко идва от факта, че Рибите могат да преживяват и да се задоволяват с малко?   Телец   Точно както Рибите, и Телците са склонни да бъдат мързеливи и не се тревожат от пропуснатите шансове. Но когато те наистина се нуждаят, работят без да спират с дни, постигат целите си и печелят много добре. И те знаят как да оценят това, което са спечелили. Телецът е развил интуицията си и може да избягва търговски приключения, знаейки кога да спре да залага. Можете да поискате заем от тях, но бъдете внимателни: Телецът ще бъде първият, който ще ви напомни, че е дошло времето да платите дълга си и може да го изтриете от живота си, ако отложите връщането дори с един ден.   Рак   За този знак е важно да се чувства в безопасност във всеки смисъл. Финансово благополучие, достатъчно наличност в сметките, липса на сериозни дългове - всичко това е необходимо за рака, за да има нормален живот. Затова той избягва инвестициите, застрахова се колкото е възможно повече в бизнеса, не харчи повече от необходимото и знае как да живее в рамките на своите средства. В същото време, на Рака често му липсва късмет и не вижда много пари по принцип.   Лъв   Кралски човек, Лъвът не може да си позволи да живее скромно. Това, според него, е недостойно и унизително. Лъвът презира евтините неща и всичко, което се нарича с думата \"бюджет\", за него е подозрително. Но щедростта на Лъва се отнася само до онези неща и услуги, които ще му помогнат да живее щастливо. Медицина, спорт и правилна храна са финансовите приоритети, за които Лъвът не пести. В други области той се опитва да поддържа баланс между демонстрацията и възможностите на портфейла си. Въпреки че, разбира се, прословутото шоу за него е по-ценно от парите.   Скорпион   Скорпионите обичат парите, знаят как да ги печелят и парите като цяло са много важни за тях, въпреки че не се припокриват с всичко останало. Скорпионите могат да ценят парите, защото не ги получават лесно. Този знак не вярва в приключенията и е много внимателен, но не можем да го наречем и алчен или стиснат. Липсата на пари изважда Скорпионите от равновесие, те се чувстват потиснати и безпомощни, след което се взимат в ръце и започват да работят с двойна сила, за да запълнят сметката си.   Козирог   Тези знаци перфектно съчетават смелостта и благоразумието, те знаят къде да инвестират, така че да не е болезнено. Козирогът обикновено има мечта, за която е готов за всичко. В това влиза отричане на себе си по много начини, скромен живот и никакво мърморене. Търпението е истински благодетел на Козирозите, които могат да чакат толкова дълго, колкото им е необходимо, да не бъркат или да бързат. И всичко това с цел да се постигне желаното.", "date": "2019.08.04", "title": "Кои зодии никога нямат пари и кои са царе на финансите"}
{"url": "http://www.classa.bg/%D1%81%D0%B2%D1%8F%D1%82/item/398560-%D0%BF%D0%BE%D0%B2%D0%BB%D0%B8%D1%8F-%D0%BB%D0%B8-%D0%B4%D0%B8%D1%81%D0%BD%D0%B8-%D0%BD%D0%B0-%D1%82%D0%BE%D0%B2%D0%B0-%D0%BA%D0%B0%D0%BA-%D0%B2%D1%8A%D0%B7%D0%BF%D1%80%D0%B8%D0%B5%D0%BC%D0%B0%D0%BC%D0%B5-%D1%81%D0%B2%D0%B5%D1%82%D0%B0", "text": "Поколението, което в момента е сред движещите сили на икономиката, катерейки се в началото и средата на кариерната стълбичка, е същото, което отрасна с филмите и анимациите на \"Дисни\" през 90-те. То помни всички онези жизнерадостни истории, в които доброто побеждава злото, красиви хора намират любовта, а младежи научават важни, житейски уроци. Продукциите на  \" Дисни \" , популярни по онова време, бяха прекрасен начин децата да бъдат занимавани с нещо, докато родителите си вземат час за себе си или вършат нещо друго.  Да, днес тези деца, отгледани пред телевизора с цветните анимации от кралството на Мики Маус и принцесите, вече са в офисите и работят, търсейки своето място в живота. Тяхното съзнание в повлияно от анимационните филми по начин, различен от всички други преди тях.     \"Малката русалка\" дебютира преди 30 години, а шест месеца по-късно тя вече е достъпна и във видеотеките - първо в САЩ, а после и по света, заедно с останалите култови филми на\"Дисни\" от това време като \"Красавицата и звярът\", \"Аладин\", \"Цар Лъв\", \"Покахонтас\", първите два филма от поредицата \"Играта на играчките\" и т.н. След касетите се появи и DVD технологията, която позволяваше един и същ филм да бъде гледан многократно, без качеството да се повреди, както ставаше с касетите. Заедно с това дойдоха и множеството анимационни сериали на \"Дисни\" по популярните филми. И всичко това остави своя отпечатък.     Но дали коктейлът от морални поуки, стереотипи и доза магия на \"Дисни\" е имал някакъв траен ефект върху това вече пораснало поколение, които някога е поглъщало ненаситно всички тези анимации? И може ли това да окаже влияние върху поведението им, отношението към колегите и самото развитие в кариерата? Според Мартин Грифин, експерт по културните възприятия на работата и организациите в университета  \" Дърам \"  във Великобритания,  \" Дисни \"  е институция в съвременната култура. И цялото това гледане на филмите на компанията в ранна възраст няма как да не окаже ефект в по-нататъшното им развитие.  На теория, тези анимации са безобидно развлечение, но някои учени излагат опасения за подсъзнателните поуки и изводи, които се съдържат във историите. Вероятно най-разпространена критика е начинът, по който те са представяли половите, расовите и културните стереотипи в миналото. За много критици дори началната песничка \"Арабските нощи\" от филма \"Аладин\" съдържа неприятни етнически стереотипи за рязане на уши. Впоследствие компанията променя текста на песента. Траен ефект на стереотипите Някои учени разделят представянето женските образи в различните епохи на компанията. Първата такава ясно разграничена епоха е домашната, когато се появяват Снежанка, Спящата красавица и Пепеляшка, представяни като домакини и жени, които се нуждаят от мъж спасител.     После идва бунтовната, ню ейдж фаза на Ариел в \"Малката русалка\", принцеса Жасмин в \"Аладин\", Покахонтас и Мулан. През този период, жените от филмите на Disney имат по-независим дух и се стремят да се освободят от ограниченията на обществото. Но Ариел също така жертва гласа си, за да бъде с мъжа, когото обича. В свое изследване Миа Адеса Тобуин и нейните колеги в Департамента по изследвания на семейството към Колорадския университет тук има доста силен символизъм - \"За да спечели любовта на принца, Ариел трябва да жертва мисленето и интелекта си, независимостта и идентичността си.\" Въпреки че сюжетът първоначално е писан от Ханс Кристиан Андерсен, според учените адаптацията на \"Дисни\" показва важен момент от всички филми на компанията от периода - никой не слуша какво точно имат да кажат жените. \"Малката русалка\" и петте последвали я филма демонстрират и друга тенденция - женските герои започват да говорят по-малко. Въпреки че са главните герои, жените говорят само през 32% от времето в \"Малката русалка\", 24% в \"Покахонтас\" и 23% в \"Мулан\". В \"Аладин\", женските герои участват само в 10% от диалозите.     Кармен Фот и Карън Айзенхауер, лингвисти в университета на Северна Каролина, чийто анализ е осигурил тези данни, също така установяват, че мъжете герои в същите филми обикновено командват женските герои много повече, отколкото жените командват мъжете. Когато жените го правят, те са по-любезни от мъжете. Други твърдят, че нивата на несигурност в диалога на женските герои също са се увеличили. Според критиците това отправя силно послание към малките деца, което затвърждава много дългогодишни полови стереотипи. Има и известни доказателства, че то може да оставя дълготрайни впечатления. Анализаторката на поведенческите нагласи в семейна среда Сара Койн в университета \"Бригам Янг\" изразява опасенията си, че при малките момиченца, които в ранна възраст се асоциират с принцесите на \"Дисни\" впоследствие на по-късна възраст имат по-негативно възприятие за собственото си тяло. Демонизиране на психичните заболявания Компанията също така е изправена пред сериозни критики заради отношението към психичните заболявания. В 85% от 34-те анимационни пълнометражни филми на \"Дисни\", дебютирали преди 2004 г., се съдържат упоменавания на психични заболявания, често по начини, които целят да очернят или изолират героите, твърдят психолози от университета в Калгари. Те предупреждават, че това може да има ефект върху децата и те да си изградят негативни стереотипи за хората, страдащи от проблеми с психичното здраве. Заради кардиналното разделение на \"добри\" и \"лоши\" във филмите, от същия екип учени изразяват притеснения, че децата може да започнат да \"демонизират\" всички онези, които излизат от типичното \"добро\" поведение. Това е нещо, което Фред Цимерман, икономист-бихейвиорист в Калифорнийския университет в Лос Анджелис, признава, че може да допринася за по-мащабни социални проблеми в момента. \"Филмите на \"Дисни\" почти винаги представят борба между Доброто и Злото. Няма как да не се запитаме дали това \"диснифицирано\" разбиране на света като борба между добрите и лошите не е част от сегашните проблеми на политическа поляризация и социално изключване\", заявява той. Скритият позитив Разбира се, има и много потенциални позитивни ефекти от филмите на Disney. Едно изследване показва, че културата на взаимопомощ, която се налага във филмите на компанията, вдъхновява децата да помагат на своите приятели.     Друго изследване на Койн разкрива, че филмите на \"Дисни\" са богати на т.нар. \"просоциално\" поведение, от рода на споделяне, помагане на другите, поднасяне на комплименти или насърчения. Тя и нейните колеги установяват, че в тях се съдържат средно по един такъв акт на просоциално поведение на минута - със седем пъти повече, сравнено с други американски анимации за деца. Грифин смята, че посланията, усвоявани от децата чрез филмите в ранна възраст, могат да се пренасят и на работното място. Освен това има голяма вероятност някъде около вас в офиса да има някой, който е оформил убежденията си за света, поне отчасти под влиянието на \"Дисни\". И един от ефектите от това е самото отношение към работата. Във филмчетата тя е представяна като нещо тежко, досадно и неприятно, понякога дори налагано от други хора - нещо което е напълно възможно да е оказало своето влияние сред по-младите служители днес, които искат от работата да бъде много по-гъвкава откъм работно време, много по-разнообразна и т.н. Новата вълна на женските персонажи и прогресивизма на  \" Дисни \" В по-скорошните филми на Disney много учени забелязват категорична промяна. Грифин например казва, че кариерата е представяна в по-позитивна светлина и като нещо, към което героите да се стремят. \"Зоотрополис\" е отличен пример за работа във филмите на Disney,\" коментира Грифин. \"Има зайче, което иска да бъде полицай — и й се присмиват, но в рамките на филма тя си поставя за цел да се докаже. Най-новите филми също така включват и тази идея да поддържаш близък кръг от приятели, които да помагат в промяната на идентичността и работното място. И това е много позитивно послание.\" Женските героини в \"Замръзналото кралство\", \"Храбро сърце\" и \"Моана\" също представят нова, независима епоха на Disney, въплъщаваща свободния дух. Те са силни и контролират своя живот, и вече нямат нужда от герои мъже, които да ги спасяват. Това е опитът на компанията да навакса в отношение на модерните ценности. Сега филмчетата представят по-силни женски образи, по-шарени и многообразни истории откъм персонажи, по-прогресивни като цяло. С това отношение обаче те печелят нови критики, този път отдясно. Пример за това е изборът на R&B певицата и актриса Хали Бейли за ролята на Ариел в игралната версия на \"Малката русалка\". Така бялата и червенокоса русалка ще стане тъмнокожа в адаптацията. Това, заедно с много други детайли - малки и големи - предизвика доста недоволство от страна на някои фенове, както и обвинения, че компанията самоцелно се опитва да бъде прогресивна на места, където това просто не е нужно.     \"Новият подбор на актьори от \"Дисни\" за адаптирани творби от други времена има изключително отражение върху цветнокожите деца и глобалното многообразие,\" казва Шийрън Робъртс, която изучава променящата се социална отговорност на компанията в Луизианския университет \"Ксавиер\" в Ню Орлиънс. По думите й сегашното десетилетие на \"Дисни\" предлага на момичетата пълен спектър от мечти, отвъд дворците, за да си представят пълните мащаби на техните способности. \" То е и послание към младите момчета. Жените и момичетата не са само обект на интерес от тяхна страна, а също така съюзници борбата със злото \" , обяснява още Робъртс.  За добро или лошо, \"Дисни\" от няколко десетилетия насам вече оказва своето влияние върху развитието на децата по света. А с развитието на технологиите и постоянното помпане на нови и нови филми, като нищо това влияние да става все по-силно.  ", "date": "2019.08.04", "title": "Повлия ли \"Дисни\" на това как възприемаме света?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/398561-%D1%87%D1%83%D0%BC%D0%B0%D1%82%D0%B0-%D0%B2-%D0%B7%D0%B0%D0%B4%D0%BD%D0%B8%D1%8F-%D0%B4%D0%B2%D0%BE%D1%80-%D0%B8%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BA%D0%B0%D1%82%D0%BE-%D0%BF%D0%BE%D0%B3%D1%80%D0%B5%D0%B1%D0%B0%D0%BB%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F", "text": "Свинската чума роди една убийствена метафора – метафората за Задния двор. Там, в Задния двор, където бедният човечец, облечен в скъсан анцуг, тениска и гумени цървули, отглежда едно прасе, е адът на света според българските властници. Злото на земята е Задният двор на човечеца. На сухия като изваден корен човечец.   ЗАДНИЯТ ДВОР КАТО УБИЙСТВЕНА МЕТАФОРА   Свинската чума роди една убийствена метафора – метафората за Задния двор. Там, в Задния двор, където бедният човечец, облечен в скъсан анцуг, тениска и гумени цървули, отглежда едно прасе, е адът на света според българските властници. Злото на земята е Задният двор на човечеца. На сухия като изваден корен човечец.  Задният двор (такъв, какъвто го видяхме от репортажите и такъв, какъвто е), е най-тъжното място на Вселената. Кален, порутен,  мръсен, отчаян, той сякаш е Задният двор на последното африканско село, изгубено сред блата и джунгли. И не магистралите, не индустриалните зони, не полузаконните небостъргачи, а Задният двор е истината за двете Българии, които се намират в две различни галактики.  Няма нищо по-омразно за властта от Задния двор. Той ги гнуси, стряска ги, тревожи ги, разваля пейзажа им от косена трева и сини басейни.    И разбира се, че Задният двор е виновен за свинската чума. И човечецът от Задния двор е виновен. Той не съдейства на властта, а крие прасето си в спалнята, за да го спаси. Той разнася в багажника на жигулата си заразено месо – той е злодеят от криминалния филм.  А човечецът с анцуг и половин тениска, точно както и моят първи братовчед от село Арчар, иска и той да сложи парче месо на масата си за Коледа. И ако може към парчето месо да има и два-три картофа. После човечецът мига на парцали, пие две ракии вечер и заспива. И не чува как Томислав Дончев с мрачен и грапав глас реди по телевизията мерките, които взема властта.  А когато държавата взема мерки, тя най-често взема нашите мерки.  Държавата като погребална агенция. И тая двайсеткилометрова санитарна зона- всички сме в нея.  И какво му остава на Задния двор – освен сам да се запали или сам да скочи в реката и да се удави. Така ще остане да се шири само Задният двор на лицемерието, което властниците наричат грижа за хората и отговорност. А отговорност е най-любимата им дума на света.  Точно за тях е измислена тази дума.        ", "date": "2019.08.04", "title": "Чумата в задния двор или държавата като погребална агенция"}
{"url": "http://www.classa.bg/%D1%81%D0%B2%D1%8F%D1%82/item/398543-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D1%82%D1%8A%D1%80%D1%81%D0%B8-%D0%BF%D0%BE%D1%80%D1%8A%D1%87%D0%B8%D1%82%D0%B5%D0%BB-%D0%B7%D0%B0-%D0%B1%D1%8A%D1%80%D0%B7%D0%BE-%D1%80%D0%B0%D0%B7%D0%B3%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%B2-%D0%B5%D0%B2%D1%80%D0%BE%D0%BF%D0%B0", "text": "Американското министерство на сухопътните войски, което е част от Пентагона, публикува на официалния сайт за държавни поръчки на САЩ конкурс за изпълнители за прехвърляне и разполагане на войски в Европа. Според заявлението клиентът - Министерството на сухопътните сили - планира да сключи договор за търговски превоз на хора и тежки военни товари за оперативно консолидиране на американската армия в Европа (United States Army Europe или USAREUR). Целта на договора е да се осигури бързото преразпределяне и разполагане на войски, както и логистична подкрепа за основните военни учения на САЩ и НАТО в Европа.     В заявлението вече са посочени приблизителните маршрути на персонал и товари, граничните пунктове, реда на преминаване на митническите пунктове, основните посоки и разстояния в цяла Европа от Обединеното кралство до балтийските републики. Също в заявлението са посочени кои средства за товарене/разтоварване и ремаркета са необходими за превоз на техниката, както и автобуси за персонала. Подчертава се, че основните автобуси трябва да приемат от 8 до 70 души и задължително трябва да са оборудвани с климатик, тоалетни и да са подходящи за дълги денонощни преходи. По-рано беше съобщено, че Пентагонът обяви завръщане към стратегията за внезапното разполагане на американските войски в Европа, използвана за „сдържане на Съветския съюз по време на Студената война“. Беше отбелязано, че САЩ и НАТО са за създаването на „европейски Шенген“, който позволява бързо прехвърляне на войски на територията на Полша, която според командването на САЩ ще бъде основният център за осигуряване на военни операции „в случай на противопоставяне на руската агресия“.  ", "date": "2019.08.04", "title": "Пентагонът търси поръчител за бързо разгръщане на армията на САЩ в Европа"}
{"url": "http://www.classa.bg/%D1%81%D0%B2%D1%8F%D1%82/item/398544-%D1%82%D1%83%D1%80%D1%86%D0%B8%D1%8F-%D0%B0%D0%BD%D0%B5%D0%BA%D1%81%D0%B8%D1%80%D0%B0-%D1%81%D1%8A%D1%81%D0%B5%D0%B4%D0%BD%D0%B8-%D1%81%D1%82%D1%80%D0%B0%D0%BD%D0%B8-%D1%81-%D0%BE%D0%B3%D1%8A%D0%BD-%D0%B8-%D0%BC%D0%B5%D1%87", "text": "През последните два месеца Турция провежда мащабни офанзиви едновременно в Сирия и Ирак, в които има много прилики и се характеризират основно с два подхода на турските военни. Първо, извършва се прочистване на местното население, като в Сирия се заселват семейства на съюзнически ислямистки милиции и бежанци, а в Ирак се създава обезлюден пояс под предлог лишаване на отрядите на Кюрдската работническа партия от тилови райони. Т.е., извършва се едно анексиране на територии от Сирия и Ирак, в противоречие с всякакви международни норми. Второ, и в двете страни се обстрелва цивилното население, което дава жертви, включително жени и деца, бомбардират се села на хриситяни и йезиди и дори бежански лагери, опожарява се селскостопанската реколта и се обрича на глад населението и бежанците. И за всичко това, международната общност мълчи. Тя е готова да налага дори санкции, ако са засегнати икономически или военни интереси, например заради агресивното поведение на Турция в опитите й да наложи свои сондажни работи в икономическата зона на Кипър за разкриване на газ, но не и когато убиват жени и деца и бомбардират бежанци. Това е лицемерното лице на нашите европейски ценности!     Определено се подценява и терористичния акт от 17 юли 2019 г. в столицата на Иракски Кюрдистан – Ербил, при който беше убит турския заместник генерален консул. Това е първото убийство на високопоставен турски дипломат от 1994 г. насам, но не това е главното. Задкулисието и кълбото от интереси и зависимости зад това събитие биха могли да предизвикат последствия от Иран през Ирак до Сирия и Турция. Анкара разбира се вменява вината за атентата на Кюрдската работническа партия. Но това убийство е най–малко в нейн интерес. Заради него тя може да загуби територията, използвана за тил на операциите си. А турската страна се възползва за да активизира военните операции срещу Иракски Кюрдистан. Атентатът идва в много удобен момент за противниците на Движението за независим Кюрдистан и това убедително твърдят например германски анализатори, а не местни заинтересовани страни. ПКК по–скоро би извършила атентат в Турция, а не в леговището си, твърдят те. Местното кюрдско правителство гарантираше досега относителна сигурност. Регионът спешно се нуждае от инвестиции, а при липса на сигурност няма да има такива. Икономическото положение на Северен Ирак се влоши след като правителството в Багдад замрази бюджета на този регион, а Турция го заплаши дори със спиране на водата и с икономически бойкот. След оттеглянето на Месут Барзани, поста бе поет от неговия племенник. На 10 юли, цели 283 дни след парламентарните избори бе съставено правителство с председател от Патриотичния съюз на Кюрдистан. При приемане на длъжността от премиера присъства турския външен министър Мевлют Чавушоглу. Заради чувствителността на Турция по кюрдския въпрос не бе изпълнен дори кюрдския национален химн. Веднага последва посещение на Барзани–младши в Анкара. Пешмергите на Барзани получиха две важни височини в областта Канимаси и освободиха няколко позиции в граничната област за турската армия, а няколко дни по–късно оставиха на турците и град Zaxo. Чрез стария Барзани Турция съуправляваше региона, а сега изглежда и анексира части от иракската територия. Провежданите настъпателни военни операции на Турция напълно съответстват на плана на Ердоган за завладяване на Северна Сирия и Северен Ирак. В стартиралата на 28 май последна операция срещу Северен Кюрдистан в Ирак участват по последни данни между 4000 и 10 000 турски военнослужащи с подкрепата на турскте ВВС, които унищожават полета и гори. Официално обявената цел на т.н. операция «Kralle» е да прекъсне връзката между главната квартира на ПКК и иракско–иранската граница и границата с Турция. Турските бйни самолети бомбардират редовно пътищата, свързващи населените места в региона. Действията на сухопътните и военновъздушните сили са свързани с постоянни жертви сред селското население. Говорител на кюрдския Парламент осъди действията на турската армия срещу цивилното население и настоя централното иракско правителство да осигури защита на държавната граница и на местното население. След няколкоседмично мълчание МВнР в Багдад в писмено изявление спомена да «едностранен военен акт на Турция срещу суверенитета на Ирак». Местни източници съобщават, че турски военни, облечени в униформи на местните Пешмерги контролират главните пътища, а на контролните пунктове са разположени бронирани коли и тежко въоръжение. Турският концерн ASELSAN е инсталирал наблюдателни камери в провинциите Ербил и Дохук. Всичко това означава, че Пешмергите на управляващата Кюрдска демократическа партия са предоставили контрола на северната част на Кюрдския автономен регион на Турция, която вече има изградени военни опорни пунктове на най–важните стратегически места и от там може безпроблемно да оперира в целия «автономен» регион. Логично възниква въпросът: «Това не е ли подготовка за бъдещо анексиране на Северен Ирак?» Ако отново прочетете някъде, че Турция се бори срещу «Ислямска държава», си спомнете, че докато турските войски са концентрирали силите си срещу ПКК, прогонват цивилно население от селищата и палят ниви и гори, иракските въоръжени сили, заедно с отряди на йезидите са тези, които се бият с «Ислямска държава» и превзеха последно областта Шенгал. Да обърнем поглед към Северна Сирия. Въпреки процеса на принудително заселване на арабски племена в кюрдските райони , много често днес кюрди и араби се грижат заедно за нивите, поделят си селскостопанската техника и снабдяват с продукти населението и многобройните вътрешни бежанци. Какво остана обаче от най–плодорната градина на Сирия? Впрочем, по данни на организацията на ООН по прехрана и земеделие реколтата от пшеница в Северна и Източна Сирия представлява 65% от цялата селскостопанска продукция на Сирия. След операция «Маслиново клонче» в провиниця Африн, Турция изнася дори в Европа, нищо чудно и в България, например прочутите маслини на тази провинция. Тази операция, проведена от турската армия с помоща на подготвени и въоръжени от нея 43 ислямистки групировки и отряди, сред които много отявлени терористи, чийто връзки с Ислямска държава и с няколко чужди разузнавания разкрихме миналата година в публикация в «Поглед–инфо» /   , унижожи много селища и прогони стотици хиляди местни жители. Днес сме свидетели на продължаващите варварски действия на турската армия и нейните съюзници. По продължение на турската защитна ограда по границата се използват запалителни бомби. Според радио ARTA-FM турските военни обстрелват селяните, излезли по нивите си при сеитба или при събиране на реколтата. В село Аая пожарът се прехвърлил върху къщите и загинали 2 жени и едно четиригодишно дете. Около героичния град Кобани, недалеч от турската граница, станал световно известен, когато кюрдите сами отблъснаха ордите на „Ислямска държава”, днес турската армия подпалва стотици хектари ниви, градини, гори. Свидетели от съседното село Селим разказват, че турските войници с изстрели по хората им пречели да угасят пожарите. В анексираната от Турция област Африн за няколко дни са изгорели 3000 хектара плодородни полета, хиляди плодови дръвчета. В селата, където са настанени турски войници, не позволяват на местните селяни да излизат на полето, освен ако не си платят по 5000 сирийски лири дневно на охраняващ военен. В Африн ислямистите работят в тясно взаимодействие с турската армия. Ежедневно има съобщения за грабежи, отнета собственост, произволни арести, жестоки мъчения на местни жители от турски военни и джихадистките им приятели. Стратегията на „Ислямска държава” винаги е била: опожаряване, създаване на хаос, оставяне на населението да умре от глад. В региона на Ефрат са опожарени 16 000 хектара, в Дейз ез–Зор– 4 000 хектара, в Табка – 1 750 хектара, в Джизре– 550 хектара. Според публикуваните в средата на юли данни на Самоуправлението на Северна Сирия около 45 000 хектара реколта на стойност 35 милиона евро е била унищожена от предизвикани пожари. В доклада са приложени видеозаписи, които показват, как турски войници извършват палежите. На този адрес   можете да се убедите не само в това, но да видите и овъглените трупове и ранените жени, жертви на тези пъклени действия на смелите натовски войни на съседна Турция, използвали огъня като оръжие. И когато прочетете някъде фалшивата новина, че руските въоръжени сили обстрелвали само училища и цивилни граждани се спомнете за тези картини и за „освободения” от амераканците и изравнен със земята град Ракка, столица на „Ислямска държава”. Сирийскят режим досега не е бил съгласен да признае автономността на самоуправлението в общините на този регион, още по–малко пък да удовлетвори желание за федеративна структура. Самоуправлението се опитва да изкупи селскостопанската продукция, да я преработи и разпредели за най–нуждаещи се, включително и за бежанците. Обръщения по повод зверствата на турската армия и на ислямистките групировки, които я съпровождат, са подавани и към европейски институции, но без резултат. За нас европейците изглежда по–важно да не ядосаме партньора си в НАТО, да задържим базите и командните центрове там, оставяйки се да бъдем изнудвани и заплашвани, че Ердоган щял да пусне бежанците към Европа. Какво тук значат някави си европейски ценности, какво тук значи международно право и анексирани територии! Правилата не бяха ли еднакви за всички в цивилизования свят? Различни са само изключенията. А ако те се превърнат в правила? Ние провеждаме съвместни учения с турските специални сили. Този опит ли ще ни предадат? Впрочем, някои европейски страни, кандидатстващи за боен самолет F-16, отказаха да им провеждат подготовка в САЩ по бомбомятане с аргумента, че нямат намерение да хвърлят бомби в Йемен или Сирия. Съдейки по срока и парите, подготовката на нашите летци ще е в пълен обем.  ", "date": "2019.08.04", "title": "Турция анексира съседни страни с огън и меч"}
{"url": "http://www.classa.bg/%D1%81%D0%B2%D1%8F%D1%82/item/398545-%D0%BE%D1%80%D0%B1%D0%B0%D0%BD-%D0%B8-%D0%B8%D0%B4%D0%B5%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B3%D0%BE%D1%80%D0%B8%D0%BB%D0%B8", "text": " заяви унгарският премиер Виктор Орбан в традиционната си реч пред унгарската общност в Тушнадфюрдьо, визирайки Манфред Вебер и Франс Тимерманс, без да ги споменава по име.     По-късно, говорителят му Золтан Ковач поясни, че Орбан искал да каже   тоест партизани, а не горили, но публиката беше напълно наясно какво точно има предвид унгарският премиер.  (на румънски Байле Тушнад) е малко селище – балнеокурорт в югоизточния край на Трансилвания, където ежегодно се провеждат фолклорни фестивали. Преди 100 години този край е откъснат от унгарското историческо землище и „подарен“ на Румъния от победителите в Първата световна война. Но и днес близо две трети от населението принадлежи към унгарската етническа общност на сѐкеите (секлерите). Орбан не пропуска фестивалите и избира Тушнадфюрдьо за място на поредните си програмни послания.     В съботната си реч той каза, че Унгария е поела по верния път, финансово и социално е стабилна, но е застрашена от   една от които е изборът на неподходящи хора на ръководни постове в Европейския съюз. Най-важните стратегически решения трябва да се приемат от Европейския съвет, който се състои от министър-председателите на отделните държави, а не от Европейската комисия.  Според унгарския премиер ЕС трябва да изостави идеята за европейски социализъм и да се върне към идеята за конкурентна европейска икономика. Успешни икономики, като тези на Полша и Чехия, трябва да бъдат подкрепяни. Обсъжданата на европейско ниво Концепция за независим от заетостта базов доход, трябва да бъде отхвърлена. Вместо това, необходими са работни места, всеобщо намаляване на данъците, премахване на бюрократичните правила, насърчаване на инвестициите и създаване на работни места, а не налагането на политики на строги икономии. Защо се дават пари за мигранти, а на европейските семейства не се предоставя финансова помощ така, че да имат повече деца? Орбан заяви също, че грешките, допуснати в ЕС през последните пет години, особено в областта на миграцията и икономиката, трябва да бъдат коригирани. Според него, Европейската комисия трябва да се оттегли от въпроса за миграцията; а правомощията и задачите, свързани с разрешаването на този проблем да се предоставят на Съвета на вътрешните министри на държавите-членки в рамките на Шенгенското пространство. От опитите да бъдат налагани либерални демокрации по целия свят, унгарският премиер извежда обоснованото предположение, че в същност се цели налагане идеологията на либералния интернационализъм така, че да бъде създадена либерална империя. Либералите се ръководят от имперски манталитет, основан на абсолютизма. Днешният Европейски съюз не е нищо друго освен въплъщение на тази идея. Премиерът Орбан подчерта, че смисълът на нелибералната политика е в християнската свобода, която може да бъде описана като нещо красиво, свободно и справедливо. А политика, която работи за християнската свобода, се стреми да защити всичко, което либералите пренебрегват, забравят и презират. Той обаче предупреди, че борбата ще е трудна и продължителна, че през следващите 15 години либералният дух на времето и либералния интернационализъм трябва да бъдат напълно оттласнати.  Говорейки за страната си, Орбан припомни ситуацията, наследена от правителството му, когато през 2010 г. дойде на власт. Тогава по-малко от половината от икономически активното население носи огромната част от тежестта: при 3,6 милиони работещи е имало само 1,8 милиона данъкоплатци. Той определи тази ситуация като   Докато днес, заетостта е нараснала на 4,5 милиона души и всички плащат данъци. Сред наследените проблеми, за които премиерът говори, са отчаяната ситуация с дълга и упадъкът на културната идентичност.  Какво е положението днес: една евросъюзна държава с население от 10 милиона, успя да се измъкне изпод планината на дълговата зависимост; да възстанови икономическия си суверенитет; растежът й да е по-висок от този на либералните демокрации; да отхвърли успешно миграцията, за да защити семействата и християнската култура; да обяви програма за национално обединение, за възраждане на нацията; да създаде общество на християнската свобода; и въпреки либералните обструкции, въпреки либералния дух на времето – да оцелее срещу международния насрещен вятър и наистина да успее. За всичко това обаче са необходими смелост и единство. А Брюксел, вместо да подпомага напредъка на унгарския народ, като че изпитва радост да блокира унгарските кандидати за постове в Европейския парламент. Това, каза унгарският премиер, е  , продължи Орбан,  Антитезата на либерализма, според Орбан, е нелибералният начин на мислене, при който интересът на индивида за свобода не трябва да надделява над интересите на общността. Човек е нелиберален, когато защитава границите си, защитава националната си култура и отхвърля външни намеси и опити за изграждане на империи. Нацията е културно-историческа детерминирана общност. В този смисъл унгарският премиер подчерта, че трябва да се промени начинът на организация на европейското общество, но като се поддържат рамките на пазарната икономика и демократичните правни и политически институции.     ", "date": "2019.08.04", "title": "Орбан и идеологическите горили!"}
{"url": "http://www.classa.bg/%D1%81%D0%B2%D1%8F%D1%82/item/398546-%D1%81%D0%BB%D0%B5%D0%B4-%D0%BA%D1%80%D0%B0%D1%8F-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D1%80%D0%B0%D0%BA%D0%B5%D1%82%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%BB%D0%B8-%D0%B4%D0%B0-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D0%BC%D0%B5", "text": "Денонсирането на Договора за ракетите със среден обсег на действие говори за завръщането сред нас на недоверието, геополитическата агресия и стратегическото ядрено съперничество. Коментар на Бертолт Колер от ФАЦ.         В деня, в който осъмнахме без   (INF), не избухна ядрена война - за разлика от холивудския филм “На другия ден” от 1983 година. Но не можем да твърдим и че Европа и Германия могат да се чувстват по-сигурни от това, че Вашингтон и Москва вече не се чувстват обвързани със споразумението от 1987 г. за ликвидиране на ядрените ракети със среден обсег на действие. Разрушаването на това ключово постижение от процеса за контрол над въоръжаването от втората половина на 20-и век поставя нова неизвестна величина в и без това сложните уравнения в политиката за сигурност. Дългогодишните нарушения на споразумението от страна на Москва, както и последвалото оттегляне на Вашингтон сигнализират завръщане на недоверието, геополитическата агресия и стратегическото ядрено съперничество. Съразмерен, отбранителен отговор В Германия, която през осемдесетте години се страхуваше повече от ядрена смърт, отколкото от унищожаването на горите, реакцията от разпадането на споразумението е изумително спокойна. Хората се занимават с друга, по-голяма заплаха - климатичната криза. Германската социалдемократическа партия, която тогава се разкъсваше от спорове около двойното решение на НАТО от 12 декември 1979 г., без което договорът за разоръжаване не би съществувал, показва познат рефлекс: само не и повторно въоръжаване на Запада! Но никой не иска това, дори и Тръмп. НАТО не възнамерява да противодейства на промяната в баланса на силите както преди - чрез разполагането в Европа на свои ракетни системи със среден обсег в Европа, а по-скоро със \"съразмерен\" и \"отбранителен\" пакет от мерки. Но, както и преди, това също ще бъде придружено от усилия за постигането на нови споразумения за разоръжаване.     За да можем да реагираме \"съразмерно\" на   на Путин, трябва да се запитаме за мотивите на това въоръжаване, което има не само външнополитическа цена. Русия би могла да използва тези средства по-добре в много други области. Но показването (или просто симулирането) на старомодна военна сила е част от задължителното обещание на Путин да направи Русия отново велика. Защото през дългия мандат на Путин дотук новото величие на Русия все още не се забелязва. Точно затова сега той целенасочено се стреми да го демонстрира пред очите на народа. Ще дръзне ли Кремъл?  Окупацията на Крим, с която Москва напълно изненада НАТО, също служи на тази цел. Макар първоначално да отричаше това, сега Путин по всяко време може да изпрати своите “зелени човечета” в балтийските държави или в други страни от някогашните орбити на Москва - с аргумента, че защитава тамошното руско малцинство. За да окупира Талин и Рига за по-малко от три дни, на Путин не му трябват ядрени крилати ракети, които могат да достигнат до Берлин, Париж, Лондон и Рим. Достатъчно е да ги разположи, за да запази така наречената \"ескалация с цел доминиране\", т.е. способността да се определя по-нататъшния ход на конфликта. С  , с които Путин се сдоби в нарушение на Договора за ядрено разоръжаване, той би могъл да възпре НАТО от предприемането на ответен удар и по този начин да разбие на пух и прах всички уверения за подкрепа. Наистина ли Кремъл никога не би заплашил с ограничен ядрен удар (в Европа)? Още по време на кризата в Крим Путин беше готов да прибегне и до \"най-лошия вариант“.   Карикатура на Сергей Елкин   За да осуети намеренията му, НАТО трябва да се погрижи за това да нямат успех такива неочаквани операции, като тези в Черно море. И други страни-членки на НАТО изпратиха свои войници на изток към Балтика, за да увеличат отбранителните способности на балтийските републики и на Полша, както и в потвърждение на това, че всяко нападение срещу тях ще бъде разглеждано като атака срещу Алианса. Тези военни части, които сега имат по-скоро символичен характер, в случай на сериозна опасност трябва много бързо да бъдат увеличени.  Европа трябва да реагира Тъй като Тръмп изразява съмнения относно американския ангажимент и нарасналата заплаха, европейските партньори в НАТО трябва да намерят начини и средства да противодействат и сами на  .  НАТО възнамерява да реагира на нарасналата заплаха, произтичаща от руските крилати ракети, с подобряване на отбранителните си системи - за да гарантира, че ракетите няма да достигнат целите си. Ако обаче Путин продължи да се придържа към агресивната си външна политика и политика на въоръжаване, а Тръмп си остане Тръмп, европейците ще трябва да се замислят по-сериозно (отколкото до този 2 август 2019 г.) за собствените си възможности за предприемане на ответен удар - и без американците. Времето за това настъпи.      ", "date": "2019.08.04", "title": "След края на Договора за ракетите: трябва ли да се страхуваме?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/398547-%D0%BD%D0%B0%D0%BF-%D0%BB%D0%B8%D0%B9%D0%BA%D1%81-%D0%B7%D0%B0-%D1%81%D0%BF%D0%B8%D1%80%D0%B8%D0%B4%D0%BE%D0%BD%D0%BE%D0%B2,-%D1%88%D0%BB%D0%B8%D1%84%D0%B5%D1%80%D0%B0-%D0%B8-%D0%BF%D1%80%D0%B8%D0%B7%D1%80%D0%B0%D0%BA%D0%B0-%D0%BD%D0%B0-%D0%BC%D0%B8%D0%BB%D0%B8%D1%86%D0%B8%D0%BE%D0%BD%D0%B5%D1%80%D1%81%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "Около \"НАП лийкс” започва все повече да вони. Това е позабравена, но упорита миризма на милиционерско „активно мероприятие”. Дали накрая няма да се окаже, че „злият гений” е политик или партия, трън в петата на властта?         В усилията си да подкрепи тезата си за „виновността” на „ТАД Груп” за  , Специализираната прокуратурата възприе принципа „теч теч избива”. Държавното обвинение организира безпрецедентен „контра теч” в медиите на „доказателства” по делото. Става дума за 13 файла с обяснителни бележки. \"Хванаха ни за шлифера\" Директорът на Главна дирекция \"Борба с организираната престъпност\" (ГДБОП) главен комисар Ивайло Спиридонов коментира „доказателствата” така: „Някои хора си мислеха, че са набутали ГДБОП и прокуратурата в ъгъла... Според мен, как беше, са ни хванали за шлифера”.  Според г-н Спиридонов обвиняемите – собственикът на \"ТАД Груп\" Иван Тодоров, търговският директор във фирмата Георги Янков, които са сочени за подбудители, и 20-годишният служител Кристиян Бойков, считан за извършител на безпрецедентната хакерска атака – са „станали жертва на собствената си охранителна система”. Именно записът от камерите позволил да се установи паролата за компютъра на Бойков; така с „хитрост и лукавство”, подчерта не без задоволство г-н Спиридонов, е бил намерен достъп до машината на „хакера”.     Вместо да успокоят лятото на нашето недоволство, последните „разкрития” на българската прокуратура по случая „НАП лийкс” обаче будят тревога. С престараването си прокуратурата се оплете в серия от гафове. Бяха публикувани ЕГН-тата на премиера Бойко Борисов, главния прокурор Сотир Цацаров и депутата от ДПС Делян Пеевски. Имаше и друга издънка – беше „изпусната” връзка към сайт, на който са данните на над 2000 прокурори и следователи. За пореден път беше погазен фундаменталния принцип на правовата държава, че всеки е невинен до доказването на противното. Българската прокуратура изнесе процеса от съдебната зала – там където му е мястото – и тенденциозно го захвърли в телевизионните студия, сайтовете и форумите в интернет. Не само куриозно, а и противоправно Юристи, като адвокат Екимджиев, потвърждават тази тревожна констатация. Те припомнят, че България е осъждана многократно в ЕСПЧ в Страсбург, заради проблематичните, за да не кажем нескопосани, действия на политици, съдии, прокурори и др. \"Новатор в тази дейност беше бившият министър на вътрешните работи Цветан Цветанов, който публично четеше присъди и обявяваше хора за престъпници, но господин Гешев и прокуратурата се оказват един достоен приемник\", посочва Екимджиев. Председателят на съюза на съдиите г-н Калпачкиев също счита, че случаят, за съжаление, не е безпрецедентен. Той припомни за „обнародването” на  (2014 г.), както и за изнесените доказателства за   (2013 г.). Новият шеф на специализираната прокуратура г-н Франтишек обаче заяви, че наследството на г-н Гешев „не се нуждае от ревизия”. Напротив. Той беше категоричен: „ще продължим темпото на Гешев, с тенденция да го увеличим”. А самият Гешев обеща обнародването чрез медиите на „факти” от текущи разследвания (т.е. преди да се произнесъл съдът) да продължи.   Жална ѝ майка на правовата държава   Ивайло Спиридонов: \"Според мен, как беше, са ни хванали за шлифера!\"   Събитията от последните дни са повече от обикновено дежавю. Да, през последните 30 г. сме виждали неведнъж  . Свикнахме. Но сега тази политизация е тотална. Неприкрита. Арогантна. Доказателствата са налице. Единственият участник в надпреварата за поста главен прокурор размаха заканително пръст срещу „десните екстремисти”. Изглежда, вината на въпросните „екстремисти” е в това, че си позволяват да роптаят срещу статуквото, изваждайки на показ престъпните му зависимости. Малко след „НАП лийкс” бяхме свидетели и на странния случай с личните данни на съдийката Мирослава Тодорова, които бяха „изпуснати” на сайта на Инспектората на Висшия съдебен съвет (файлът бе озаглавен многозначително –  \"MIROSLAVA STEFANOVATODOROVA NE SE CHISTIIIIIIIIIIIIIIII\"). Г-жа Тодорова е известна с критиките си към недъзите в съдебната система, а през 2014 г. се осмели да заведе дело срещу вътрешния министър Цветан Цветанов за клевета. Във „връзка” с „НАП лийкс” беше издадена заповед за разпита на главния редактор на сайта „Биволъ” г-н Чобанов. Сайтът дръзва системно да вади кирливите ризи на „елита”, като аферите „ ” и „Къщи за тъщи”. „Разкрити” бяха и опити за „мокри поръчки”; оръдието на престъплението щели да бъдат… пръскачките пред парламента. „НАП лийкс” е „мачбол” за прокуратурата. А чрез нея и за управляващите. Това е възможност за започването на безпрецедентен лов на вещици, който да смачка, да запуши с един замах устите на всички опоненти, обявявайки ги за „врагове на държавността”. Г-н Спиридонов заяви, че има още „много доказателства” по случая „НАП лийкс”. Включително следи, които водят към неговия „поръчител”. Дали накрая, твърде удобно, няма да се окаже, че „злият гений” е политик или партия, които са трън в петата на властта? Вестник \"24 часа\" например твърди, че имало информация, че поръчители на атаката са член на \"Да, България\" и \"негов другар\".  Призракът на милиционерската държава От всичко, което сме видели и чули до момента (а в безпристрастността на съдебната система се съмняват мнозинството българи – доверието в нея е замръзнало на около 20%), „НАП лийкс” започва все повече да вони. Това е позабравена, но упорита миризма. Мъртвешкият полъх на милиционерско „активно мероприятие”. Обърнете внимание на думите на шефа на ГДБОП. Макар да говори за „достатъчно данни” за „поръчителя”, той казва: „дали това ще бъде доказано е друг въпрос”. По-важно от доказателствата е очернянето. Политическото инвалидизиране. Озъбеният призрак на милиционерската държава, която бе синоним на бившия тоталитарен режим, едва ли някога си е отивал. По-вероятното е да се е спотайвал в ъгъла на политическия театър, докато продължава тихичко да си „преде”, осмивайки сизифовските опити за изграждане на демократични институции. През последните дни този фантом разголи телесата си. Стана още по-безсрамен. Лъсна, изпъчен на сцената, в целия си пошъл блясък.    ", "date": "2019.08.04", "title": "\"НАП лийкс\": за Спиридонов, шлифера и призрака на милиционерската държава"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/398548-%D1%81%D0%B2-%D1%81%D0%B5%D0%B4%D0%B5%D0%BC-%D0%BE%D1%82%D1%80%D0%BE%D1%86%D0%B8-%D0%B2-%D0%B5%D1%84%D0%B5%D1%81-%D0%BC%D0%B0%D0%BA%D1%81%D0%B8%D0%BC%D0%B8%D0%BB%D0%B8%D0%B0%D0%BD,-%D0%B8%D0%B0%D0%BC%D0%B2%D0%BB%D0%B8%D1%85,-%D0%BC%D0%B0%D1%80%D1%82%D0%B8%D0%BD%D0%B8%D0%B0%D0%BD,-%D0%B8%D0%BE%D0%B0%D0%BD,-%D0%B4%D0%B8%D0%BE%D0%BD%D0%B8%D1%81%D0%B8%D0%B9,-%D0%B5%D0%BA%D1%81%D0%B0%D0%BA%D1%83%D1%81%D1%82%D0%BE%D0%B4%D0%B8%D0%B0%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%B8-%D0%B0%D0%BD%D1%82%D0%BE%D0%BD%D0%B8%D0%BD", "text": "  Всички тези седем момци били деца на невежите граждани в гр. Ефес . Те живеели по време на гонението против християните при император Деций . Това било жестоко гонение. Навсякъде християните били преследвани и арестувани, за да ги принуждават да вземат участие в идолските жертвоприношения. Някои от тях се бояли от мъки и се покорявали. Но твърдите във вярата неустрашимо я изповядвали и не отстъпвали нито пред страдания, нито пред мъчителна смърт. Много християни напускали градовете и се криели по пещерите. Между тях били и седемте ефески момци: Маскимилиан, Ексакустодиан, Ямвлих, Мартиниан, Дионисий, Антонин и Йоан. Тези момци напуснали града и се поселили в една пещера на планината Охлон, където чрез пост и молитва се готвели за предстоящия им подвиг.     Като узнал за това, Деций заповядал да затрупат с камъни входа на пещерата. Двамата от придворните (Теодор и Руфим) тайно изповядвали Христовата вяра и турили пред камъните оловни плочки, на които написали имената на живо погребаните в пещерата седем момци. Между това Бог по неизповедимите Свои определения дал на момците смъртен сън и ги запазил за цели две столетия нетленни и неизменни до тяхното пробуждане за Негова слава и за свидетелство, че Неговите думи за възкресение са истинни. Чудното пробуждане на момците, заспали във време на Дециевото гонение, се извършило в царуването на Теодосий Млади. По това време се появили еретици, които отхвърляли възкресението на мъртвите въпреки евангелските думи, че   Тази ерес внесла смут в Църквата, но точно тогава се проявило нагледно свидетелство за истинността на възвестеното от Христа възкресение на мъртвите. Стопанинът на нивата на планина Охлон, гдето се намирала затрупаната пещера, в която били починали седемте момци преди 200 години, напислил да направи ограда на овците си. За строеж на оградата слугите му взимали от ония камъни, с които била затрупана пещерата, без да подозират неяното съществуване. Изравяйки камъните, те случайно направили отвор към пещерата. В туй време момците оживели без да знаят, че те са се пробудили не от обикновен, а от смъртен сън. На разсъмване един от момците отишъл в града да купи храна. Старата монета, която дал на търговеца, послужила за повод да се разкрие необикновеното произшествие. Разговорът с момъка, който мислел, че още продължава гонението на Деций, окончателно обърнал на него общото внимание. За случката узнал и местният епископ. Той разпитал момъка и разбрал Божията тайна. А като чул за другите момци, останали в пещерата, пожелал да ги види. Епископът се отправил за там с управителя и множество народ. При входа на пещерата епископът разглеждал внимателно обстановката и намерил сред камъните медно запечатано сандъче. Като го разтворил в присъствието на всички, видял там две оловни плочки, поставени от Теодор и Руфим. Тия плочки разяснили на всички загадъчните думи на възкръсналия момък. Всички били поразени и прославяли Бога, дивен в Своите чудеса. Император Теодосий веднага бил уведомен за това събитие. \"Заповядай да се изпратят честни мъже да видят чудото, което Господ извърши в твоето царуване! – пише на Теодосий Млади епископът и управителят, - понеже в наши дни се прояви образът на бъдещото възкресение от мъртвите.\" Но царят пристигнал сам в Ефес с множество вярващи и се поклонил на св. момци. След продължителна беседа с него, момците в неговото присъствие заспали вечния си сън до всеобщото възкресение. Теодосий заповядал да направят 7 сребърни ковчега и да поставят в тях телата на момците. В същата нощ обаче те му се явили на сън и го помолили да ги остави да почиват в пещерата, както почивали по-рано. Поразителността на това събитие бързо се разпространила по целия християнски свят. Неговата достоверност се потвърждавала от мнозина заслужаващи доверие писатели и свидетели. Пещерата на момците сълго била показвана близо до Ефес, в склоновете на планината Прион. Съдбата на св. мощи на седемте момци е неизвестна след ХІІ в., в началото на който игумен Даниил ги видял в пещерата.", "date": "2019.08.04", "title": "Св. Седем отроци в Ефес: Максимилиан, Иамвлих, Мартиниан, Иоан, Дионисий, Ексакустодиан (Константин) и Антонин"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/398549-4-%D0%B0%D0%B2%D0%B3%D1%83%D1%81%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1693 г. - Смята се за датата на създаването на шампанското от бенедиктинския монах Дом Периньон.     1704 г. - Войната за испанското наследство: Гибралтар е завладян от английска и холандска флотилия под командването на британския адмирал сър Джордж Рук в съюз с ерцхерцог Карл   1782 г. - Волфганг Амадеус Моцарт сключва брак с Констанце Вебер   1791 г. - Подписан е Свищовският договор, с който се слага край на Австро-турската война (1787-1791).   1836 г. - Кремъл. Цар Камбана е поставена на каменен пиедестал.   1870 г. - В германския град Баден-Баден завършва първият международен шахматен турнир.   1879 г. - Княжество България освобождава от мито стоките, внасяни от Македония, Одринско и Източна Румелия.   1879 г. - Елзас и Лотарингия са провъзгласени за територия на Германия.   1903 г. - Пий X е избран за 257-ми римски папа.   1914 г. - Първа световна война: Германия нахлува в Белгия, в отговор на което Великобритания обявява война на Германия. Съединените щати обявяват неутралитет.   1916 г. - Първа световна война: Либерия обявява война на Германия.   1936 г. - Министър-председателят на Гърция Йоанис Метаксас суспендира парламента и Конституцията и установява Режима от 4 август.   1957 г. - Аржентинецът Хуан Мануел Фанджо за пети път става победител в състезанията от Формула 1.   1964 г. - Тонкински инцидент: Американските разрушители USS Maddox и USS Turner Joy докладват за сблъсък със северновиетнамски плавателни съдове в Тонкинския залив.   1983 г. - В резултат на държавен преврат в Горна Волта (днес Буркина Фасо) президент става Томас Санкара.   1984 г. - Африканската република Горна Волта се преименува на Буркина Фасо.   1995 г. - Хърватия започва Операция Буря, за да си възвърне анклавa, обявен за Република Сръбска Крайна и намиращ се от 4 години под контрола на сръбското малцинство.   1996 г. - В Атланта (САЩ) са закрити 26-те Олимпийски игри.   2007 г. - Изстрелян е космическият апарат на НАСА Финикс.  ", "date": "2019.08.04", "title": "4 август, историята в снимки"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/398550-%D0%B4%D0%B0%D0%BC%D1%8F%D0%BD-%D0%B4%D0%B0%D0%BC%D1%8F%D0%BD%D0%BE%D0%B2-%D0%B7%D0%B0-%D0%BA%D1%80%D0%B8%D0%BB%D0%B0%D1%82%D0%B0-%D0%BD%D0%B0-%D0%B8%D0%BC%D0%BF%D1%83%D0%BB%D1%81%D0%B0-%D0%B8-%D1%81%D0%BC%D0%B5%D0%BB%D0%BE%D1%81%D1%82%D1%82%D0%B0,-%D0%BA%D0%BE%D1%8F%D1%82%D0%BE-%D0%B4%D0%B2%D0%B8%D0%B6%D0%B8-%D0%B8%D0%B7%D0%BA%D1%83%D1%81%D1%82%D0%B2%D0%BE%D1%82%D0%BE", "text": "    Въпреки че избягва думата „вдъхновение\", именно такъв е случаят с художника Дамян Дамянов, когото познаваме като автор на част от най-красивите нови български корици - богато илюстрираните книги на Джани Родари „Приказки колкото усмивка\", „Джелсомино в Страната на лъжците\", „Как Колето Панкин летя до Бразилия...\" на Даниил Хармс, новото издание на „Крадецът на праскови\" на Емилиян Станев, „Пикник край пътя\" на братя Стругацки и над 1000 корици на други. Няма да откриете жанрова зависимост в подбора на книгите, по които работи - той не подценява нито един жанр и вярва, че всеки има своето място. Завършил Националната художествена академия и специализирал в ателие Cite des Arts Paris, той отдавна е от страната на преподавателите - в момента в Департамента по изящни изкуства на НБУ. Вярва, че за разлика от преди, днес студентите имат много повече възможности заради технологиите. Включително - да опознават по-добре работата на преподавателите си. При него изкуството е не само професионален път, но и занимание с подчертано терапевтичен ефект - най-добрата терапия освен бягането. Със себе си винаги носи тефтер, в който да нахвърля идеи, а тефтерите складира грижливо, защото не се знае от кой от тях ще изскочи основата на нещо по-голямо. Вярва, че художникът трябва да има изключително богата обща култура и разговорът с него го доказва - с отговорите си той не щрихира идеи, а ги разгръща в пълнота. Сякаш както в работата си, така и с думите винаги знае до коя точка иска да отведе една мисъл. В тефтерите му непрекъснато изникват нови идеи като отправни точки за бъдещи творби, а през 2016 година в българското културно пространство се появи типографския му проект с идеограми „Под езика\", а след това и книга със същото заглавие. Предстои да видим и неговата следваща част, върху която Дамян Дамянов работи в момента. Паралелно с темата за буквите като изображения, той работи и по друга - рисуване без букви. Прави поредица комикси, в които историята се разказва в 4 или 5 панела, но без текст. Всички тези примери само доказват, че когато човек обича това, което прави, то не е просто „домашна работа\", а е възможност във всеки един момент да разгръща идеите си. Вероятно в това е тайната на успеха и удоволствието от творческия процес. Говорим си в ранна сутрин на по чаша кафе. Дали от слънцето, от кафето или от разговора, накрая всичко се усеща по-топло.     Казвате, че обикновено се движите с тефтерче в чантата. С какво ви помага това в работата? Даже два в момента, ако трябва да съм искрен - един по-голям и един по-малък, за да използвам всяко свободно време, а то е най-дефицитната стока в наши дни. Гледам да нахвърля в тефтер всички идеи, върху които работя - било то професионални или от лично естество. Винаги всичко започва оттам. Така опитвам да си организирам нещата, защото редът не е сред основните ми качества. Систематизирането на работата ми по този начин ми дава много ясна представа откъде съм тръгнал, когато съм започнал да правя нещо и докъде искам да стигна. Според мен е много важно всеки човек, който прави нещо с ръце, както е например при художниците, да използва вътрешния импулс, който всеки от нас има. Няма значение дали пишем или рисуваме - онова, което минава директно от синапсите в мозъка ни през ръката, най-добре се усеща чрез първоначалното впечатление, изразено чрез рисунка, даже драсканица. Това значи ли, че е в работата си действате по-скоро воден от импулс, отколкото от някаква предварителна рационализирана идея? Често пъти идеята се движи на крилете на импулса. Когато човек има задача да направи нещо, да изрази някакво състояние, да илюстрира ситуация или сюжет, той има обща идея и често пъти първоначалните скици дават много ясна посока накъде трябва да върви работата. Опитвам се да мисля по-визионерски, т.е. да си представям нещата в завършен вид, но разбира се, в първия момент те са доста далеч от това, което става финално. Какво се случва с изрисуваните тефтери? Складирам ги грижливо, прокрадват се и идеи за по-нататък - да бъдат показани. Макар че съм далеч от мисълта, че всичко, което е там, си заслужава да бъде видяно. Иначе понякога отварям и виждам върху какво съм работил преди две или три години. Те всъщност са своеобразен дневник и като всеки дневник имат своите интимни нюанси - разбира се - отново през рисунката. Определено има някои идеи, които изчакват на стендбай и един ден трябва да бъдат реализирани.     За писателите казват, че трябва да са прочели страшно много, преди да започнат да пишат. Каква е зависимостта при художниците? Абсолютно същото е. Аз съм на мнение, че художникът трябва да е с изключително богата обща култура и не говоря само за света на изобразителното, а изобщо да е на \"ти\" с киното, с музиката, с литературата - това винаги помага. Светът ни е море от информация и човек трябва да се научи да плува в него. Знанието за това какво е правено преди теб и какво се прави в същия този момент според мен е много важно - за да стигнеш до нещо, което може би няма да е съвсем ново и различно, но няма да повтаря, или ще надгражда нещо, което вече се е случило. Така че тук важи абсолютно същото правило: както добрият писател трябва да е аналитичен читател, така и добрият художник трябва да е опитен, обогатен зрител. Рисувате корици на книги. Това прави ли литературата изкуството, което най-често ви вдъхновява в работата или черпите вдъхновение и от музика, от кино... Може би в обратен ред. Всъщност - най-много от музиката, постоянно слушам музика. Стремя се да научавам и прослушвам нови неща, да имам поглед върху това, което се слуша. Затова и интересите ми в музикално отношение са много широки. Разбира се, че моята работа изисква много четене, като често пъти това не е само четенето за конкретен проект, но и странични неща, които могат да... добре, нека все пак да използваме тази думичка - могат да „вдъхновяват\" или по някакъв начин да събуждат интерес към нещо. Същото се отнася и до киното. Това визуално изкуство е от голямо значение особено в работата на илюстратора. Често пъти някоя сцена от филм може да провокира конкретна композиция или идея за някоя илюстрация или дори цяла книга. Да, определено не работя и не живея във вакуум, а се стремя да се обграждам с текст, звуци и кино, което да ми допада и което да ме обогатява. Каква музика слушате най-често, докато работите? Сетлистът е наистина много дълъг. В последните дни „въртя\" много новия албум на Том Йорк, а също Dead Can Dance, Mammal Hands, Нора Джоунс. Също така някои по-стари неща на Филип Глас. Когато подхождате към рисуването за дадена книга, доколко добре се запознавате с текста предварително? Когато някой, който прави корица на книга - няма да го наричам художник, защото в тази сфера работят и много нехудожници, не е прочел книгата и не познава текста, това личи ужасно много. Обикновено чета книгата - кога по-задълбочено, кога по-диагонално, но винаги трябва да съм запознат с текста, защото в крайна сметка се опитвам да преведа авторовата идея на определен изобразителен език. Разбира се, това е много субективно усещане - авторът усеща нещата по един начин, неговият преводач, да кажем, твърди, че разбира този текст в най-пълна степен... Често пъти читателят посяга към книгата, без да познава автора и неговите текстове - заради чисто визуалното привличане, ето защо корицата е важна. В тази връзка художникът има голяма отговорност за това книгата да бъде харесана, но и да ориентира читателя дори чисто в жанров смисъл какво е това, което държи в ръцете си. Както можем да изгледаме пет минути от един филм и веднага да го подредим във филмографията в главата си - на какво прилича, какъв е жанрът, какво да очакваме от този филм. Същото е и с книгата - още преди да я отворим, това как изглежда - говоря не само за първа корица, но и колко дебела е, как тежи, как е оформен шрифтът вътре - ни подготвя за литературата, в която трябва да „влезем\". Затова и не подценявам никакви жанрове, смятам, че всеки от тях има своето място. Но мисля, че е уместно и много полезно читателят да бъде ориентиран още с намирането на книгата сред множеството. Къде усещате по-голямо удовлетворение - когато видите работите си в изложбена зала или когато са из щандовете в книжарницата като корици? Това е много интересен въпрос, защото корицата и илюстрацията имат различен живот след отпечатването на книгата. Единият наистина е в книжарницата - когато те си взаимодействат, конкурират с безброй други корици на различни книги. Другият живот е този в изложбената зала, когато могат да бъдат видени на много по-голям размер и в съвсем различен амбианс: изолирани агресивната среда от изображения, текст и цветове, която обикновено обитават, и изкарани от контекста. Тогава те могат да станат самостоятелни и различни произведения. Може да се случи така, че да извадим една илюстрация и тя да ни действа като картина, без дори да подозираме, че тя е правена, инспирирана и посветена на конкретен текст. Не знам в кой от двата случая усещам повече удовлетворение, но знам, че и в двата случая - може би повече в книжарницата - съм по-критичен към нещата, които съм направил. Това може да се дължи на много фактори, дори на лошо отпечатване. За съжаление, много рядко човек може да се върне и да поправи грешка, защото обикновено е свързана с голям тираж и много хора, които работят в книгоиздаването. Така че критичното второ гледане на направеното ми дава много ясна представа какво съм постигнал и какво не съм успял, къде са грешките, които за в бъдеще трябва да изглаждам. По какъв начин технологиите са променили работата ви до момента? Технологиите промениха абсолютно всичко, включително и работата на графичния дизайнер и на художника и то - предимно за добро. Естествено, могат да се намерят и много недостатъци. Например забелязвам как у много мои студенти, които за първи път започват да работят на компютърни програми, това до голяма степен изсушава тяхната работа. От друга страна, само ако си представите света преди 20 години или дори преди по-малко, когато аз съм бил студент и технологиите не бяха навлезли толкова активно, за реализирането на някой проект ни трябваше много повече време. До информация стигахме предимно в библиотеката, чрез ровене в много албуми, списания и каталози. А сега всички си седим пред компютъра и използваме социални мрежи, имаме платформи като Behance, където можем да видим какво правят безброй много хора точно в този момент, когато ние вместо да работим гледаме техните неща. Другото е софтуерът, който значително помогна на нашата работа с оглед на това, че предостави много нови възможности за експериментиране, много време, което да печелим, правейки един проект. Това отново е нож с две остриета, защото софтуерът е толкова user friendly, както се казва, толкова интерактивен и лесен за усвояване, че общо взето всеки, който пожелае, може да го използва и да опита да направи нещо. Преди да стигнем до технологията обаче е добре, да не кажа задължително, да имаме много сериозна теоретична и практическа подготовка - канава, върху която да надграждаме възможностите, които предоставят софтуерът и технологиите.     Какво друго се е променило от времето, когато вие сте били от страната на студентите, до днес, когато сте от страната на преподавателите? Промени се нещо, според мен - за добро, и това е, че днес знаем много повече за хората, тъй като използваме социалните мрежи и интернет. Когато бях студент, се е случвало човек да не знае какво точно прави неговият преподавател в другия живот, извънакадемичния. Понякога резултатът може да бъде много разочароващ. Сега можеш веднага да гугълнеш някого и нека бъдем честни - това е много полезно. Другото е достъпът до информация - в наши дни тези, които нямат опит, които още се учат, които са още студенти, всъщност имат достъп до много повече информация и виждат много повече неща. Може би не знаят как точно е направено нещо и как да го постигнат, но поне виждат някаква точка на хоризонта, към която да се стремят. Могат веднага да харесат стил на работа или творчески почерк, и да опитат не да го имитират, но по някакъв начин той да ги инспирира и да им служи за добър пример. Това е наистина безценно, защото примерите и авторите са ужасно много. В целия свят, в различни школи, в различни сфери на изобразителното. Какво много ви се иска студентите ви да запомнят от часовете с вас? Много ми се ще така, както аз съм имал късмета с преподаватели, които освен че са ме научили на азбуката на всичко, което има отношение към изобразителното изкуство, рисуването, рекламата и дизайна въобще, са ме и запалили и да се занимавам именно с такъв тип изкуство. Мисля, че това е най-ценното, което може да направи един преподавател - да накара студента да изисква повече от себе си, защото това, с което постоянно се боря аз, а и сигурен съм - много други колеги, е да повлияем върху хората, с които работим, да правят нещата за себе си, а да не гледат на тях като на някаква домашна работа или проект, който просто имат да направят, за да получат срещу него оценка. Напротив, това е времето, в което човек се надгражда, в което инвестира в себе си. Времето, в което да експериментира и да си позволи неща, които в „реалния живот\" невинаги ще са възможни. Невинаги се случва така, че можеш да правиш каквото искаш, а дори и да се случи така, това е след много, много години, когато хората те познават и ти имат доверие. За много хора рисуването е странично занимание, хоби, удоволствие, с което си почиваш от работа. При вас това е и работа. Това променя ли удоволствието от творческата част и отношението към рисуването? Напълно съм съгласен с оценката за терапевтичните свойства на рисуването. То и при мен е такова, с тази разлика, че като работа с комерсиална цел, трябва да бъде изкоментирана, одобрена, харесана от редица други хора. Често пъти отстрани изглежда така, сякаш някой просто си рисува нещо и то после е в книжарницата или изложбената зала. Истината е, че зад това стои много здрав труд и пот, и нещата не са така бляскави, както изглеждат - че просто някой си прави удоволствието с работата. Но определено имам късмет с това, което правя, защото не мога да си представя да работя друго така или иначе. Да, и тази работа си има своята изморителна, натоварваща и стресираща страна. Погледната от този ъгъл тя е далеч от първоначалния импулс да създадеш нещо, да изразиш себе си. А как успявате да избягате от усещането за „домашна работа\"? Чрез бягане. Буквално - бягане? Да, препоръчвам бягането. След рисуването, бягането е другото най-терапевтично нещо, което съм открил за себе си. Иначе понякога опитвам да хитрувам и неща, които рисувам в момента за себе си и за лично свои проекти, да ги прокарам и за служебни цели. Смятам, че едното трябва да развива другото. А всеки следващ проект трябва да развива човека, който го прави, а не да тъпче на едно място, доказвайки, че това, което веднъж някога е направил, е наистина добро. Това, че е добър, става ясно след втория, третия път. Ето защо много уважавам смелостта и поемането на рискове при реализирането на проекта - всеки следващ етап, всяко следващо нещо да бъде различно. Макар и с риск да се провалиш, да се изложиш, няма нищо лошо в това. Смятам, че трябва да се поощрява смелостта, защото всъщност тя движи всички сфери на изкуството въобще напред, а не повтарянето на стари модели.     През 2016 година излезе типографския ви проект „Под езика\". Планирате ли друга подобна работа? Това, върху което работя в момента всъщност е продължение на „Под езика\" с нова серия от идеограми и нова книга, която се забави малко във времето заради други неща. Този проект е преди всичко игра и удоволствие, така че няма никаква причина да не бъде продължен. Надявам се, че това ще се случи във времето. Разбира се, това не може да се случи от само себе си. Генерира се от много идеи, които свързват словото, езика и изобразителното - онова, което сме свикнали да разчитаме като изображение, онова, което сме свикнали да четем като текст и да чуваме като думи и текст. Това е процес, който изисква всъщност страшно много концентрация и енергия, открадната от всичко друго. Но в крайна сметка мисля, че си заслужава, най-малкото защото хората го харесват и се забавляват с него. Това е показателно. Лошото е, че проектът „Под езика\" във времето се „сби\" с една друга по-нова моя страст - това е рисуването на много кратки комикси, в които пък няма никакъв текст. Това са две линии на свободното време - едната, посветена само на думите, а другата - изцяло посветена на изображенията, в които опитът е да се разкаже история, без да се използва нито една дума. Те са наистина много кратки форми - от 3-4-5 панела комикси. По някакъв начин обичам двете неща да се движат по линията на времето. Надявам се, че силите ще ми стигнат да реализирам в скоро време поне едното. Покрай работата си намирали ли сте си нови любими писатели? Определено работата ме сблъсква с много и нови, и непознати за мен писатели. Имал съм щастието да срещна много добри писатели. Сблъсквала ме е и с много лоши писатели, тъй като графоманията си живее много свободно - още повече, облагодетелствана от социалните мрежи и подкрепена от лайковете, събирани с пълни шепи. Но това вероятно е нормален ход на нещата. Имам щастието да познавам много хора, които в момента са имена, много важни за нашата култура и може би за някои от тях не се говори достатъчно за сметка на други - това също сигурно е нормално. Това щастие - да си обграден от такива хора, често пъти обаче те затваря в балон и съществува риск от капсулиране, на който всъщност сме подложени всички: приемаме, че хората, с които общуваме, с които се виждаме и пием кафе например, са хората, които живеят в света. Това обикновено е доста малък процент от тях. Понякога откритието на този факт е силно разочароващо и си е направо фрустриращо. А бихте ли споменали имена на конкретни автори, които сте открили в работата си? Ще бъде много нечестно, ако спомена имена на пишещи в момента автори, тъй като със сигурност ще пропусна много. Последният текст, който четох и върху който работя, е един роман на Димитър Динев, излизал през 2003 г. - „Ангелски езици\". Преди това прочетох неща на Георги Марков, които са били издавани, но бях пропуснал, като да кажем „Жените на Варшава\". Още преди това - Виктор Пасков, и разбира се, много чуждестранни автори. Съвсем наскоро имах щастието да прочета превода на един абсолютно огромен ирландски автор, който за пръв път ще бъде издаден в България - Франк О'Конър. Бях много щастлив, че начинът да се запозная с този автор беше, четейки великолепния превод от Иглика Василева на неговата книга „Моят едипов комплекс и други истории\", за да направя корицата й.    ", "date": "2019.08.04", "title": "Дамян Дамянов - за крилата на импулса и смелостта, която движи изкуството"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/398551-%D0%BA%D1%8A%D1%81%D0%BD%D0%BE-%D0%B5-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5,-%D0%B2%D1%80%D0%B5%D0%BC%D0%B5-%D0%B5-%D0%B7%D0%B0-%D0%B0%D0%B4%D0%B0%D0%BF%D1%82%D0%B0%D1%86%D0%B8%D1%8F", "text": "    Малко неща би трябвало да ви правят толкова оптимисти - или пък песимисти - колкото възходът на възобновяемата енергия, пише за Financial Times Сам Ери, анализатор в швейцарската банка UBS. Оптимизмът идва от факта, че Великобритания, Германия и Испания поставят рекорди за нива на използване на вятърна и слънчева енергия, както и отчитат рекордно ниски стойности на употреба на въглища. Дори САЩ вече могат да генерират повече енергия от възобновяеми енергийни източници, отколкото от въглища, а наскоро проектът „Океански вятър“ в Ню Джърси стана най-голямата досега офшорна вятърни централа, създадена от американската държава.     Песимизмът идва от факта, че всичко това може да не е достатъчно. Според нашите проучвания в UBS, за да се избегне опасното ниво на глобално затопляне, светът ще трябва да договоря проекти с размера на „Океанския вятър” във всеки божи ден от следващите 30 години. Или по друг начин казано, трябва веднага да утроим изграждането на вятърни и слънчеви централи и да поддържаме този нов темп на растеж в продължение на десетилетия.     Неприятната истина е, че не сме на път да направим това. Нито пък сме близо до незабавно техническо решение на много други предизвикателства пред енергийния преход, с които трябва да се справим преди да можем да създадем 100% чиста енергийна система.     Разбира се, тази реалност не ни пречи да си разказваме приказки. Първата е, че енергийната ефективност ще реши проблема. Фактите показват точно обратното: в продължение на 50 години след петролната криза през 70-те години на миналия век се наблюдава повишаване на енергийната ефективност в почти всички сфери на живота, но в същото време търсенето на енергия и въглеродните емисии се утроиха. Както викторианският икономист У.С.Джевънс е разбрал още през 1865 г., колкото по-ефективни сме в използването на изкопаемите горива, толкова по-ценни стават те за нас и толкова повече от тях ще консумираме. Втората приказка е вид божествена намеса, която обикновено се поставя в последния акт на пиесата. От различни места чуваме, че улавянето на въглерод, или ядреният синтез, или геоинженерството биха могли да изиграят тази роля. Предложенията включват изпращане на огледала в космоса, за да отклоняват топлината, или заравяне на вулканични скали в земята, за да поглъщат въглеродния диоксид. Тези концепции някой ден могат да имат потенциал, но малко са жизнеспособни днес, а с държавен дълг вече на нива, подобни на периода непосредствено след Втората световна война, виждаме малка надежда за публична програма за инвестиции, която да ускори нещата. Така остава иронията: най-реалистичният път за смекчаване на глобалното затопляне е да се разгърнат съществуващите технологии за възобновяема енергия при максимален мащаб и минимални разходи, въпреки че светът най-вероятно вече е твърде закъснял и твърде задлъжнял, за да свърши работата навреме. От това неохотно правим две противоположни заключения: първото е, че е напълно възможно да се намираме на ръба на 20- или 30-годишен устойчив бичи пазар в енергията от възобновяеми източници, обещаващ фундаментално преструктуриране на нашата енергийна индустрия и може би дори сходен по социално значение с въвеждането на чистата вода и канализацията през 19-ти век или мобилните телефони и интернет в края на 20-ти век. Но второто заключение е, че най-вероятно няма да успеем да достигнем „нетни нулеви“ вредни емисии до 2050 г. Следователно човечеството може да постигне в продължение на сто години това, което е отнело 10 000 или 20 000 години - увеличение на средните температури с 2, 3, 4 градуса по Целзий или повече. Това означава, че закъснялата стратегия за превенция няма да бъде достатъчна. Сега трябва сериозно да начертаем план за адаптиране. Не трябва само да се питаме как можем да се пренасочим към повече източници на чиста, възобновяема енергия, но също и как можем да живеем с последиците от изкопаемите горива, които все още не сме готови да изключим. Накратко, започнахме твърде късно с инвестициите, които можеха да предотвратят глобалното затопляне, така че сега трябва да направим тези, които биха ни позволили да живеем с него.    ", "date": "2019.08.04", "title": "Късно е за борба с глобалното затопляне, време е за адаптация"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/398552-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%B5-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE,-%D1%84-16-%D1%81%D0%B0-%D1%81-%D0%BF%D0%B0%D1%80%D0%B8-%D0%BF%D1%80%D0%B5%D0%B4%D0%B2%D0%B0%D1%80%D0%B8%D1%82%D0%B5%D0%BB%D0%BD%D0%BE", "text": "Скъпата българска „стабилност“. Американците изглежда предвиждат смяна на статуквото     Американците, чиито войници са на бивак в България, ни поздравиха, че им купуваме самолетите F16. Искат ни обаче да им ги платим предварително двата милиарда и половина. Подобна практика е много рядка в търговските и най-вече в „приятелските отношения“ между държавите. Нали си имаме Соломон Паси и Атлантически клуб? Иво Инджев, Елена Поптодорова и Александър Йорданов? „Америка за България“ подготвя десетки български студенти да заминат за САЩ.     Защо се отнасят по този не съвсем етичен начин „приятелите“ ни отвъд океана? Да не би да нямат доверие в нашата дума, подпис и държава? Тази американска позиция може да има катастрофални последствия за България, защото всички други доставчици могат да последват примера на САЩ и да изискват плащане преди да доставят съоръжения за атомни централи, локомотиви или кораби. Представете си ресторант с меню пред вратата. Вие си избирате ястията, но за ваша изненада, трябва да платите преди да сте се наяли. Собственика на ресторанта предвижда, че много е възможно да хвърлите топа преди десерта? Не е ли унизително? Няма ли да се обидите? По мнение на българските журналисти, ГЕРБ се радва на безоблачно управление вече 10 години. „Стабилността“ на Бойко Борисов и неговото близко обкръжение са видими по растежа на небостъргачи в София. Във Вашингтон слепи ли са? Странна работа. Американците изглежда предвиждат смяна на статуквото. А българите?", "date": "2019.08.04", "title": "Приятелството си е приятелство, Ф-16 са с пари. Предварително"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398533-%D0%BF%D0%B8%D1%8F%D0%BD%D0%B8%D1%8F%D1%82-%D0%B3%D0%B5%D0%BE%D1%80%D0%B3%D0%B8-%D1%85%D1%80%D0%B8%D1%81%D1%82%D0%BE%D0%B2", "text": "Георги Христов мина всякакви граници на приличие, след като нарече своята колежка Ваня Щерева и дъщеря й Мила Роберт „боклуци”. Очевидно в алкохолен делириум, певецът се оля, като постна тотално неадекватни реплики на стената си във фейсбук. На сутринта, явно усетил, че е сгафил, той побърза да изтрие написаното. Заради алкохола и думите, които изрича докато е пиян, той загуби голяма част от приятелите си. „Някаква звезда с майка! и боклуци! Мила робен или errs! Няма такава държава! Дълголетно творчество на творкинята! Тази е по-жалка от майка си! Съжалявам”.   Това вулгарно послание, преливащо от правописни и пунктуални грешки, буквално взриви феновете му, които в коментарите си дадоха ясен знак, че това не може да е нормално поведение, което, вероятно, е провокирано от алкохолна упойка, пише Lupa.bg. Повод за пиянския гняв на Жоро стана новината, че Азис и дъщерята на естрадната легенда Ваня Щерева - Мила Роберт, направиха кавър на един от най-големите хитове на чалгаджия №1 „Никой не може”. Васко дори приел поканата на Мила да участва с главна роля във видеото към хита от 2003 г. „Ваня Щерева е в ядрото на всичко. Познавам Мила от бебе. Тя е уникална! Сам съм измислил текста на песента”, сподели Азис преди седмица. „С компанията ми миналото лято слушахме постоянно песента. Свирим я и на лайфове. Хората много се радват”, коментира и Мила Роберт. Творческият тандем очевидно не е по вкуса на Жоро Христов, който напълни стената си с обиди по адрес на Ваня Щерева и дъщеря й. Феновете му обаче го разкостиха за издънката. „Добре, де, харесвам ви от дете. Не разбирам обаче защо нощем пишете по начин, по който трудно намирам смисъл и разчитам. Това вие ли сте, или някой друг „движи” профила ви”, възмущава се Елена Финджикова. „Жоро, това не си ти, не вярвам, че ти би изрекъл такива думи по адрес на някого”, тъжен е Евгени Маринов.„Уникален изпълнител, но с тези неадекватни публикации...”, ядосва се и Хари Пламенов Бояджиев. Среднощните изстъпления на певеца се защитават единствено от Мирела Димитрова Димитрова, която пише: „Не са неадекватни. Става въпрос за дъщерята на Ваня Щерева, чието творчество наистина меко казано е отвратително! Прав е Жоро, с изпълнението на Мила на кавър на Азис музиката ни удари дъното! Пуснах песента и изпитах погнуса... Непознато за мен чувство, що се отнася до музика във всички нейни жанрове”.  ", "date": "2019.08.04", "title": "Пияният Георги Христов..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398534-%D0%B2%D0%B5%D1%81%D0%B5%D0%BB%D0%B0-%D1%82%D0%BE%D1%82%D0%B5%D0%B2%D0%B0%D0%BF%D0%BE-%D0%BF%D0%BE-%D1%81%D0%B5%D0%BA%D1%81%D0%B8", "text": "Весела Тотева, която допреди няколко години активно се бе заела да развива бизнеса си с бутика за дрехи, изведнъж изчезна от публичното пространство. Магазинът й фалира, а тя остана в сянката на някогашната си слава.   Футболната съпруга неведнъж е признавала, че е от жените, които искат да успяват, въпреки всичко и да са независими от мъжете до себе си, дори и да са създали семейство с тях. И точно така се случва в живота й.     Двамата със съпруга й Елин Топузаков са семейство от 2012-та година И въпреки дългото отсъствие, ето че Весела Тотева отново е на линия, при това повече от изкусителна. В скорошни снимки в социалните мрежи чаровното миньонче демонстрира секси топ форма и приканва последователите си да пътуват повече по света. А дали туристическата агенция не е новата и работна страст, предстои да разберем.       \"Това, което остава са спомените, от хората, от музиката, от местата!!! Местат са важни, ние ги избираме, за да си подарим щастие...\", пише блондинката под една от снимките си.", "date": "2019.08.04", "title": "Весела Тотевапо-по-секси..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398535-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%BF%D0%BE-%D0%BF%D0%B0%D1%80%D1%84%D1%8E%D0%BC", "text": "Полицайка, която публикува на профила си в Инстаграм разголени снимки, разгневи мрежата се казва Виктория Сорокина. Скандалът се разрази, след като в групата \"Полицейски омбудсман се появиха фотографиите на бившата сътрудничка на руското Министерство на вътрешните работи. \"Новоизпечен сътрудник на полицията, випускник на столичната академия на Министерство на вътрешните работи. Явно, някои не разбират какво е това честа на пагона и униформата, пускайки подобни снимки с открит достъп в Инстаграм\", коментира недоволен потребител. На една от последните си снимки Виктория прикрива гърдите си само с една ръка, кокетливо извърнала глава настрани. В коментарите си под публикацията 23-годишното момиче засяга сериозната тема за забрана на абортите, но никой не й обръща внимание.      Вместо това я критикуват и твърдят, че такива снимки са позор за офицера. Това не е единственият провокативен кадър. На страницата си в Инстаграм младата жена редовно публикува разголени снимки.            Блондинката твърди, че към момента не е на служба към руското МВР. Както самата тя казва, сега работи за международна организация в друга държава.", "date": "2019.08.04", "title": "Полицайка по парфюм..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398536-%D1%81%D0%BB%D0%B0%D0%B3%D0%B0%D0%BC-%D1%81%D0%B8-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D1%81%D0%BA%D0%B0-%D0%B2%D0%B0%D0%B3%D0%B8%D0%BD%D0%B0", "text": "Нанет Хамонд е станала известна като \"жива Барби\" поради големия си брой пластични операции, на които се е подложила. 45-годишната е изхарчила 350 00 британски лири за козметични интервенции през последните 5 години, включително напомпване на гърдите със силикон и хиалурон в устните. Сега звездата от Инстаграм е споделила пред Daily Star Online, че планира да си сложи и дизайнерска вагина.  \r\n   \r\n    Тя се надява, че операцията ще ѝ помогне да си възстанови интимния орган, който е пострадал сериозно в резултат на ражданията на петте ѝ деца. \r\n   \r\n    Лабиопластиката, известна още като операция на вулвата, намалява размера на кожите около вагината. Някои жени се подлагат на операцията защото не харесват външния вид на вагините си. \r\n   \r\n    Но в случая с Нанет, жената се надява, че операцията ще ѝ помогне да се чувства по-комфортно. \"След като родих децата си, вече не се чувствах комфортно. За съжаление, тази зона на тялото ми се промени в резултат на раждането на толкова много деца. Това ще е много важна операция, която ще ми помогне отново да се чувствам добре\", споделя тя. \r\n   \r\n    Процедурата е призована да накара Нанет да се чувства по добре, но тя признава, че ще се подложи с неохота. Операцията, която ще струва между 1000 и 3000 британски лири, включва и смаляване на срамните устни.  \r\n     \r\n   Операцията няма да трае повече от два часа, като често пациентите могат да си се приберат у дома до края на деня. Независимо от това, че операцията свършва доста бързо, тя може да доведе до неприятни усещания и подувания през седмиците след нея. Нанет признава, че е \"малко нервна\" да легне под ножа, въпреки, че е категорична, че тя иска операцията. \"Убедена съм, че резултатите ще си заслужават притесненията\", добавя тя. \r\n        ", "date": "2019.08.04", "title": "Слагам си дизайнерска вагина..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398537-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-4-%D0%B0%D0%B2%D0%B3%D1%83%D1%81%D1%82", "text": "Обстоятелствата в живота ви, ще се развият така, че няма да може да ги промените дори и с големи усилия. Борете се с мързела и приемете достойно, това което сте заслужили. В любовта, дръжте емоциите си под контрол. С финансите, всичко е наред и вече сте заделили пари за \"черни дни\". Не планирайте покупки за вечерта. Възможно е, да ви е доста тъжно на душата, от което дори близките хора, няма да могат да ви отвлекат. Може би, това е грешка на безразсъдството ви в любовта, за която толкова силно сте копнеели. Възможно е също влошаване на здравето, дължащо се на нервна свръхвъзбуда, затова си почивайте повече. Днес не е желателно да ходите на тренировки във фитнес залата. Ще вземете някакво нестандартно решение, от което ще зависи резултатът от работата ви. Включете логиката, ако ситуацията влезе в задънена улица. Може смело да промените работата си, да учите и подобрявате уменията си. В случай на неразположение, по-добре не рискувайте, а отидете на лекар.   Очаква ви лесен във всяко отношение ден, в който може просто да се отпуснете и да се насладите на живота. Не започвайте отношения само от скука, дори ако сте все още сами. Пари ще имате, но няма да са това което желаете. Подарете си повече време за хобито, общувайте с приятели и ако е възможно, отидете на кино или театър. С лекота, ще постигнете това, което искате. Няма да бъдете възпрепятствани от колеги и завистливи хора, което вече е добре. Вярвайте повече в себе си, не на интуицията, ако започнете да анализирате подробно ситуацията в любовта. Възможна е среща със стари приятели, благоприятни предложения и пътувания. Вечерта е по-добре да посветите на хобито си. Очаква ви благоприятен ден, когато всичките ви дела, ще се реализират успешно. Не се паникьосвайте, ако любимия човек, ви каже цялата истина в очите ви. Възможно е вие самите, да го провокирате към подобни действия. Може да възобновите отдавна загубени контакти, но сами трябва да решите дали са ви нужни. Слушайте интуицията си. Днес не е ден, за отпускане и почивка, защото ще имате много нова и мащабна работа. Ако забележимо вървите напред, тогава и шефът, ще ви оцени по заслуги. Основното нещо е, да не споделяте вътрешните си чувства и идеи с колегите. Отличен ден за преглед на ценностите в семейството, лечение и промени на имиджа. Очаква ви прекрасен ден, когато и на душата ви, ще бъде уютно и спокойно. Вие сте мечтали за това толкова дълго, че усмивката няма да слезе от лицето ви цял ден. Нови срещи с хора, ще открият пред вас ярки перспективи в работата и ще помогнат за увеличаване на потенциала. Ако сте мениджър или търговец, тогава вечерта чакайте печалба.   Днес, работата ще ви спори, което вече предоставя възможности за кариерно развитие. Не пренебрегвайте онези, които са ви помагали по много начини. Тези хора, ще продължат да ви подкрепят. В любовта, ще търсите пълна свобода, което вече може да навреди на отношенията с избраника. Време е, да се замислите сериозно за семейство и за продължаване на рода. Възможни са промени в семейния живот, както и нов етап в развитието на бизнеса. Ако всичко това се пресича, тогава бъдете по-внимателни. В противен случай, преследвайки едно, може да загубите друго. Ако предприемате дълго пътуване, трябва да подготвите всичко необходимо - от багажа, до документите. Всяко погрешно действие, ще доведе до голяма грешка. Няма да се чувствате спокойни, когато чувате критики от страна на шефа. Вие толкова искахте да докажете професионализма си и сега такива остри забележки. Необходимо е да вземете важно решение в личния живот, от което ще зависи много. Вечерта се отпуснете и излезте с приятели. Отидете в кафене или ресторант.   Трябва да бъдете по-уверени в себе си, за да не се окажете сред слабите и мързеливите. Обърнете внимание, че шефът ви, ще даде премия, само на най-изпъкващите. Талантите си, може да разкриете в творчеството, дори и това да не е основната ви област на дейност. Един добър ден за спорт и физическа активност. Здравето ви, ще е добро.", "date": "2019.08.04", "title": "Дневен хороскоп 4 август"}
{"url": "http://www.classa.bg/%D1%81%D0%B2%D1%8F%D1%82/item/398538-%D0%BD%D0%B8%D0%B5-%D1%81%D0%BC%D0%B5-%D1%81%D1%83%D0%BF%D0%B5%D1%80-%D0%B5%D0%B2%D1%80%D0%B5%D0%B8%D1%82%D0%B5-%D0%B7%D0%B0%D1%89%D0%BE-%D0%B0%D1%8F%D0%BA%D1%81-%D0%B5-%D0%BF%D1%80%D0%B5%D0%B3%D1%8A%D1%80%D0%BD%D0%B0%D0%BB-%D1%82%D0%B0%D0%BA%D0%B0-%D0%B7%D0%B4%D1%80%D0%B0%D0%B2%D0%BE-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%B4%D0%B0%D0%B2%D0%B8%D0%B4", "text": "Малко история и немалко митове за тази странна футболна привързаност     Трибуните реват мощно, а малки, големи, русокоси и мургави гордо свиват юмрук. Някои от ръцете държат знамена със Звездата на Давид, други я носят на шала или фланелката си. Секторът с ултрасите на Аякс донякъде прилича на шествие по улиците на Тел Авив по време на национален празник. Символите гледат отвсякъде, а мощният възглас \"Ние сме евреите\" оглася трибуните. Наистина ли феновете на Аякс са евреи? До един? Откъде тръгва едно от най-странните футболни символни братства - това на най-славния холандски клуб с юдеизма. Корените са някъде из фактите, че Амстердам е наричан \"Йерусалим на Запада\" в годините преди Втората световна война. Около 80 000 евреи са живяли в и около града, а особено голяма е била колонията в източната част на града между канала Зингелрахт и река Амстел.     През 30-те години там се оформят Еврейският квартал и Индийският квартал, в района Амстердам-Ост, който днес е населяван от над 100 000 жители на града. Еврейската общност там и сега не е малка. Амстердам исторически е наричан и с еврейското наименования Мокум, което значи \"мястото\" или още \"сигурното място\". През годините около Втората световна война, Аякс играе на стадион \"Де Меер\" (мести се там през 1934 г.). За да стигнат до него, феновете трябва да минат през De Jodenhoek - еврейския квартал. Там е пътят и от жп гарата, на която слизат привържениците, отправили се към стадиона. Някои от тях са толкова впечатлени, че започват още в края на 30-те да говорят за \"юдейския Аякс\". Идва и най-страшното за тази общност. Холокост. Над 80 процента от евреите на Амстердам и околността са или избити, или успяват да избягат далеч. Първият евреин, играл за Аякс - роденият в Ню Йорк американец Еди Хамел, загива в страшния лагер в Аушвиц през 1943 г. Връзката между клуба и общността в източната част на града обаче не отслабва след геноцида и войната. За това спомагат отчасти и Диамантените евреи от Антверп. Някои от най-популярните търговци със скъпоценни камъни, които успяват да се спасят от т.нар. Погром срещу общността им в белгийския град през 1941 г., се установяват в източната част на Амстердам след войната. В следващите десетилетия те са сред едрите партньори на Аякс във важни моменти, особено под формата на спонсорство. Някои ключови ръководители на клуба през годините - легендарният Яп ван Прааг и синът му Михаел, също идват от общността. Но основите са в онзи еврейски квартал по пътя към \"Де Меер\". През 50-те, когато в Холандия фенската култура вече е различна, противниковите запалянковци понякога обиждат Аякс на \"евреи\". Феновете на отбора от Амстердам го приемат и прегръщат идеята - нищо, че съвсем една съвсем малка част от тях всъщност са такива. И сами пеят за себе си, че са \"супер йоден\" - супер евреите, с което дразнят още повече съперниците. Освен това, агитката влага и друг смисъл, който засилва връзката с песните и знамената с еврейските символи. Това са хората, които са оцелели - не само в историята на Амстердам, но и на цяла Европа. Те имат силата да оцеляват и да преодоляват трудностите, а градът е особено чувствителен към тяхната съдба (Музеят на Холокоста е един от най-големите и впечатляващи на континента). Когато феновете на Аякс пеят \"ние сме супер евреите\", те показват ясно - няма да се предадем, ще победим заедно. И освен това - ние сме елит, имаме нещо повече от вас. Амстердамската еврейска общност е една от тези, за които се смята, че държат много от лостовете на банковото дело и големи финансови корпорации в Европа. Да си от \"йоден\" показва превъзходна степен, а Аякс винаги изключително умело е успявал да съчетае елитарната си природа с това, че е народен отбор. Малко са клубовете по света, по-тясно свързани с града, хората, общността си. Един от най-важните играчи в историята на Аякс - Сяяк Сварт, разказва как е обиждан на стадионите из страната заради еврейския си произход. Антисемитизмът по трибуните в Холандия избуява през 50-те, 60-те, че и 70-те години. Но агитката на неговия тим, и заради Сварт, запява още по-мощно рефренът за \"ние сме евреите\". През 70-те нещата стават особено притеснителни. Песните срещу евреите и Аякс са направо плашещи, а през 1976 г. групировката ултраси F Side демонстративно започва да отговаря със Звездата на Давид, както и песента \"Hava Nagila\" - най-популярната музикална асоциация с евреите. Никой от хулиганите в F Side по това време не е от еврейски произход. Днес - едва ли също има такива. Журналистът от Амстердам Ханс Кнооп, който е написал две книги за историята и фолклора на клуба, е категоричен: \"Сигурно 95 процента от феновете на Аякс дори не знаят къде е Израел, камо ли да са евреи. Но инстинктивната защита и реакция на обидите през годините, прави връзката не по-малко силна.\" Феновете на Фейенорд през 80-те запяват особено неприятното \"Hamas! Hamas! Jews to the gas\", което едва ли има нужда от превод. И до днес тази песен се чува понякога, особено в мачове на Аякс с врага от Ротердам, както и с другите два тима, с които има най-ожесточено съперничество - Утрехт и Адо ден Хааг. През 2011 г. Лекс Имерс, играч на последния тим, каза преди мача срещу гранда от Амстердам: \"Излизаме да ловим евреи\". Кнооп заключава след анализите си на цялата тази дългогодишна връзка на Аякс със символите на юдеизма:  \"Нито феновете на Аякс са евреи, нито пък тези, които пеят срещу тях наистина мразят евреите. Онези мразят Аякс, а привържениците на клуба реагират, като се асоциират още по-здраво със символа, който предизвиква тази омраза\". Един малък детайл. Аякс обича да привлича датски играчи. О, как обича! Може да се направи идеален отбор от датчани, минали през клуба през последните 30 години, само суперзвезди. Асовете на първия \"червен динамит\" от 80-те години Йеспер Олсен, Франк Арнесен, Сьорен Лерби и Ян Мьолби бяха последвани от братята Михаел и Бриан Лаудруп, а през новия век имената на Денис Ромедал, Йеспер Гронкяер, Виктор Фишер, Кристиан Ериксен, Ласе Шьоне, Каспер Долберг... Защо е това ли? Причините са две. Неофициалната е, че някаква част от евреите, стигнали до Амстердам след Втората световна война (може би и някои от антверпските), са се укривали в Дания до октомври 1943 г. Тогава Хитлер нарежда ареста и пращането в лагери на всички евреи на датска територия, но 7220 от всички 7800 регистрирани в страната са спасени и евакуирани в Швеция. Историята не е категорична, но е популярна тезата, че много от тези евреи са заможни членове на холандски и белгийски фамилии. Вероятно е връзката да идва от там, че някои от тях са сред хората, помагали на Аякс в следвоенните години. Дали е така...? Теория, която не е доказана. Но има и такава, която е безспорна и няма нищо общо с етноси, култури, религия и политика. Нейното име е Джон Стеен Олсен, един 76-годишен бивш футболист на... Фейенорд. Той е главен скаут на Аякс за Дания и живее в Копенхаген. Официално е на работата от 1995 г., но преди това прави същото - а то е да намира датски диаманти за клуба, от 1981 г. Според самия Кройф, човекът просто \"надушва\" талантите. Съвсем добра причина за всички тези супериграчи от Дания, обличали червено-бялата фланелка. Разбира се, феновете на Аякс ще са доволни да ви разкажат, че пак има еврейска връзка. За да ги е яд противниците и още повече да се надъхат срещу \"супер йоден\". И да се поддържа легендата и мистичността около тази „юдейска” връзка на клуба им. Една странна привързаност, продължаваща близо 100 години. Базирана на история, но и на нещо като протиоотрова за омразата на враговете, особено в последните четири десетилетия.  ", "date": "2019.08.04", "title": "Ние сме супер евреите! Защо Аякс е прегърнал така здраво Звездата на Давид?"}
{"url": "http://www.classa.bg/%D1%81%D0%B2%D1%8F%D1%82/item/398539-%D0%BD%D0%B0%D0%B4-50-%D0%BE%D1%82-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B2-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D1%81%D0%B0%D1%89-%D0%B8%D1%81%D0%BA%D0%B0%D1%82-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D1%82%D1%80%D1%8A%D0%BC%D0%BF", "text": "Броят на членовете на Демократическата партия в долната камара на Конгреса на САЩ, подкрепящи започването на процедурата по импийчмънт на президента Доналд Тръмп е 118, което е повече от половината от Демократическата фракция, съобщи CNN. Според информацията последният конгресмен на щата Калифорния Салуд Карбахал се е изказал в полза на импийчмънта на Тръмп. Общият брой на демократичните законодатели в долната камара на Конгреса с това убеждение се увеличи с 23 души след речта на бившия специален прокурор Робърт Мюлер миналата седмица, съобщи медията. Мюлер отговори на въпроси, свързани с разследването му за намеса от страна на Руската федерация в изборите в САЩ през 2016 г.     Импийчмънтът предвижда наказателно преследване на федерални служители, включително на американския президент, обвинен във „държавна измяна, подкуп или други тежки престъпления и престъпления“. „Изключителната прерогатива“ да формулира и повдигне обвинение е Камарата на представителите. Конгресмените гласуват да отнесат въпроса до правната си комисия, където обвиненията се разследват. Ако има основания, тогава се подготвя действителното обвинение. След одобрение от комисията документът се изпраща до пълната камара на представителите. За одобрението му е необходимо обикновено мнозинство от гласове, което при сегашния баланс на силите законодателите на Демократическата партия на САЩ в опозиция могат теоретично да спечелят.  ", "date": "2019.08.04", "title": "Над 50% от демократите в Конгреса на САЩ искат импийчмънт на Тръмп"}
{"url": "http://www.classa.bg/%D1%81%D0%B2%D1%8F%D1%82/item/398540-%E2%80%9E%D0%BF%D1%80%D0%BE%D0%BA%D0%BB%D1%8F%D1%82%D0%B8%D0%B5%D1%82%D0%BE-%D0%BA%D0%B5%D0%BD%D0%B5%D0%B4%D0%B8%E2%80%9C", "text": "Поредна трагедия в клана Кенеди. 22-годишната внучка на убития Робърт Кенеди е починала в семейното имение в Масачузетс. Причини за смъртта не се посочват, но американски медии говорят за свръхдоза и депресия. Спешните екипи са били повикани на адреса, момичето е обявено за мъртво в местна болница. Тя е дъщеря на Кортни, петото от общо 11 деца на Робърт и Етел Кенеди.     Покойната Сърши Кенеди Хил е страдала от депресия и живеела в семейния имот заедно с 91-годишната си баба си Етел Кенеди. Имението е било лятна резиденция и на президента Джон Кенеди до убийството му в Далас през 1963-та. Брат му Робърт Кенеди загива при покушение през юни 1968 ма като претендент за президентския пост.     Миналия месец се навършиха 20 години от гибелта на Джон Кенеди -младши, наследник на убития президент. Кенеди-син загина при катастрофа на малък самолет, който пилотираше сам на път за сватбено тържество в същото семейно имение в Масачузетс.", "date": "2019.08.04", "title": "„Проклятието Кенеди“"}
{"url": "http://www.classa.bg/%D1%81%D0%B2%D1%8F%D1%82/item/398541-%D0%B2%D1%8F%D1%82%D1%8A%D1%80%D0%BD%D0%B0-%D1%82%D1%83%D1%80%D0%B1%D0%B8%D0%BD%D0%B0-%D0%BD%D0%B0-%D1%80%D0%BE%D1%81%D0%B0%D1%82%D0%BE%D0%BC", "text": "ова е ИСТОРИЧЕСКО събитие, което не може да не бъде забелязано и отбелязано, защото то полага основите на преименуването на гигантската, държавна, ядрена корпорация от Росатом към Росвятър. През пролетта тя се похвали с успешното изграждане на първата турбина от първия си ветропарк в Република Адигея, югозападна Русия. Преди точно един месец интерактивната платформа Google Earth е заснела и вече показва историческия обект, така че сега ние можем да му се насладим.  \r\n   \r\n   В долния ляв ъгъл на снимката се вижда първата турбина. Около нея се простира нещо като складово стопанство, за изграждането на останалите десетки турбини. В долния десен ъгъл на снимката, като си я увеличите достатъчно, ще видите датата на нейното производство, географските координати, за да си проверите, ако искате, в Гугъл Земя, а също така и височината от която се гледа на площадката. \r\n   И понеже днес е петък, за вашето лятно настроение реших да ви покажа още и втората, третата, четвъртата и петата турбини на Росатом. Шестата се доизгражда в дясно, извън кадъра на снимката. \r\n   \r\n   В околността ще бъдат построени общо около 50-60 вятърни турбини. В близките десетилетия Росатом възнамерява да произвежда 30% от цялата руска електроенергия от вятър. \r\n А от краткото видео по-долу можете да чуете мнението на руския президент Владимир Путин по този повод, изразено преди броени дни. \r\n         \r\n", "date": "2019.08.04", "title": "Вятърна турбина на Росатом"}
{"url": "http://www.classa.bg/%D1%81%D0%B2%D1%8F%D1%82/item/398542-%D0%B2%D0%B8%D0%B7%D0%B0%D0%BD%D1%82%D0%B8%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%BD%D0%B0-%D1%81%D0%B0%D1%89-%D0%B2-%D0%B3%D1%80%D1%83%D0%B7%D0%B8%D1%8F", "text": "САЩ тихо и щателно продължава да изпълнява плана си за обкръжаване на Русия: от една страна, в Черно море, а от друга, през Грузия, аргументира се Бюлент Ерандач от Турския институт за стратегическо мислене. Антируската реторика придоби сериозна скорост в Грузия - не без помощта на САЩ, убеден е авторът. Американците се интересуват от ресурсите на Черноморския регион. Проблемът с Черно море и Грузия постепенно се задълбочава. САЩ тихо, сериозно и задълбочено продължава да изпълняват плана си за обкръжаване на Русия: от една страна, в Черно море, а от друга - през Грузия. Антируската реторика, която набира сериозна скорост в Грузия през последните месеци, не избягва всеобщото внимание. Очевидно САЩ (ЦРУ) подготвят нещо в тази страна. Може да се предположи, че през Грузия стартира проект, подобен на атмосферата на войната, в която Русия беше замесена чрез Украйна.     Тази ситуация, разбира се, се следи отблизо от руския лидер Путин. Вероятно Турция също следи отблизо това, в каква форма се проявява противостоенето между САЩ и Русия в приятелска ни Грузия. Очевидно турско-руските отношения са важни и за Русия по този въпрос. Трябва да сме изключително внимателни към операцията на САЩ за обкръжаване на Русия през Черно море и Грузия, като се има предвид, че след присъединяването на България и Румъния към НАТО, САЩ, раздувайки украинския проблем, се привързват и към украинските брегове на Черно море. Използването на Черно море и съседната ни Грузия в операциите на САЩ за обкръжаване на Русия и в бъдеще евентуален сблъсък между САЩ и Русия на тази арена може да засегне не само региона, но в по-голям мащаб цяла Европа. Фактът, че Русия, с която Турция е в близки отношения, е застрашена от обкръжение от страна на Съединените щати чрез съседните ни страни, е сериозен проблем. И турско-руските отношения очевидно ще повлияят на решението на този проблем. Нашият президент Тайип Ердоган, очевидно, също ще се опита да поддържа балансиран подход към тази ситуация. Жизнено важно е отношението на Турция в условията на новата конюнктура към онова, което ще се случи в Кавказ, в Черно море и около него. Запазването на мира в Черноморския регион е много по-важно от въпроса кой ще спечели. Черно море: мащабна картина За пореден път повтаряме: Първата и Втората световна война се състояха в Евразия. Турция зае ключова позиция във всяка от тези две войни. Днес, гледайки какво се случва около нас, виждаме, че се води Трета световна война, която в момента се провежда под формата на хибридни войни на регионални фронтове. През XXI век международната система се променя заедно с играчите и международните интереси и външната политика на държавите се оформя от тези промени. Очевидно Съединените щати изпълняват проекти, от една страна, за заобикалянето на Русия, а от друга, за осигуряване на контрол върху китайския морски „път на коприната“ и петролните маршрути. Чрез събития в Ирак, Йемен, Сирия, САЩ се опитват да насилят фронтовете в Ормузкия проток. Червено море, Източното Средиземноморие и през България, Румъния, Украйна и Грузия те провеждат операция за обкръжение на Русия. Глобалната борба, която САЩ водят с такива мощни сили като Русия и Китай, засяга тясно Турция в регионална перспектива. Международни организации, които имат интереси в региона, като НАТО, Организацията за сигурност и сътрудничество в Европа (ОССЕ), Организацията за демокрация и икономическо развитие (ГУАМ, Грузия, Украйна, Азербайджан, Молдова), Организацията на черноморското икономическо сътрудничество (ОЧИС). Ако от тази гледна точка погледнем голямата игра в Черно море, можем по-добре да разберем каква позиция трябва да заеме Турция и какви движения трябва да предприеме. Черно море има много важно място в концепцията за външната политика на САЩ след атаките от 11 септември 2001 г. В Стратегията за национална сигурност на САЩ, публикувана през 2002 г., Черноморският и Каспийският региони бяха определени като важни не само от гледна точка на запасите от нефт, но също така и достъпа до пазарите на Индия, Пакистан и Югоизточна Азия. А след това започва обкръжението на Русия. Като естествен резултат от тази концепция САЩ и ЕС, след енергийните ресурси на Близкия изток, също започнаха да се стремят да поемат контрола върху ресурсите на Черноморския и Каспийския региони. За тази цел САЩ подкрепиха и насочиха цветните революции по оста на Балтика - Черно море - Каспийско море. В резултат на Революцията на розите в Грузия, Революцията на лалета в Киргизстан, Оранжевата революция в Украйна, прозападните режими дойдоха на власт в тези страни. Така САЩ изпълняват проект, насочен към придобиване на господство в Евразия и потискане на Русия. САЩ искат флотът им да влезе в Черно море, който сега е в Средиземно море като част от силите на НАТО. ЕС също подкрепя този план. В крайна сметка, колкото повече сили ще бъдат разположени в и около Черно море, толкова по-вероятно е да се създадат условия, които ще позволят на САЩ и ЕС да подкопаят влиянието на Русия и по този начин да реализират своите цели. Днес САЩ и ЕС постигнаха значителен напредък в привличането на своя страна на  такива черноморски страни като Украйна, Грузия, Румъния, България, а също и Армения. Но нито Турция, нито Русия не искат да вкарат САЩ в Черно море под егидата на НАТО. Каквито и да са очевидните или скрити интереси и планове на САЩ и ЕС, е невъзможно да се допусне преразпределението на Черно море, заобикаляйки Русия и Турция. Във всеки случай е в сила Конвенцията от Монтрьо за Черно море, която няма да позволи на корабите на САЩ или техните кораби като част от НАТО да влязат в Черно море. Това е голяма пречка за държави извън Черноморието, които имат интереси в Черно море. А за Турция този документ е жизненоважен.    ", "date": "2019.08.04", "title": "Византийските игри на САЩ в Грузия"}
