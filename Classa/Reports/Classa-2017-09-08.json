{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372495-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%82%D0%B0%D0%BA%D1%81%D0%B0-%D1%81%D0%BC%D0%B5%D1%82", "text": "Очаква се драстично увеличение на такса смет за домакинствата, след като на първо четене парламентарната бюджетна комисия прие промени в Закона за местните данъци и такси. Новите правила предвиждат \"замърсителят да плаща\". В момента бизнесът плаща 70% от разходите за смет, а битовите потребители - 30 на сто. С промените съотношението ще се промени. Не е изключено на места таксата за бита да скочи над два пъти. \"Предвижда се справедливо определяне на битовите отпадъци - на база генерирани количества. На принципа \"замърсителят плаща\", обясни Бойко Атанасов - зам.-министър на финансите. Проектът предвижда общините да избират между 3 варианта за изчисляване на таксата - на база брой живеещи на адрес, на база вместимост на съдовете или на база генерирани отпадъци със специални торбички. Според сдружението на общините обаче тези правила са трудно приложими, създават риск от нерегламентирани сметища, а в някои общини като София например може да доведе до драстичен скок на битовата такса смет за отделни домакинства. Красимир Живков, зам.-министър на околната среда и водите, заяви, че така ще има ръст на разделното събиране, а до 2020 г. 50% от отпадъка трябва да може да се рециклира. Проектът не предвижда преходен период, а въвеждането на новите правила ще стане от 2019 г. Общините искат повече време, за да не се стигне до срив в приходите им.", "date": "2017.09.08", "title": "Драстично увеличение на такса смет"}
{"url": "http://www.classa.bg/%D1%81%D0%B2%D1%8F%D1%82/item/372488-%D0%B1%D1%80%D0%B8%D0%BA%D1%81-%D1%81%D0%B2%D0%B5%D1%82%D0%BB%D0%BE-%D0%B1%D1%8A%D0%B4%D0%B5%D1%89%D0%B5", "text": "Тази седмица тв предаването \"Zoom\" анализира предизвикателствата пред международната общност след новите ядрени опити в Северна Корея и напрежението в Азиатско-тихоокеанския регион. Водещият Хавиер Родригес Караско обсъжда ефективността на блока БРИКС в условията на международни заплахи - тероризма и финансовите предизвикателства, като алтернативата на долара. Въпросите са :Време ли е да разбираме глобалните предизвикателства от многополюсна гледна точка? Дали БРИКС е конгломерат, способен да посрещне икономическите, политическите и стратегически предизвикателства на световно равнище? Или разликите и разнообразието на членовете му пречат? Журналистът посочва, че БРИКС се състои от държави, които \"имат огромен поток от икономически и търговски обмен\" и че въпреки различията си \"са в състояние да постигнат споразумения и да реализират полезни проекти\". Например блокът се е съгласил да създаде \"Нова банка за развитие\", която планира да предостави 4 млрд. долара кредит през 2018 г. и да предложи заеми за проекти от частния сектор в средносрочен план. Алтернативата или залогът, който страните BRICS представляват \"са реални\", обаче, според Родригес Караско, \"трябва да има единство, трябва да има споразумения\" между членовете на блока, които поддържат различия в международните отношения. Въпреки че за някои експерти блокът е \"неизвестен\" и \"кораб без определен курс\", БРИКС е \"отворена врата към различно бъдеще\", казва водещият на програмата и добавя, че е най-добре да си сътрудничим и да търсим общи точки въпреки разликите, нещо, което \"става с диалог\". Чрез диалог, който \"трябва да бъде най-доброто оръжие в нашето време\", трябва да се постигне консенсус в един свят, в който всички страни трябва да имат същите права и задължения. Освен това Караско подчертава, че трябва международният ред да определя правилата, а не една, две или три \"изключителни държави\". \"БРИКС може да бъде пример, че светът се движи и предишните идеи за върховенството на няколко държави трябва да останат в миналото\", заключава той.", "date": "2017.09.08", "title": "БРИКС: Светло бъдеще?"}
{"url": "http://www.classa.bg/%D1%81%D0%B2%D1%8F%D1%82/item/372489-%D0%BF%D1%83%D1%82%D0%B8%D0%BD-%D1%81%D0%B8%D0%B3%D1%83%D1%80%D0%B5%D0%BD-%D1%81%D1%8A%D0%BC,-%D1%87%D0%B5-%D0%B2-%D0%BA%D0%BE%D1%80%D0%B5%D1%8F-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%BE%D1%80%D1%8A%D0%B6%D0%B8%D1%8F-%D0%B7%D0%B0-%D0%BC%D0%B0%D1%81%D0%BE%D0%B2%D0%BE-%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%B8%D0%B5", "text": "В рамките на Източния икономически форум във Владивосток руският президент Владимир Путин се срещна в сряда със своя южнокорейски колега Муун Джае-ин. В рамките на форума руският лидер изрази увереността си в дипломатическото решение на напрежението на Корейският полуостров, а не чрез оръжие. \"Сигурен съм, че няма да има конфликт с използването на оръжия за масово унищожение, че всички страни в конфликта ще покажат достатъчно здрав разум и ще разберат своите отговорности пред хората, живеещи в този регион\", каза Путин. \"Има възможност за решаване на проблема със Северна Корея чрез дипломация и трябва да го направим\", настоя той. Според руския лидер министър-председателят на Япония Шинц Абе също споделя необходимостта от търсене на решение на конфликта по дипломатически път. В това отношение Путин каза, че няма смисъл да чакаме Пхенян да се откаже от програмата си за ядрено оръжие, тъй като страната го смята за \"единствената му защита\".", "date": "2017.09.08", "title": "Путин: \"Сигурен съм, че в Корея няма да се използват оръжия за масово унищожение \""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/372490-%D0%B4%D0%B5%D0%B2%D0%B8%D0%B7%D1%8A%D1%82,-%D0%BA%D0%BE%D0%B9%D1%82%D0%BE-%D0%BD%D0%B5-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0%D0%BC%D0%B5-%D0%B8-%D0%BE%D1%89%D0%B5-5-%D0%B8%D0%B4%D0%B5%D0%B8-%D0%B7%D0%B0-%D0%BD%D0%BE%D0%B2", "text": "Каквото и да говорим, към момента националният ни девиз е изпразнен от съдържание. Не, че е лош девиз, дори напротив. Съединението прави силата и това българите са го доказали през 1885 г. Въпросът обаче е, че в момента за нас като народ това са все повече само кухи думи, които звучат хубаво.     Истината е, че от 1944 г. насам най-близкото, което сме имали като национална кауза е било да свършим петилетката за четири години, а дори построяването на онзи митичен комунизъм е било по-скоро някаква далечна и неясна идея, подобно на борбата с корупцията днес - всички уж искат да я борят, ама никой (или почти никой) не знае как точно ще стане този номер.   Някои биха казали, че именно тази борба с корупцията си заслужава да обедини всички българи. Но как точно, като над 10% от хората признават, че са давали подкуп. Колко не си признават е друга тема. А колко са се възползвали от връзките си, от познат на удобно място да свърши услуга... Борбата с корупцията е примамлива идея, но както почивката в дивата савана. Звучи много интересно, но най-вероятно ще причини много неочаквани неудобства.   Та да се върнем на темата. Националният ни девиз е готин, но въобще няма общо с нас като народ. Какъв би бил по-подходящ?     Една от най-разпространените реплики в повечето държавни, областни, общински администрации, по влакове и летища, по селца и паланки. \"Тука не е информация\" изразява върховното желание на българина да не го занимаваш, ако може, с твоите глупости, той си има свои си проблеми. Този изрази има силата да покаже цялата тягостна емоция на това някой да не уважава времето ти и това, което вършиш (дори то да е пасианс на Windows XP).   Още повече, подобен девиз ще е смело излизане напред и заявяване, че ако щем, ще съм бъдем троснати. Можем да си го позволим и в крайна сметка (почти) никой не може да ни каже и копче. Освен ако не е някой страшно важен, но тогава ставаме адски услужливи и примерни.     Цялата философия на външнополитическите отношения на държавата може да бъде събрана в тези няколко думи. В дълбокия смисъл зад този бисер от българската народопсихология може да се удави и опитен плувец. Най-общо обаче \"Да не се излагаме пред чужденците\" показва тънките нотки в националната ни душевност - страхът от собствената простотия, нежеланието другите да виждат какви проблеми си имаме у дома, както и фактът, че каквото си става у нас, си е само за нашите погледи. И други нямат работа да се бъркат.   Този девиз може да служи и като добро напомняне за народните представители. Всеки ден, идвайки към работа, от самата сграда на парламента ще им се напомня да не правят глупости, защото от Европата гледат. И така до следващия евродоклад.     Нищо не изразява така борбената сила и бунтовния дух на нацията ни, колкото тези думи. От тях лъха на воля, твърда като желязо и граничеща с магарешки инат - все качества, с които сме горди. Кой може да ни се опълчи, когато издигнем този предизвикателен девиз? Та той говори за необозримите висини, които може да достигне духът на истинския българин. Някой поставя граници, ние ги преминаваме. Някой отправя предизвикателства, ние му ги навираме в гърлото и гордо им се надсмиваме. Защото можем. Ама ха!     Нищо не отразява така волята за промени в обществото, както този девиз. Независимо дали е образование, здравеопазване, правосъдна система, отбрана или който и да е общественозначим сектор у нас. Да, проблеми има. Да, оплакваме се от тези проблеми, клатим недоволно глави и мърморим. Когато обаче се направят предложения за промяна, се започва: \"Ама сега това ли е най-важното\", \"Ама това няма да сработи\" или директното \"Това е пълна глупост...\" Реално удобството на познатото ни привлича твърде много. Нали нещата не са съвсем счупени, защо да ги променяме...     Това е другата страна на монетата. В такъв девиз бихме се уповавали и бихме повтаряли всеки път, когато някой захване революционна идея, която уж ще ни оправи за N на брой дни. Такъв девиз ще ни спасява от самозвани герои с гръмки обещания.   Защото \"Пътят към ада е обсипан с добри намерения\" те кара поне малко да се замислиш: \"Това, което го правя сега, добро ли е наистина? Звучи добре, ама какъв ефект ще има в действителност?\". И именно тази мисъл може да доведе до нещо смислено у нас. Защото освен добрата идея, трябва да имаш и знанията как да я постигнеш, и необходимите способности за това.   Ако тези варианти пък не ни допаднат, винаги могат да бъдат измислени други. Защото все още не живеем в общество, което да е дорасло за националния си девиз. И сега той звучи кухо, нелепо и без смисъл. А един ден, когато решим все пак да заровим различията си на някоя по-голяма и светла идея, когато се научим да мислим, преди да реагираме, когато се организираме дотолкова, че да постигнем удобната, подредена и красива страна от пощенските картички, тогава може и да си заслужим този девиз. Дано!", "date": "2017.09.08", "title": "Девизът, който не заслужаваме и още 5 идеи за нов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372491-%E2%80%9E%D0%B7%D0%B0%D0%BC%D1%8A%D1%80%D1%81%D0%B8%D1%82%D0%B5%D0%BB%D1%8F%D1%82-%D0%BF%D0%BB%D0%B0%D1%89%D0%B0-%D0%B5-%D0%B2%D1%8A%D0%B2%D0%B5%D0%B4%D0%B5%D0%BD-%D0%B2%D1%8A%D0%B2-%D0%B2%D1%81%D0%B8%D1%87%D0%BA%D0%B8-%D0%BA%D1%83%D0%BB%D1%82%D1%83%D1%80%D0%BD%D0%B8-%D0%B4%D1%8A%D1%80%D0%B6%D0%B0%D0%B2%D0%B8", "text": "Бюджетната комисия в парламента одобри на първо четене промени в определянето на такса „смет\". Разчетите сочат, че в момента бизнесът покрива 70% от разходите на общините за смет, а домакинствата 30%. Смята се, че промените ще обърнат това съотношение. Бизнесът настоява мярката да бъде въведена по-бързо, докато общините настояват за отсрочка.     Принципът „замърсителят плаща\" е въведен във всички културни държави - хората правят боклуците, не квадратните метри. Сега например може да си високотехнологично предприятие със скъпа техника, и без да правиш боклук и да плащаш много повече от някое производствени предприятие, коментира в сутрешния блок на БТВ „Тази сутрин\" председателят на Асоциацията на индустриалния капитал Васил Велев.   На общинските администрации е необходимо време да реорганизират работата си - нови партиди, нов софтуер, нови машини, нужно е и време за информационна кампания. Няма защо при толкова важен законопроект да прибързваме с прилагането му, а именно общините ще го прилагат\", коментира кметът на Раковски Павел Гуджеров. Проблем ще има при общините с курорти - кой ще живее, който плаща, трудно е да се оцени. Или пък е в едно село с 400 къщи, но живеят само 100 души, кой ще плаща за общите части, запита той.   Тази промяна започна 2013 г., и оттогава се отлага всяка година, т.е. това е нов опит да се шиканира, но когато някой друг плащ за твоите боклуци, няма никакъв стимул те да се намаляват, смята от своя страна Велев.   Трудно е да се предположи с колко ще се увеличи такса смет, затова имаме нужда от време - да проиграем вариантите, да се допитаме до населението, не искаме 5 години отсрочка, а искаме законопроектът да влезе в сила от 2020 г.- за да го направим както трябва, добави кметът на Раковски.   Със сигурност таксата ще се поскъпне. Искахме и справка, за да видим каква е събираемостта - защото като се вдигне таксата, ще падне събираемостта, посочи кметът на Самоков Владимир Георгиев.   „Отпадъците са спаднали от 4 млн. на 3 тона, докато разходите растат. Който казва, че това не може да стане, саботира промяната\", смята Велев. Това не е вярно, оспориха твърдението му Гуджеров и Георгиев.   Според Васил Велев таксата няма да се вдигне, а сумарно трябва да намалее - защото ще има ред. Илюзорно е, че бизнесът плаща повече - хората, които работят в заводите, го плащат, посочи още той.   Не търсим само финансовата част, а да променим отношението към екологията, каза пък от своя страна кметът на Самоков.", "date": "2017.09.08", "title": "„Замърсителят плаща\" е въведен във всички културни държави"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372492-%D1%83%D1%80%D0%B0%D0%B3%D0%B0%D0%BD%D1%8A%D1%82-%D0%B8%D1%80%D0%BC%D0%B0-%D1%80%D0%B0%D0%B7%D1%80%D1%83%D1%88%D0%B8-90-%D0%BE%D1%82-%D1%81%D0%B3%D1%80%D0%B0%D0%B4%D0%B8%D1%82%D0%B5-%D0%BD%D0%B0-%D0%B1%D0%B0%D1%80%D0%B1%D1%83%D0%B4%D0%B0", "text": "90% от всички структури в Карибския остров Барбуда са били \"напълно унищожени\" от урагана Ирма, а все още няма връзка с жителите след пристигането на природния феномен, според премиера на Антигуа и Барбуда, Гастон Браун, съобщават \"The Guardian\". Браун потвърди, че ураганът е оставил един човек мъртъв в Барбуда, казва WJLA. Окото на урагана, който вече е достигнал категория 5, разтърси в сряда острова, който остана в изолация за 12 часа. Що се отнася до ситуацията на острова, в социалните мрежи започна да се разпространява шокиращо видео, в което се вижда опустошителният ефект на Ирма в Барбуда. По-късно обаче се разкри, че записът е бил публикуван един ден преди пристигането на циклона на острова и че изображенията всъщност съответстват на торнадото Долорес, което удари Уругвай през април 2016 г. Барбуда е независим остров, който е част от Антигуа и Барбуда. Той е с площ от 160 квадратни километра и има население от 1638 души, според преброяването през 2011 година. Ирма е най-мощният от всички урагани, наблюдаван някога в Атлантическия океан извън Карибите и Мексиканския залив, според Националния център за урагани (NHC) на САЩ. Бурята достигна ураган категория 5 с ветрове до 280 км / ч. Според прогнозата на центъра, в неделя сутринта \"Ирма\" ще достигне южната част на Флорида.", "date": "2017.09.08", "title": "Ураганът Ирма разруши 90% от сградите на Барбуда"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372493-100-%D0%BC%D0%BB%D0%BD-%D0%B7%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0", "text": "Правителството отпуска извънредно допълнителни до 100 млн. лв. по бюджета на Министерството на регионалното развитие и благоустройството (МРРБ) за ремонт на участъци от републиканската пътна мрежа в особено тежко състояние. Целта е подобряване на състоянието им и повишаване на безопасността на движение, съобщи пресслужбата на кабинета. С парите ще се финансират дейности по текущо поддържане на републиканската пътна мрежа, включващи ремонт на асфалтовата настилка и на мостови съоръжения, локални ремонти, отводнителни мероприятия, ландшафтно оформяне, възстановяване на ограничителни системи, пътни знаци, полагане на хоризонтална маркировка, бетонови работи и други. С тези средства до края на годината ще започне ремонтът на отсечката на Околовръстното шосе между бул. \"Ботевградско шосе\" и AM \"Тракия\" (при селата Казичене и Кривина), изходът на София в посока Перник и отсечката между Варна и \"Златни пясъци\". Допълнително необходимите средствата за текущо поддържане и осигуряване на безопасността на движение по автомагистралите и републиканските пътища първи, втори и трети клас ще бъдат осигурени за сметка на преструктуриране на разходи и/или трансфери по централния бюджет.", "date": "2017.09.08", "title": "100 млн за  пътищата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372494-%D0%B2%D0%B4%D0%B8%D0%B3%D0%B0%D1%82-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B7%D0%B0-%D0%BF%D0%BE%D0%BC%D0%BE%D1%89%D0%B8-%D0%B7%D0%B0-%D0%B4%D0%B5%D1%86%D0%B0", "text": "Министърът на труда и социалната политика Бисер Петков съобщи, че в рамките на бюджетната процедура ще се търсят възможности подоходният критерий за семейните помощи за деца да бъде завишен. Петков каза това по време на заседанието на парламентарната социална комисия. По думите на министъра завишението на границата на достъп до помощи е необходимо, защото доходният критерий трябва да се съобрази с очакваното увеличение на минималната работна заплата за следващата година - от 460 на 510 лева. Сега доходният критерий е 400 лева. Според МТСП увеличението трябва да е с размера на увеличението на минималната работна заплата. Идеята на исканото нарастване е да не се допуска отпадане на работещи семейства с по-ниски възнаграждения от обхвата на семейните помощи за деца. Ще се търсят и възможности за увеличение и на самите семейни помощи за деца. В края на август в нито една икономическа дейност няма договорени минимални осигурителни прагове, каза в отговор на въпрос Бисер Петков. По думите му това е очаквано заради категоричната позиция на работодателите, които настояват за отпадането на минималните осигурителни доходи като остаряла практика. Предстои да се вземе решение дали да има административно завишаване на сегашните нива, или те да бъдат запазени. Министърът припомни, че миналата година не е имало административно повишение, а увеличението беше на тези позиции, които бяха на минимална работна заплата. В НСТС дебатът предстои и трябва да се намери решение за бюджета за следващата година, заяви Бисер Петков. Той съобщи, че министерството ще инициира дискусия за необходимостта от минималните осигурителни прагове - да се претеглят всички \"за\" и \"против\", защото е явно, че процесът е блокиран за втора година и не може така да се остави. Според Бисер Петков проблемът е, че покритието в България с колективни трудови договори е сравнително малко, а праговете могат да бъдат заменени с колективни трудови договори на браншово ниво. Бисер Петков допълни, че стоят въпросите, ако отпаднат минималните осигурителни доходи, какво става със сектори, в които има сивота, както и доколко съществуването на минималните осигурителни прагове наистина води до изсветляване на икономиката или функцията им е изчерпана. Над 230 милиона лева са заделени по линия на ОПРЧР за борба с младежката безработица, съобщи министърът в отговор на въпрос. Парите са за дейностите, насочени към обучение, наставничество на работното място, повишаване на професионалните умения. Другата насока, в която са фокусирани тези схеми, е активиране на младежите, които нито работят, нито учат. Очаква се около 30 000 младежи да получат работа в резултат на схемите по ОПРЧР, като целта е устойчива заетост.", "date": "2017.09.08", "title": "Вдигат границата за помощи за деца"}
{"url": "http://www.classa.bg/%D1%81%D0%B2%D1%8F%D1%82/item/372486-%D1%83%D1%80%D0%B0%D0%B3%D0%B0%D0%BD%D0%B8%D1%82%D0%B5-%D1%81%D1%82%D0%B0%D0%B2%D0%B0%D1%82-%D0%BB%D0%B8-%D0%BF%D0%BE-%D1%87%D0%B5%D1%81%D1%82%D0%B8-%D0%B8-%D0%BF%D0%BE-%D0%BC%D0%BE%D1%89%D0%BD%D0%B8", "text": "Опустошението и смъртта, оставени от ураганите, отново предизвикват дебат дали тези природни явления са по-силни днес, отколкото преди години. Ураганите са тропическите и субтропическите бури, генерирани в Атлантическия и Североизточния Тихи океан, и носят имената на бога на злото в Карибско море, наричан Хурикан на испански език, според \"National Geographic\". Ураганът Ирма е достигнал категория 5 тази седмица, с ветрове до 280 километра в час, според Националната метеорологична служба (NWS).Предхождан от Харви и е последван от Хосе и Катя, Ирма е третият ужасен ураган през циклонния сезон в Атлантическия океан. В този век са се образували два пъти повече урагани от миналия. Анализът на организацията Tropósfera показва, че \"циклоните са все по-разрушителни\" и че нарастването на щетите се дължи на гъстотата на населението и строителството по бреговете. Според \"Тропосфера\" ураганите са \"механизмът на Земята да разпределя излишната топлина на тропиците в по-студени зони\". От 1995 г. насам има цикъл на по-голяма активност, подобна на тази, която се случила между 40-те и 60-те години, според Тропосфера. Експертите смятат, че тези цикли на по-висока активност на ураганите се дължат на движението на големи океански течения и са свързани с нарастването на парниковия ефект \", съобщава La Jornada. Но не всички мислят същото. Не напразно, бившият вицепрезидент на САЩ и спорен природозащитник Ал Гор заяви в интервю, че бурите не са по-интензивни или по-чести по света, отколкото са били от 1850 г., според US News. Националната океанска и атмосферна администрация на САЩ (NOAA) също смята, че увеличаването на ураганите се дължи на нормални и естествени цикли.", "date": "2017.09.08", "title": "Ураганите стават ли по-чести и по-мощни?"}
{"url": "http://www.classa.bg/%D1%81%D0%B2%D1%8F%D1%82/item/372487-%D1%82%D1%80%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D1%81%D1%86%D0%B5%D0%BD%D0%B0%D1%80%D0%B8%D1%8F-%D0%BA%D0%B0%D0%BA-%D0%BC%D0%BE%D0%B6%D0%B5-%D1%81%D0%B0%D1%89-%D0%B4%D0%B0-%D1%81%D0%BF%D1%80%D0%B0%D1%82-%D0%BF%D1%85%D0%B5%D0%BD%D1%8F%D0%BD", "text": "Ако Съединените щати нападнат Северна Корея, планетата би могла да преживее първата (и вероятно последна) ядрена война. Настръхваме от тази възможност. Има обаче и други начини да се спре азиатската държава, която с непредсказуемите си ядрени изпитания тревожи света. Трима експерти обясниха пред агенция Associated Press какви са тези алтернативи. 1.Възпиране, обичайната игра на САЩ. Целта на този метод е да \"блокира\" противника, така че да няма възможност да прави военни действия. \"САЩ знаят как да направят това\", каза за АП. Випин Наранг, експерт по ядрена стратегия и неразпространение на ядрени оръжия в Масачузетския технологичен институт. \"Направихме го с Китай и Съветския съюз и успяхме да успокоим Западна Германия и Европа по време на Студената война. Няма логична причина защо не можем да го направим със Северна Корея\", каза Наранг. Пътят е да бъдем отворени за преговори и да предприемем стъпки към възпиране, както и успокояване на нашите съюзници. Наранг посочва, че целта на севернокорейските тестове е да създаде разминаване между Съединените щати, Япония и Южна Корея, както и Китай, Според експерта това, което липсва в момента за прилагането на този метод, е последователното и обединено послание към Пхенян от администрацията на Тръмп, както и изпращане на силна и надеждна увереност към американските съюзници в региона. 2. Диалог, преговори, съгласие Ако САЩ възнамеряват да получат това, което искат, първо трябва да знаят какво иска другата страна. И вероятно ще трябва да се откажат от нещо, за да го постигнат, казва Джон Делури, доцент по китайски изследвания в Университета Йонси (Сеул, Южна Корея). Според експерта, най-реалистичният път към разрешаването на кризата включва три стъпки: \"диалог, преговори, споразумение\". \"Ако не говорим с Ким Чен-ун и неговите висши съветници, ние просто не знаем с кого имаме работа, каква е тяхната позиция, какво наистина искат, какво можем да им дадем и какво можем да получим. Преговорите с отстъпки могат да намалят рисковете, да намалят враждебността и дори да изградят някакво доверие \", казва Делъри. Администрацията на Тръмп, в тясно сътрудничество със Сеул и Токио, ще трябва да обмисли от какво е склонна да се откаже \" Според него позицията на Вашингтон трябва да е ясна и конкретна. Преговарящите трябва да настояват за мораториум върху ракети и опити, както и за замразяване на производството на ядрени оръжия. Необходимо е също така да се постигне по-голяма прозрачност и да се гарантира връщането на инспекторите на ядреното оръжие, както и да се постигне ангажимент за неразпространение. Понастоящем Пхенян иска някаква гаранция за сигурност и изисква премахването на \"американската ядрена заплаха\" от Корейския полуостров. Нито една от двете точки не е най-подходящата за започване на преговори, но третото изискване на списъка на Северна Корея - намаляването или отмяната на ежегодните военни маневри на САЩ. с Южна Корея - може да стане въпрос, по който Пхенян и Вашингтон поне биха могли да говорят. Според експерта в дългосрочен план този диалог би могъл да доведе до някакво споразумение, което би могло да сложи край на недекларираната война между двете нации, които са в конфликт от 1953 г., когато само примирие прекрати военните действия Корейската война. 3. \"Това не е китайски проблем\" Досега, САЩ са възприели позицията да обвиняват Русия и Китай за предполагаемата липса на \"политически натиск\" срещу действията на Пхенян. Точно след последния ядрен тест на Северна Корея на 3 септември, Тръмп коментира, че Пхенян се е превърнал в \"голяма заплаха и срам за Китай, който се опитва да помогне, но с малък успех\". Интересите на Москва и Пекин обаче не са същите като тези на Вашингтон. Според бившия служител на Държавния департамент на САЩ, Джоел Вит, тази теза на Вашингтон не засилва позицията на САЩ в разрешаването на кризата. \"При най-добрите обстоятелства Китай може да играе поддържаща роля, но Китай не е направил и няма да направи това, което Вашингтон иска: да реши кризата, като наложи огромен натиск върху Корея\". Според експерта Вашингтон трябва да приеме, че централният проблем е напрежението между Съединените щати и Северна Корея и твърдо да се заеме с решаване на ситуацията, вместо да \"сочи с пръст други страни\".", "date": "2017.09.08", "title": "Три възможни сценария как може САЩ да спрат Пхенян"}
{"url": "http://www.classa.bg/%D1%81%D0%B2%D1%8F%D1%82/item/372484-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BE%D0%B4%D0%BE%D0%B1%D1%80%D0%B8-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BCa", "text": "След дълъг ден на напрегнати дебати между политическите групи, каталунският парламент одобри в сряда закон за референдум за независимостта на Каталуния, който урежда рамката, в която ще се проведе на 1 октомври, както и неговите последици по отношение на резултата. Законът е преминал благодарение на гласовете на независимите групи, Junts pel Sí и CUP. От своя страна, депутатите от „Каталуния Да ние можем\", са се въздържали, а Народната партия, Социалистическата партия на Каталуния и Гражданите са напуснали по време на гласуването. Денят е много напрегнат и в няколко пъти е прекъсвано заседанието. Така, докато Junts pel Yes и CUP защитават правото на Каталония на самоопределение, опозицията ги обвинява, че нарушават правилата на Парламента и всички правни процедури. От своя страна премиерът Мариано Рахой свика извънредно заседание на Съвета на министрите, с цел да се анализира как да се оспори законът. Вицепрезидентът на правителството Сорая Сайен де Сантамария вече обяви, че ще поиска от Конституционния съд да обяви за нищожни решенията, на каталонския парламент, както и ще изисква наказателна отговорност на онези, които са подкрепили закона. Референдумът ще бъде обвързващ. За да обяви отделянето от Испания, законът установява обикновено мнозинство без минимално участие. Ако спечели \"Да\", декларацията за независимост ще се случи три дни по-късно, на 4 октомври по време на обикновена пленарна сесия, която вече е насрочена. Но ако спечели \"не\", ще бъдат свикани регионални избори.", "date": "2017.09.08", "title": "Парламентът на Каталуния одобри закона за референдумa"}
{"url": "http://www.classa.bg/%D1%81%D0%B2%D1%8F%D1%82/item/372485-%D0%B4%D0%B5%D0%B9%D1%80-%D0%B5%D0%B7-%D0%B7%D0%BE%D1%80-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%B2-%D1%81%D0%B8%D1%80%D0%B8%D1%8F", "text": "През 2013 г. ислямските радикали завзеха по-голямата част от Deir ez Zor, град с 220 000 жители и блокираха гарнизона на сирийската Свободна армия и кварталите, които симпатизираха на сирийското правителство. Този вторник руската авиация и сирийската армия успяха да разкъсат обсадата на ислямската държава в Дейр-ез-Зор, като деблокираха сирийските войски, които бяха там. Повечето от града обаче все още се контролира от екстремистите. Каква ще бъде битката за последния бастион на ИД в Сирия? Значението на случилото се вежда от факта, че руският президент Владимир Путин изпрати на Башар на Асад поздравителна телеграма за успеха. Преди това Путин е изпратил подобна телеграма до Асад през декември 2016 г., когато бе завършено освобождението на Халеб. От своя страна руският министър на отбраната Сергей Шойгу каза в средата на август, че Дейр-ез-Зор е \"ключов момент на картата на Сирия\". Според министъра възстановяването на този град - най-големият в източната част на страната - ще ускори края на войната в Близкия изток. За първи път от началото на операцията на руската армия в Сирия сирийските сили трябва да се борят срещу ислямската държава за такъв голям град. Последната голяма битка беше връщането на Халеб от ръцете на екстремистите на фронта \"Ал Нура\" и други екстремистки групировки между август и декември 2016 г. Борбата за този град беше най-сериозната битка на сирийското правителство и руската авиация срещу ислямската държава в градски условия. Първата битка за града, която се състоя през март 2016 г., продължи само две седмици. През първите дни на декември същата година екстремистите от ИП извършиха неочаквана контра-офанзива и повторно завладяха града. Втората битка за Палмира продължи три месеца. За да освободят Палмира от радикалите, руските правителствени сили и войните на Спецназ заеха околните висоти, за да атакуват позициите на екстремистите в града. Но за разлика от Палмира, Дейр-ез-Зор се намира в равнината. Понастоящем повечето квартали на Дейр-ез-Зор се контролират от екстремисти. Това са основно многоетажни сгради. Не се изключва, че битката за Дейр-ез-Зор ще изисква участието на важни сили на Башар на Асад и неговите съюзници. Също така е важно, че от руското Министерство на отбраната информират, че екстремистите, които са избягали от Мосул и Рака, са отишли в този град.", "date": "2017.09.08", "title": "Дейр-ез-Зор: голямата битка в Сирия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372478-%D0%B0%D0%BB-%D0%B9%D0%BE-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-%D0%B5-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B0-%D0%BE%D1%82-100-%D0%BC%D0%BB%D0%BD-%D1%80%D1%83%D1%81%D0%BD%D0%B0%D1%86%D0%B8,-%D0%B3%D0%BE%D1%82%D0%BE%D0%B2%D0%B8-%D0%B2%D1%81%D0%B5%D0%BA%D0%B8-%D0%BC%D0%BE%D0%BC%D0%B5%D0%BD%D1%82-%D0%B4%D0%B0-%D1%85%D0%B2%D0%B0%D0%BD%D0%B0%D1%82-%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%82%D0%B5", "text": "У нас има няколко субекта с психиатрична диагноза, за която медицината определено е безсилна. Колчем наближи бележита дата, свързана с ролята на Москва в историята ни, и те рипват като изтървани от лудницата.    – така се изцепи с мегафон в ръка един бивш председател на Народното събрание пред паметника на Съветската армия преди ден. “Събитието”, събрало една каруца “автентични десни” слушатели, е поредната инициатива на ДСБ за демонтиране на монумента. Явно 9 септември пак се оказа опорната сламка, с която тази залязваща секта опитва своята реанимация от нафталина.   25 г. акълът на тези хора, ако въобще го имат, не е мръднал и на йота. Защото със същия хъс и тогава рушаха де що могат, опитаха да бутат и паметника, докато леви симпатизанти организираха живи вериги по нощите да го пазят от вандалщините. Иначе и къщичка за птички не сковаха…   Един друг психодесен преди време се усъмни в полета на Гагарин в Космоса, като го нарече “кремълска пропаганда”. Явно русофобията е великолепен шанс за стряскане на оределия им електорат. А комунистическата заплаха е преобразувана като руска. И пак паметникът им е най-големият дерт. Мъка, мъка…", "date": "2017.09.08", "title": "Ал Йо: Страната ни е заплашена от 100 млн. руснаци, готови всеки момент да хванат автоматите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372479-%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D0%BD%D0%B0-11-09-%D0%B5-%D1%81%D1%8A%D0%B3%D0%BB%D0%B0%D1%81%D0%BD%D0%BE-%D1%81%D1%86%D0%B5%D0%BD%D0%B0%D1%80%D0%B8%D1%8F-%D0%B8%D0%BC-%D0%B5-%D0%B7%D0%B0", "text": "Протестът на 11.09. е ( ) е:  ПРОТИВ:  – Всички партии (вкл. и неуправлявали, и не представени в Парламента)  – Всички политици, вкл. и неуправлявали, и извън Парламента  – (уж) Бойко (но няма нито една буква в сценария за това!)  – Всички силови структури  – Цялата правосъдна и съдебна система  – (уж) за всичко лошо, каквото и да е то  Протестът (съгласно сценария) е ЗА:  – Оставане на България в ЕС  – Оставане на България в НАТО  – Оставане на БНБ като обменно бюро на МВФ, и под контрола на Световната банка  – Пълен демонтаж на всички институции, хвърляне на страната и населението в хаос и анархия  – (уж) за всичко добро, каквото и да е то.  Това е, накратко същността му.  Вие подкрепяте ли това? Да ви обясня, защо съм ПРОТИВ вашия протест. Против не е равно на плюя, да уточним, все пак. Против този протест съм по вече изброените причини – че той си поставя за задача да влоши нещата, а не да ги подобри. Против съм, защото сценария “Калев” е написан с взаимно-изключващи се или поне противоречащи си цели и задачи. Против съм, защото Калев предлага не само бетониране на робското ни положение, а даже влошаването му. Той лично си го е написал ясно в сценария си, не аз. Против съм, защото очевидно Калев си няма никаква ясна представа за политическите процеси. Това за в случай, че изобщо е добронамерен. Все още не съм се разделил поне с това предположение – че иска да направи нещо добро, просто от незнание предлага да стане точно обратното на добро. Против съм, защото използвате лъжа, твърде много лъжа, почти само лъжи, за да привлечете хората. Лъжете, че Президента Радев, Путин, Маша Захарова, ген. Богомил Бонев, Асандж и още куп известни личности ви били подкрепяли. Против съм, че обърнахте няколкото си частни интернет сайта на СМРАД: Гъделнюз, IBTNews, и какви бяха още там. С лъжа прилъгвате хората, което означава, че не им мислите доброто, а ги мамите!  С измама ли искате да оправите нещата? Против съм, че сте си направили по няколко профила (Калев със сигурност), чрез които шизофренично като някакви онанисти си оказвате подкрепа, и от уж различни личности размножавате слогани, мемове, и фалшиви обещания и внушения като истински мошеници, журнаГлисти от СМРАД. Това според вас не е ли достатъчно основание да съм против? 1. Някой от вас прочел ли е “сценария” на “протеста” от 11.09? Ето го, преценете сами:  2. Някой от вас вижда ли цел и задача в този “протест” да се сваля Бойко, и/или ГЕРБ? В този сценарий няма нито една дума за това. За сметка на това има призиви и намерения за пълна деградация на всички остатъчни държавни структури, за разпускане на остатъчните силови структури, за верноподаничество на ЕС, НАТО, и…заб 3. Протестът е продукт на 1 (ЕДНА!) страница във фейсбук, и на 1 (ЕДИН) човек: Атанас Калев. Вие разбирате ли, че този “протест” не е борбата на Бойчо Огнянов срещу Османската империя и Султана за свободна и независима България, а борбата на Кирияк Стефчов срещу валията, за да дойдел друг, още по-верноподанически валия, който да се втечнява пред Високата Порта? Например, да свалим Бойко (каквато цел, още веднъж повтарям – няма изобщо записана в сценария!) за да дойде Радан-Корморан-Местан? Това не е ли очевидно от сценария, който самите те са си написали? Колко пъти трябва да се спъваме в едни и същи камъни, да си чупим краката, и да не се научим като ходим, да гледаме в краката, и да си научим най-сетне уроците на историята? “Превръщане на България в пълноценен член на ЕС и изпълнение на всички препоръки за реформи забавени през последните 10 години. ”  ___  “2. Предизвикване на конституционна криза с основни цели:  Саморазпускане на парламента и оставка на правителството;  Суспендиране на конституцията;”  ___  “Уволнение на целия репресивен апарат на държавата – полиция, ДАНС и разни други агенции използвани за натиск върху бизнеса и гражданите;  Предоставяне на властта на народа чрез директна демокрация.”  ___  “Покана на ЕС наблюдатели, като гарант на демократичните процеси за времето на преходния период, пряка комуникация с европейските институции.”  ___  “5. Икономически мерки.  Спазване на препоръките на Световна банка в сектор финанси за осъществяване на бърза финансова стабилност – регулация отговаряща на Базел 3 критериите, решение на проблемите с вътрешната задлъжнялост”  _________ Превръщане на България в пълноценен член на ЕС и изпълнение на всички препоръки за реформи забавени през последните 10 години. ”  ___  Това си е оставане под външно колониално управление – същото подчинено положение със забранен суверенитет! “2. Предизвикване на конституционна криза с основни цели:  Саморазпускане на парламента и оставка на правителството;  Суспендиране на конституцията;”  ___  Това е чиста анархия, класика на цветните революции! Справка – Украйна 2013-2014! Какво и е на Конституцията, освен пункт 5 и 11, с по 1 подточки?  Може би трябва да отменим еднонационалния си характер, или задължението да се ползва български език? “Уволнение на целия репресивен апарат на държавата – полиция, ДАНС и разни други агенции използвани за натиск върху бизнеса и гражданите;  Предоставяне на властта на народа чрез директна демокрация.”  ___  Няма държава без “репресивен апарат”!  Те и сега са съкратени, обезпаричени, недоснабдени, с орязани правомощия, и не могат да спрат даже битовата престъпност.  Като ги махнете, кой ще спре дивите криминални орди от бежанци, цигани, и обикновените престъпници?  ДАНС е подразделение на ЦРУ за България – техен подчинен инструмент. Питали ли сте ЦРУ – дали са съгласни да им махнете ДАНС? Или смятате, че те ще гледат през пръсти на всичко това?  Как смятате да я дадете тази “пряка демокрация” на този народ? Чрез каква именно процедура? По каква технология? Кой и как организирано ще следи за изпълнението? “Покана на ЕС наблюдатели, като гарант на демократичните процеси за времето на преходния период, пряка комуникация с европейските институции.”  ___  ЕС наблюдатели?  Имаше ли “ЕС наблюдатели” на изборите в САЩ, или на референдума в Англия? По “ЕС наблюдателите” ще познаете – кои са робите, които се борят да имат свои собствени роби, и кои са робите-спартаковци, които искат свобода, и независимост.  “пряка комуникация с европейските институции”?!  Ами че те са изцяло подчинени на Големия Задокеански Господар! Тоест, да си общуваме в подчинено положение с подчинените на сегашния ни колонизатор? Че то и сега си е така! Каква революция? За какво? За бетониране на колониалния ни статут? “5. Икономически мерки.  Спазване на препоръките на Световна банка в сектор финанси за осъществяване на бърза финансова стабилност – регулация отговаряща на Базел 3 критериите, решение на проблемите с вътрешната задлъжнялост”  _________  Световната банка? Авторът (един от 4-те) на колониалните икономически механизми за световното господство на долара, и на ФЕД като единствена монетарна система? Тях смятате да слушате, да спазвате, да се подчинявате?  Ами че то и сега си е точно така! Без изключения! И за какво е революцията – за същото, което си е сега?  Точно така излиза! И нека после някой пак да ми говори за “мъдростта на народа”.  От над 27,000 човека група (цял град!) 486 са гласували първосигнално ЗА! без изобщо да си направят труда да проверят – за какво всъщност гласуват?  Кого всъщност подкрепят?  Какво всъщност цели този протест?  За какво изобщо е цялото думба-лумба? Сравнете пропорциите между хората, които мислят критично, проверяват, и внимават – какво правят, защо го правят, и тези, които са готови на всякакъв юруш, включително и да се метнат с децата си от ръба на пропастта.           Вижте, времето и практиката доказаха, че:  1. Протестите най-често са дело на соросови и други подобни структури, и са двигател за преврати, но не в полза на народите и държавите, където това става, а в полза на външни, най-често враждебни на народа и държавите-обект други държави, корпорации, и интереси.  2. Ако протестът е истински, и иска да победи, да получи резултат, то той трябва да изпълни минимум 2 задължителни условия:  – Да има ясна програма – за какво точно се бори.  Програма, която да “стреля” в първопричините на причините, а не в последствията. Програма, която да има конкретика, а не общи приказки, като “стига корупция!”, “искаме справедливост!”, “искаме по-добър живот, с по-ниски цени, и с по-високи доходи!”.  Така не става. Това са стари вмирисани сиренца в капани за много глупави мишлета, които отказват да си научат уроците, и ще станат храна за старите тлъсти котараци.  Добре, сваляме Бойко (това наистина не е нито трудна, нито скъпа работа), кого слагаме? 4. Този “протест” с точно този надслов Атанас Калев организира за…трети, да, точно така: трети път. На една и съща дата, но в различни месеци. И…нищо. 11.05, 11.07, 11.09.   Как го слагаме? Как го узаконяваме? Как, с кого управляваме? За какво се борим? За всичко добро, против всичко лошо?  Или нещо друго?  – Да има ясен организатор, координация, хегемон, който знае, какво върши, как да го направи, и е готов да го каже, защити, заяви пред камерите и по площадите.  Няма ли организация и координация, и най-добрите намерения на най-хубавите хора отиват в канализацията безславно.  Това ясно ли е?  Има ли кой да спори с тези аксиоми?  Тогава чакам:  1. Програмата, целите, и задачите на този протест  2. Хегемон (организатор) и движещи сили, за да разбера – това в интерес на България и българите ли е, или нещо друго.  Въпросът ми е към ”Национален Протест срещу безобразията в България”, и които застават зад това мероприятие.    ", "date": "2017.09.08", "title": "Протестът на 11.09. е (съгласно сценария им) е ЗА:"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372480-%D0%B8%D0%BC%D0%B0%D1%82%D0%B5-%D0%BB%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B0-%D0%BA%D0%B0%D0%BA%D0%B2%D0%BE-%D1%8F%D0%B4%D0%B0%D1%82-%D0%B4%D0%B5%D1%86%D0%B0%D1%82%D0%B0-%D0%B2%D0%B8,-%D0%B4%D0%BE%D0%BA%D0%B0%D1%82%D0%BE-%D1%81%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5", "text": "Наближава първият учебен ден и заедно с дрехите, учебниците и пособията родителите все по-често се замислят и за храната на децата си. Особено за онези от тях, които ще се хранят целодневно в детските градини и в ученическите столове. След толкова много скандали около качеството на храната ни техните притеснения са напълно основателни. И се фокусират в един основен въпрос: заслужават ли доверие образователните институции в осигуряването на балансирано хранене за възпитаниците си?    Знаем, че всеки гледа да намери най-доброто на най-ниската цена, но възможно ли е да се прилага този принцип спрямо храната на децата ни без опасност от подмяна. Защото родителите на днешните родители са ги учили и друго - че евтиното излиза скъпо.    Знаем, че има стриктни разпоредби, свързани с качеството на храната в учебните заведения, както и нормативи, за да се изпълняват. Ако те се следват, балансираното хранене е гарантирано. Големият въпрос е дали те се спазват и дали има достатъчно ефективен публичен контрол - прозрачен и неочакван. Нямам информация дали и колко проверки се правят в страната годишно. Но самият факт, че организация като нашата няма данни за това е достатъчно смущаващ. И ще кажа защо - ако има публично обявени резултати от такива проверки, ще можем да научим, примерно, дали млечните продукти, с които се снабдяват училища и детски градини, са с автентично съдържание или са имитации.    Да не говорим, че толкова шумно рекламираните и препоръчвани нискомаслени млека обикновено се правят от сухо мляко, което далеч не е най-препоръчителното за здравословното хранене. Митът, че високата масленост е вредна за организма, мисля, че трябва лека по лека да бъде разобличаван. Всъщност, захарта е големият проблем за децата и подрастващите, тя вреди на здравето. Следствие от това е затлъстяването при децата, което е в пряка връзка с ниската култура на хранене, вина за която има основно семейството. Много родители като че ли не отчитат, че захарта е навсякъде – тя е любима добавка на производителите на всякакъв вид преработени храни.    Захар се слага дори в солените храни за по-добър вкус – има я в кетчупи, в сосове, в лютеницата... Тя е в повечето газирани напитки – всеизвестно е, че в една чаша от тях има около 5-6 лъжички захар. Докато се пият това количество е невидимо, но ако изсипем захарта в чинийка, ще ни се стори твърде много. За сладкарските изделия не говорим, там е ясно.    Често родителите се притесняват, че само от къщи могат да изпращат децата си на детска градина или на училище сутрин с прясно изстискан сок за закуска. Но и тук ще направя една забележка – фрешът не е панацея, най-доброто е да де даде на детето цял плод. Защо? Ами просто защото в целия плод има фибри, иначе приемаме чиста фруктоза.    Ябълката в раничката е за предпочитане пред ябълковия сок. Разбира се, не всичко тук е под един знаменател. Вече има голям брой частни училища и частни детски градини, за които родителите плащат почти по една заплата, за да осигурят по-добри условия на децата си. В тях има повече откритост и по-пряко участие на родителите както в образователния процес, така и в другите съпътстващи услуги, част от които са условията за почивка, качеството и разнообразието на менюто за храна.    Но... пак като че ли няма гаранция. Докато няма изненадващи проверки на продуктите и готовата храна в детските градини и училищните столове едва ли родителите ще получат необходимото успокоение по този въпрос. Защо, например, Агенцията по храните да не упражнява по-често контрол по сигнал на родителите, съвместно с настоятелствата на училищата? Не съм чувал за такива утвърдени практики и затова много бих искал това да се случи. Засега единствено агенцията може да прави такива проверки, но родителите едва ли научават цялата истина.    Затова те трябва да се обединят, да вкарат темата в обществения дебат, дори и на местно равнище и да принудят контролните органи да бъдат по-активни. В крайна сметка храната на техните деца е несравнима по важност с марката на техните мобилни телефони, макар отстрани това да изглежда наопаки вярно.", "date": "2017.09.08", "title": "Имате ли представа какво ядат децата ви, докато са на училище?"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/item/372481-%D0%B5%D1%86%D0%B1-%D0%BE%D1%87%D0%B0%D0%BA%D0%B2%D0%B0-%D0%BF%D0%BE-%D1%81%D0%B8%D0%BB%D0%B5%D0%BD-%D1%80%D0%B0%D1%81%D1%82%D0%B5%D0%B6-%D0%B8-%D0%BF%D0%BE-%D0%BD%D0%B8%D1%81%D0%BA%D0%B0-%D0%B8%D0%BD%D1%84%D0%BB%D0%B0%D1%86%D0%B8%D1%8F-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0", "text": "Европейската централна банка обяви най-новите си очаквания за растеж и инфлация в еврозоната. Базираната във Франкфурт финансова институция значително повиши прогнозите си за растеж за 2017 г., но предупреди, че потребителските цени ще се покачват с по-бавни темпове, отколкото се очакваше през следващите две години.    Така прогнозата за растеж за еврозоната се увеличи с 20% от 1,9% до 2,2%, но очакваното за 2018 г. и 2019 г. остава без промяна, съответно с 1,8% и 1,7%. ЕЦП остави прогнозата си за инфлацията за 2017 г. непроменена на 1,5%, но леко понижи очакванията си за следващите две години.    Потребителските цени се очаква да нараснат с 1,2% през 2018 г. и с 1,5% през 2019 г. /АФП", "date": "2017.09.08", "title": "ЕЦБ очаква по-силен растеж и по-ниска инфлация в еврозоната"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372482-%D0%B5%D0%B4%D0%B8%D0%BD-%D1%81%D0%B0%D0%B9%D1%82-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC,-%D0%B0-%D1%89%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%B0%D0%BC%D0%B5-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D1%81", "text": "1 януари 2018 г. или датата, на която България ще поеме ротационното председателство на Съвета на Европейския съюз, наближава неумолимо. Безспорно това е най-голямото организационно предизвикателство в най-новата ни политическа история, като за целта дори се създаде ресорно министерство, оглавено от не кой да е, а един от най-изтъкнатите кадри на ГЕРБ – Лиляна Павлова.     Какво разбираме обаче днес… Информационният интернет портал, който трябва да бъде създаден за председателството ни, където ще бъде складирана най-обилна информация за политическите събития по време на него, където чуждестранни представители, журналисти и политици следва да се информират за случващото се в страната, все още не е готов. Но не просто не е готов, а работата по него дори не е започнала.   Това стана ясно от прекратената обществена поръчка на Министерството на българското председателство на Съвета на ЕС 2018 за изработването на сайта. Поръчката се прекратява, тъй като нито една от трите кандидатствали по нея фирми нямала опит. Дори и да се доверим на комисията от министерството, която е преценила, че “Стратегма” ООД, “Агенция Дизайн БГ” ЕООД и “Информационно обслужване” АД (чиито председател е Михаил Константинов) нямат нужния опит, то няма как да не се учудим, че чак сега се стига до това заключение – по-малко от четири месеца преди началото на председателството.   Още по-интересно е, че обществената поръчка, която всъщност пропада, е публикувана на 14 август тази година – отново едва няколко месеца преди формалния старт на председателството. Ако срокът от 2-3 месеца ви се струва достатъчен, за изработката на толкова важен за правителството интернет портал, може би трябва да погледнете техническите спецификации в обществената поръчка, които са солидни. Така например освен самия сайт, изпълнителят на поръчката трябва да разработи и мобилно приложение.    Сайтът трябва да бъде съвместим с видеострийминг за пряко излъчване на дебати по време на председателството, както и да има директна връзка към акредитационна система, която да е в услуга както на българските, така и на чуждестранните представители. Не на последно място изпълнителят трябва да изработи достатъчно добра защита срещу кибератаки, които могат да се очакват през шестте месеца, в които ще председателстваме Съвета на ЕС. Всичко това трябва да бъде свършено срещу 70 000 лв. без ДДС.   Едва ли някой би се учудил, ако причината за отказа на фирми с опит да участват в изработването на портала да се дължи именно на малкия времеви срок за завършване на проекта. Защо обаче обществената поръчка не е публикувана много по-рано, след като датата на началото на председателството ни е известна от много време?   Какво предстои? Поради краткия краен срок, в който проектът трябва да се завърши, най-вероятно в новото задание на обществената поръчка ще се заложи пряка покана към конкретни изпълнители. Освен, че това може да доведе до съмнения за тенденциозност при избирането на кандидатите или кандидата, това може да оскъпи процедурата.   Логично обаче следва да си зададем въпроса – ако българската изпълнителна власт, която дори е създала ресорно министерство, не съумява да създаде един интернет портал, чийто краен срок е известен от години, то можем ли да обслужим самото председателство? Предстои да разберем, но едва ли.  ", "date": "2017.09.08", "title": "Един сайт не можем да направим, а ще председателстваме Съвета на ЕС?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372483-%D1%80%D0%BE%D0%B6%D0%B4%D0%B5%D1%81%D1%82%D0%B2%D0%BE-%D0%BD%D0%B0-%D0%BF%D1%80%D0%B5%D1%81%D0%B2%D0%B5%D1%82%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0", "text": "  Божият промисъл подготвил постепенно появяването на св. Дева Мария. В дълга редица поколения благородството се издигало непрекъснато, човешката природа ставала по-съвършена, докато най-после благословената двойка - Йоаким и Ана - се явила като благодатна почва, на която могла да поникне такава чудна издънка - пресвета Богородица.   На три дни път от Йерусалим се намирал малкият градец Назарет. Там живели праведните Йоаким и Ана, които светата Църква нарича \"богоотци\".         Йоаким произхождал от Давидовия род, а света Ана - от рода на Аарон. Били много щедри, милосърдни. За себе си изразходвали само една трета от доходите си. Другата трета жертвали за храма, а последната трета раздавали на бедните.         Всекидневна скръб помрачавала живота на тези добри хора: нямали деца. У израилтяните това се считало за голямо нещастие, понеже бездетните родители се лишавали от надеждата да имат за свой потомък очаквания Месия.   На един от големите празници Йоаким дошъл със свои роднини в Йерусалимския храм. Искал да принесе жертва на Бога. Храмът бил препълнен с народ. Застанал Йоаким пред първосвещеника и му открил желанието си. Първосвещеникът започнал да го укоряла, че заради греховете му Бог не го благословил с деца. При това положение той не бил достоен да принася жертва.   Йоаким се натъжил дълбоко. Излязъл от храма, като се утешавал с мисълта за безбройните милости на Бога към израилския народ.   По някое време скръбта му обаче станала толкова голяма, че не пожелал да се върне в къщи. Отишъл в пустинята, където пасяло стадото му. Там прекарал той в молитва и строг пост 40 дни. Молел се усърдно Бог да се смили над него, да извърши чудо - да стане и той баща, както някога Авраам станал баща в дълбоки старини.   Вестта за тревогата на Йоаким в Йерусалим стигнала в Назарет до Ана. Тя затъгувала дори повече от мъжа си. Считала себе си за причина за бездетството им. И като мъжа си почнала също тъй горещо да се моли на Бога да я облагодетелсва с рожба.   Веднъж, като работела в домашната си градина, видяла сред клоните на едно лаврово дърво гнездо с малки птиченца. Гледката на това щастливо гнездо я хвърлила в още по-голяма скръб.   - Само аз, Господи - казала тя със сълзи на очи, - съм мъртва и безжизнена. Цялата природа те прославя със своите плодове. Всички се радват на свои деца. Само аз съм бездетна като безводна пустиня... Господи, Господи! Ти си дарил на Сарра в старините й син. Чуй и мене. И аз ще Ти принеса роденото от мене в дар, за да бъде благословено в него Твоето милосърдие!   Ана вложила цялата си душа в тая молитва.   И ето - ангел Господен застанал пред нея и й казал:   - Ано, Ано, твоята молитва е чута. Твоите вопли преминаха облаците. Твоите сълзи капнаха пред Господа. Ти ще родиш благословена дъщеря, заради която ще бъдат благословени всички земни родове. Чрез нея ще бъде дадено спасение на целия свят. Ще я наречеш Мария.   Ана веднага дала обещание, че ако роди дете, ще го даде в служба на Бога.   Преди да сподели своята радост с мъжа си, тя отишла в Йерусалимския храм, за да благодари на Бога и там да повтори своето обещание.   В това време ангелът Господен се явил и на Йоаким в пустинята и му казал:   - Бог чу твоята молитва. Жена ти Ана ще роди дъщеря, която ще бъде ваша обща радост. За да се увериш в моите думи, иди в Йерусалим. Там при златните врата ще намериш жена си, на която вече е възвестена тази радост.   Щастливите съпрузи се срещнали в Йерусалим. Разплакали се взаимно за явяването на ангела и принесли заедно жертва в храма.   На 9 декември светата Православна църква чества празника Зачатие на света Ана. Това е денят, в която света Дева Мария се заченала в утробата й. Девет месеца след това - на 8 септември - пречистата Дева се родила на света.   Като навършила три години, малката Мария, бъдещата пресвета Майка на Божия Син, Господ Иисус Христос, била заведена в Йерусалимския храм. Тъй родителите й изпълнили обещанието си: предали своята единствена рожба в служба на Бога.   В това време при храма живеели в отделни малки килии мъже, жени, девици, които посветили себе си изцяло на Бога и тъй водели чист, благочестив живот. Те били предобрази на бъдещите християнски монаси и монахини.   В тържествено шествие Ана се приближила с детето към храма. В ръцете на девойките, които придружавали Мария, както и в ръцете на другите присъстващи, горели свещи.   За да посрещнат Йоаким и Ана, с пение излезли из храма свещеници, начело с първосвещеника.   Ана поставила отроковицата Мария на първото стъпало на храма, който имал 15 високи стъпала. И станало голямо знамение. От никого не водена, от никого не покрепяна, Дева Мария изкачила леко и право всички стъпала. Почуда се изписала по лицата на всички присъстващи.   Малката Мария била оставена, като другите девици, да живее при храма. Тъй се лишила тя от родителите си, предадена изцяло на Бога.   Починал баща й Йоаким на 80-годишна възраст. Като останала сама, света Ана се преселила от Назарет в Йерусалим. Сдобила се с жилище близо до дъщеря си. Молела се постоянно в храма до своята смърт.   Така в нежна възраст била обречена да изпита скръбно сиротство тази, която впоследствие с блажена радост приела върху себе си дълга да лекува сиротството на всички самотни, изоставени хора, да стане Майка Утешителка и Застъпница на всички сирачета.   На всяко богослужение се прославя пресвета Дева Мария, която се удостоила да бъде майка на нашия Спасител Господ Иисус Христос. Споменават се с благословение и нейните родители Йоаким и Ана като богоотци, като праотци на Бога, явил се в човешка плът за спасението на цялото човечество.   А на празника Рождество Богородично се пее следната песен:   \"Рождението ти, Богородице Дево, донесе радост на цялата вселена, защото из тебе изгря Слънцето на правдата - Христос, нашия Бог, Който развърза клетвата, даде благословение и, като унищожи смъртта, дари ни вечен живот.\"  ", "date": "2017.09.08", "title": "Рождество на Пресвета Богородица"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372476-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B8-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%B0", "text": "Като за Балканска държава България е остров на мира и стабилността в Югоизточна Европа. Член на НАТО от 2004 г. и на ЕС от 2007 г., тя успешно преодоля световната икономическа криза през 2008 и 2009 г. и от 2014 г. има стабилен 3-процентов ръст на брутния вътрешен продукт.   Премиерът Бойко Борисов, който оглавява партията Граждани за европейско развитие на България (ГЕРБ), управлява вече трети мандат и в момента оглавява коалиция, която е изправена пред известни предизвикателства.   Най-голям източник на тревоги е младшият партньор в коалицията, наречена „Обединени патриоти”. Това е обединение от 3 по-малки националистически партии: Националният фронт за спасение на България (НФСБ), начело с вицепремиера Валери Симеонов, Българското национално движение (ВМРО–БНД) и „Атака”.   Борисов спечели националните избори през 2017 г. с обикновено мнозинство и нямаше друг избор, освен да се коалира с „Обединени патриоти”, за да не позволи на социалистите да формират кабинет с партията на етническите турци Движение за права и свободи (ДПС). Така, въпреки предишния си опит с твърдоглавието на политиците от „Патриотичния фронт”, с тяхното ксенофобско, антисемитско и дори расистко поведение, Борисов все пак се реши да им даде втори шанс – макар и не вдъхващ особено големи надежди.   До момента коалиционното правителство не се оказа на висотата на очакванията на г-н Борисов и на гласоподавателите.   Значителен брой български интелектуалци и активисти за правата на човека публикуваха на 29 май отворено писмо, в което се призовава за оставката на вицепремиера Валери Симеонов, който отговаря за демографската политика на страната и е председател на Националния съвет за сътрудничество по етническите и интеграционните въпроси (НССЕИВ) към Министерския съвет.   Симеонов е прословут с поредица от антисемитски, антималцинствени и неонацистки изявления и постъпки. Например снимките от 70-те години на ХХ век от концлагера в Бухенвалд, на които той и приятелите му се гаврят с жертвите на нацизма, вдигнали ръце в хитлеристки поздрав.   Членът (вече бивш – б. р.)на коалиционното правителство Павел Тенев позира с изпъната напред ръка пред восъчна фигура на нацистки войник в парижки музей. По повод тази снимка Валери Симеонов коментира: „Като се замисля, кой знае какви майтапчийски снимки сме си правили там… (В Бухенвалд – б.а.). Дали някой не може сега да каже: Подавай оставка и се прибирай на село.”   И многобройната ромска общност в България има защо да се оплаче от г-н Симеонов. Коментирайки пред парламента многобройната челяд на ромските семейства, той избухна: „Те са станали нагли, самонадеяни и озверели човекоподобни, изискващи право на заплати, без да полагат труд, искащи помощи по болест без да са болни, детски за деца, които играят с прасетата на улицата, и майчински помощи за жени с инстинкти на улични кучки”.   За да не остават по-назад, няколко негови съпартийци, съвместно с техни колеги от други партии, част от „Обединените патриоти”, цитират страница от Корана, за да наричат членовете на ромското малцинство прасета и шимпанзета. За да е пълна картината, платформата на партията на г-н Симеонов съдържа предложения за разрушаване на „ромските гета” и изолирането на ромите в закрити „резервати”. Политическата им доктрина също така предлага тези резервати да се използват като „туристически атракции”, за да носят приходи на държавата. За да демонстрира допълнително персоналното си падение като човек, г-н Симеонов публично говори за изграждането на „съвременни концентрационни лагери” за малцинствата в страната му. Съпартиецът му г-н Тенев подаде оставка от заеманата държавна позиция. Г-н Симеонов упорито отказва да се раздели със своята.   Разбираемо, Европейският съюз изпада в неловка ситуация около изказванията на г-н Симеонов. Още по-тревожен за Брюксел е фактът, че България поема ротационното председателство на ЕС от януари до юни 2018 г. С министър-председателя на Унгария Виктор Орбан, който преследва сходни националистически политики, открито ухажвайки унгарските малцинства в няколко европейски страни, Брюксел ще трябва да натрупа кураж да се противопостави на всеки опит на новоприетите държави-членки да подкопаят общия европейски модел, основан върху демократичните принципи на страните-основатели. В противен случай, липсата на контрол върху национал-популистки или ревизионистки тенденции, може да доведе до разпалването на дълголетни исторически различия в тези общества и ще създаде риск от провокирането на етнически и национални дрязги в самия ЕС.     Видимо, г-н Симеонов възпира усилията на България за пълноценно развитие. Още повече, че същият се намира в огромен конфликт на интереси, който събужда призрака на безграничната корупция. Г-н Симеонов развива собствени бизнес-интереси в сферата на туризма по югоизточното крайбрежие на българското Черноморие. Съвместно с близките си приятели и бизнес-партньори Ветко Абаджиев, братя Диневи, Румен Чавдаров, Владимир Кисьов и други, те работят за монополизиране на хотелския, ресторантьорския и развлекателния бизнес в района на Слънчев бряг. Само преди броени месеци, най-популярното телевизионно предаване в България, „Шоуто на Слави” разкри корумпираната същност на двойната роля, която г-н Симеонов играе като вицепремиер и хотелиер.    Един от неговите хотели се намира в малкия граничен град Малко Търново, непосредствено до българо-турската граница. Българските гранични полицаи в района използват сградата за база, като разходите по издръжката им се покриват от държавния бюджет. Съвсем естествено хотелът, е собственост на компания на Симеонов. Който не пропуска възможност, в бизнес-конфликти на негови или на приятелски интереси с конкуренти, да използва правителственото си влияние.   В крайна сметка г-н Симеонов лансира агресивна кампания срещу американска енергийна компания, на основание, че местното й подразделение натоварва сметките на потребителите.   В заключение: България заслужава много повече от заместник-министър председател като Валери Симеонов. Още повече, че въпреки хаотичните вътрешно и външнополитически напъни на същия, стратегическата важност на България за интересите на НАТО е от изключително значение. И също така в интерес на САЩ, ако искат да продължат с укрепването на демокрацията в най-източния пост на НАТО и ЕС. Премиерът Бойко Борисов е заложил на черната работа в насочването на страната му към политическа стабилност и икономически просперитет. САЩ и ЕС нямат по-добър приятел от него. Подпомагането на неговото управление е в най-добър интерес за съюзниците на България.  ", "date": "2017.09.08", "title": "България: Възможности и предизвикателства"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372477-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B4%D0%B0%D0%BD%D1%8A%D1%86%D0%B8-%D0%B8-%D1%82%D0%B0%D0%BA%D1%81%D0%B8", "text": "Радикални промени в определянето на такса смет одобри на първо четене парламентарната бюджетна комисия, съобщи БТВ. Новите правила в закона за местните данъци и такси, които бяха одобрени от депутатите от бюджетната комисия, предвиждат “замърсителят да плаща”. Това на практика означава драстично увеличаване на битовата такса смет и именно затова е възможно измененията да влязат в сила след местните избори (есента на 2019 г.). Засега се предвижда това да стане от началото на 2019 г., но промените срещнаха отпор и от страна на общините, и на бизнеса.   Проектът предвижда общините да избират между 3 варианта за изчисляване на таксата – на база брой живеещи на адрес, на база вместимост на съдовете или на база генерирани отпадъци със специални торбички.   Според сдружението на общините обаче тези правила са трудно приложими, създават риск от нерегламентирани сметища, а в някои общини като София например може да доведе до драстичен скок на битовата такса смет за отделни домакинства.   Причината – в момента бизнесът плаща 70% от разходите за смет, а битовите потребители – 30 на сто. С промените съотношението ще се промени. Не е изключено на места таксата за бита да скочи над два пъти. „Предвижда се справедливо определяне на битовите отпадъци –  на база генерирани количества. На принципа “замърсителят плаща”, обясни Бойко Атанасов – зам.-министър на финансите.   Красимир Живков, зам.-министър на околната среда и водите, заяви, че така ще има ръст на разделното събиране, а до 2020 г. 50% от отпадъка трябва да може да се рециклира.   По думите на председателя на постоянната Комисия по местно самоуправление и нормативна уредба към Столична община Орлин Иванов това на практика означава драстично увеличаване на битовата такса смет. Той е категоричен, че по този начин за големите общини, каквато е Столична, ще бъде нарушен балансът при разпределянето на финансовата тежест и 70% от нея ще бъде посрещаната от гражданите, не от бизнеса. „Проблем ще бъде предложената основа за начисляване, защото на практика е невъзможно да се посочи кой точно е ползвателят и съответно замърсителят. Накрая ще се стигне до „данъчна миграция“ и хората масово ще си сменят адресните регистрации с такива в малки общини, за да плащат по-малко за такса смет“, обясни Иванов, цитиран от Инвестор.бг. Председателят на бюджетната комисия Менда Стоянова обясни, че, за да има приет закон, трябва да има основа, върху която да се работи. Тя припомни, че има 264 общини в България и няма как всяка от тях да бъде оставена сама да решава. По думите ѝ отлагането на приемането на закона на първо четене не е решение, защото този въпрос вече се отлага твърде дълго.  ", "date": "2017.09.08", "title": "Нови правила в закона за местните данъци и такси"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372475-%D0%B5%D0%BA%D0%B2%D0%B0%D0%B4%D0%BE%D1%80%D1%81%D0%BA%D0%B0%D1%82%D0%B0-%D1%80%D0%BE%D0%B7%D0%B0-%D0%B8%D0%B7%D0%BC%D0%B5%D1%81%D1%82%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0", "text": "Еквадорската роза измести българската. Оказва се, че месечно в софийския район се произвеждат между 5 и 10 хил. стръка, но за да задоволят потребителското търсене на търговците им се налага да внасят 3 пъти по-голямо количество от Еквадор. Това съобщи пред „Монитор\" председателят на Националното сдружение на цветарите Евлоги Василев.   Той не се ангажира с абсолютна точност за цифрите, но според неговите наблюдения производството и вносът на подобни цветя се доближава до тези количества.   Василев уточнил, че еквадорската роза се търгува на едро по 1,20 - 1,80 лева, а в зимните месеци цената скача дори над 2,50 лева. За един стрък българско цвете пък сумата, която плащат продавачите, е между 30 стотинки и левче.   Въпреки по-добрия търговски вид на розата от Еквадор изглежда, че българите искат да подаряват на любимите си хора родни китки и основно търсят рози, произведени в България. Причината е, че нашите са доста по-трайни от еквадорските, нищо че тяхната чашка е 2 пъти по-голяма от нашата.   Василев заяви, че около 80% от потреблението на България за рязан цвят е от внос, а посадъчният материал за паркове и градини е повече български. Така според експерта между 800 хил. и 1 млн. цветни разсада правим всяка пролет като бегонии и петунии.   Саксийни цветя, готови за подарък, пък произвеждаме годишно около 100 хил. За да се задоволи търсенето на подобни продукти обаче, търговците се принуждават да внасят растения в саксии от южната ни съседка Гърция.   Интересно е да се отбележи, че 99 на сто от всичко, което произвеждаме в нашите цветни ферми, остава в страната и почти нищо не се изнася зад граница.", "date": "2017.09.08", "title": "Еквадорската роза измести българската"}
{"url": "http://www.classa.bg/%D1%81%D0%B2%D1%8F%D1%82/item/372466-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D1%85%D0%B0%D1%88%D1%82%D0%B0%D0%B3%D0%BE%D0%B2%D0%B5%D1%82%D0%B5-%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B8-%D0%B2%D1%80%D1%8A%D0%B7%D0%BA%D0%B0-%D1%81-%D0%BC%D0%BB%D0%B0%D0%B4%D0%BE%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5", "text": "След 12 години на власт канцлерката Ангела Меркел се представя като нещо повече от германската “Мути” и води кампания в киберпространството, за да установи връзка с младите гласоподаватели и да спечели подкрепата им за дълго след изборите този месец.   Меркел, чийто прякор означава “Мамче”, изглежда е на път да спечели четвърти мандат със силна подкрепа от по-възрастните германци. Но 63-годишната канцлерка, която за разлика от някои западни лидери няма личен профил в Туитър, иска да мобилизира почти 3-те милиона германци, които гласуват за първи път, в подкрепа на своя консервативен Християндемократически съюз (ХДС) на 24 септември.   За тази цел Меркел прие да отговаря на въпросите на четирима видеоблогъри в Ютюб, присъства на най-голямата конференция за компютърни игри в Европа и създаде отворен за посетители предизборен център в шикозен бизнес район на Берлин.   26-годишната Диана Кинерт, помогнала за разработването на предложения за модернизиране на ХДС, каза, че партиите трябва да използват нови средства за комуникация, за да привлекат отблъснатите от “стерилната” политика млади хора и да ги направят по-ангажирани политически в дългосрочен план.   “Би било срамота, ако това се окаже само предизборен шум”, заяви Кинерт - която има татуировки и носи бейзболна шапка - пред Ройтерс в отворения за посетители център.  ХДС, който едва ли ще спечели категорично парламентарно мнозинство, има нужда от гласовете на младите хора, за да засили позициите на Меркел в коалиционните преговори, които ще се водят след изборите.   Партията предизвика известно объркване, като пусна в Туитър хаштага #fedidwgugl. Това не е плод на повредена компютърна клавиатура, а съкращение на предизборния лозунг на ХДС - “За Германия, в която можем да живеем добре и щастливо”.   Затова отвореният за посетители център, където тематични зали вдъхват живот на програмата на ХДС, се нарича “#fedidwgugl House”.   Във Великобритания младите хора масово гласуваха през юни за опозиционната Лейбъристка партия, като лишиха управляващите консерватори от тяхното мнозинство и показаха как младежите могат да влияят върху съдбата на правителствата, дори да са по-малобройни.   Германското общество бързо застарява, а по-възрастните хора продължават да имат господстваща роля за определяне на дневния ред в страната. Гласоподавателите на възраст над 60 години са над два пъти повече от тези под 30 години.   През 2013 г. ХДС си осигури най-големия дял от гласовете на младите хора, но подкрепата му продължава да идва много повече от пенсионерите. На последните избори две пети от неговите поддръжници бяха на възраст над 60 години, а само 5,4 процента бяха под 25 години.   Кинерт, която е качила в Инстаграм своя снимка с тениска с надпис “Запазете спокойствие и гласувайте за Анджи”, казва, че Меркел никога не спира да се учи и гледа към бъдещето въпреки продължителното си управление.   Един от приоритетите на Меркел е цифровизацията на германската промишленост. Тя има профили във Фейсбук и Инстаграм и полага усилия да покаже, че е в крак със социалните медии, макар понякога това да изглежда тромаво.   Попитана в интервюто в Ютюб кой е любимият й емотикон, Меркел каза, че това е усмивчицата: “Ако нещата са добре, даже заедно със сърчице”, пошегува се тя.   Главният съперник на Меркел - лидерът на социалдемократите Мартин Шулц - също не избягва киберпространството. Тази седмица той беше подложен на тежък разпит в Ютюб по теми като узаконяването на канабиса, благополучието на животните и развиването на широколентовия интернет.   ХДС си навлече подигравки за объркването, причинено с хаштага #fedidwgugl, но медийното внимание привлече погледите към дневния ред на ХДС.   Усилията за водене на кампания чрез нови медии също така се приемат положително от по-възрастните избиратели, които искат най-доброто за своите деца и внуци, каза Щефан Маршал от университета “Хайнрих Хайне” в Дюселдорф.   Меркел е единственият канцлер, за когото могат да си спомнят повечето германци, които гласуват за първи път. Това помага на ХДС да я представи като стожер на стабилността в бурната епоха на Доналд Тръмп и Брекзит.   Социологическо проучване на “Форза” през юни установи, че 57 процента от хората между 18 и 21 години подкрепят Меркел, а сред населението в по-широк план този дял е 53 процента. Само 21 процента от младите хора подкрепят Шулц.   Управляващият директор на “Форза” Манфред Гюлнер каза, че по-младите германци стават по-консервативни от своите връстници в други страни: “Младите хора тук са прагматични; те се тревожат за своите пенсии.”", "date": "2017.09.08", "title": "Политика на хаштаговете: Меркел се опитва да установи връзка с младото поколение"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/372467-%D0%BE%D1%82%D0%BA%D1%80%D0%B8%D1%85%D0%B0-%D0%B4%D1%80%D0%B5%D0%B2%D0%BD%D0%BE-%D0%BA%D0%B0%D0%BD%D0%B0%D0%B4%D1%81%D0%BA%D0%BE-%D1%81%D0%B5%D0%BB%D0%BE-%D1%81-10-000-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D1%81%D1%82%D0%B0%D1%80%D0%BE-%D0%BE%D1%82-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8%D1%82%D0%B5-%D0%BF%D0%B8%D1%80%D0%B0%D0%BC%D0%B8%D0%B4%D0%B8", "text": "В продължение на стотици (може би дори хиляди) години поколения от нацията Хейлцук – самобитна група в Британска Колумбия – си предават от уста на уста историята за това от къде са дошли.   Нацията твърди, че предците й са избягали, за да оцелеят към крайбрежен регион в Канада, който не е замръзнал по време на ледниковата епоха.   Новопроведени разкопки на остров Трике, разположен в централната зона на крайбрежието на Британска Колумбия сега подкрепят това твърдение, предава местния новинарски канал CBS.   Археологът Алиша Говро, докторант в Университета Виктория и стипендиант на изследователския институт Хакай води екип за разкопки в района в края на 2016 г.   Там учените открили няколко артефакти, които са част от древно поселище, включващи извити дървени инструменти и останки от дървени въглища в хоризонтален почвен слой, наречен палеосол.     Екипът изпратил останките от въглища за лабораторен анализ и датиране и установил, че парчетата са приблизително на 13613 до 14086 години или с други думи хиляди години по-стари от египетските пирамиди.   Артефактите са сред най-старите откривани някога в Северна Америка.   През 1977 археолози на щатския университет Вашингтон откриват връх от копие и кост от ребро на мастодонт (изчезнал животински вид от вида на слоновете) близо до Олимпийския полуостров край Вашингтон. След проведени модерни изследвания през 2011 г. резултатите изместват представата за най-ранните човешки обитания на западния бряг с около 800 години назад (до около 13800 години назад във времето спрямо настоящия момент).   Най-новото откритие ще помогне на археолозите да разберат повече за началото на северноамериканските цивилизации като Хейлцук.   Според една от популярните теории, първите северноамериканци са дошли от Азия по сухоземен, свободен от лед проход до Аляска и са стигнали до днешните райони на източна и централна Канада по време на ледниковата епоха. Според друга теория, подкрепяна от изследователите на Университета Виктория, те са били ловци на морски бозайници и са пристигнали с лодки.   В статия, публикувана през 2016 г. Говро подчертава, че и други истории предавани от уста на уста биха могли да получат легитимация чрез археологически разкопки.   „Откритието е особено важно, защото потвърждава голяма част от историите, разказвани от нашите хора в продължение на хиляди години“, казва Уилиям Хости, член на нацията Хейлцук пред CBC News.  ", "date": "2017.09.08", "title": "Откриха древно канадско село с 10 000 години по-старо от египетските пирамиди"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372468-%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-%D0%B8%D0%B7%D1%80%D0%B8%D0%B3%D0%BD%D0%B0-%D0%BC%D0%BE%D1%89%D0%BD%D0%BE-%D1%81%D1%80%D0%B5%D1%89%D1%83-%D1%85%D0%B5%D0%BA%D0%B8%D0%BC%D1%8F%D0%BD-%D0%B8-btv", "text": "       Орхан Мурад написа гневно отворено писмо в социалната мрежа Фейсбук, с което да защити невръстната си дъщеря Сузанита, която се превърна в скандала на годината.    Едва 14-годишна Сузи се снима по бельо, прави нецензурни жестове, пее скандални песни, пуши трева и сменя гаджета като носни кърпички. Като дъщеря на известен изпълнител, тя няма как да е вън от медийното пространство и всяка нейна крачка се следи отблизо.    Хиляди определят поведението на малката Мурад като неморално и пошло и се питат така ли трябва да се държи едно момиче, което е далеч от пълнолетие. Друг е моментът, че наскоро Сузанита наду и устните си с хиалурон, за което явно Орхан Мурад няма представа.    \"Кой беше този, който гостуваше на Хекимян по БТВ, заедно с Кали тази сутрин. И съвсем безотговорно се изцвъка на темата Сузанитта. Че видите ли - родителите й трябвало да се глобят с хиляди левове, за това, че тя си надула устните със силикон. Ами ако не е вярно бе задник?! Ти ще ми платиш ли хиляди левове.    Говорите с гъзовете си. И във ВИп брадър щеше да участва - даже и хонорар и определиха и какво ли не!!! А бе спрете се бе! Гледайте родината отива на кино! А вие само цвъкате ли, цвъкате словестни изпражнения и се занимавате с глупости. И на Хекимян писах - приятели сме във фейса, но не ми отговори.    Е! Нали стана интересно предаване - майната му, че за пореден път, несправедливо се засегнаха невинни хора!! Жалко за тази държава и за този народ!\". Това написа Орхан Мурад на страницата си във Фейсбук. и отдолу допълни с коментар: \"Няма смисъл да коментирате. Знам някои коментари, какво ще представляват. Няма да отговоря на нито един. И стига с въпроси от сорта: - Ти като не виждаш как пишеш и четеш. Не п показвайте ниското си интелектоално ниво, няма смисъл. Всичко е ясно.\"    ", "date": "2017.09.08", "title": "Орхан Мурад изригна мощно срещу Хекимян и bTV"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372469-%D1%89%D0%B5-%D1%81%D1%8A%D0%B4%D1%8F%D1%82-%D0%BB%D0%B8-%D0%BC%D0%B5%D0%B3%D0%B7-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80", "text": "Срещу дизайнерката Мегз няма да бъде заведен съдебен иск за нарушаване на договора си с продуцентите на „ВИП Брадър\". Това заяви програмният шеф на Нова телевизия Антоний Мангов след въпрос на Secret.bg. Мангов и водещите на риалитито Ники Кънчев, Миглена и Алекс Сърчаджиева дадоха пресконференция пред журналисти за предстоящия старт.    Преди дни се появи информация, че Големият брат ще съди Мегз, тъй като тя разпространи информация във фейсбук, че ще влиза в Къщата. Час по-късно дизайнерката изтри поста си, но вече беше късно, тъй като медиите успяха да откраднат информацията. „Идеята е това да не се случва. Едно от най-вълнуващите неща във „ВИП Брадър\" е изненадата от това кои ще са участниците.    Като всяка година спекулациите, изтичането на информация са неизбежни неща. Тази година сме решили официално да дадем възможността да узнаете част от участниците\", заяви в отговор Антоний Мангов.    Той и тримата водещи отрекоха продуцентите на „ВИП Брадър\" да имат планове за съдебни искове срещу топ дизайнерката. Четиримата не са били ангажирани с кастинга на участниците и не можаха да дадат конкретен отговор и на друг скандал, свързан с Мегз – дали наистина дизайнерката е поставила условие синоптичката Гери Малкоданска да не влиза в предаването.    В публичното пространство се коментира, че двете не можели да си поделят сина на Доган. Мангов заяви, че всички участници вече са ясни, но има възможност след старта на формата да влязат и други.", "date": "2017.09.08", "title": "Ще съдят ли Мегз заради нарушения договор"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372470-%D0%B0%D0%BD%D0%B4%D1%80%D0%B5%D0%B0-%D1%81-%D0%B3%D0%BE%D1%80%D0%B5%D1%89-%D0%BD%D0%BE%D0%BA%D0%B0%D1%83%D1%82-%D0%BF%D1%80%D0%B5%D0%B4%D0%B8-%D0%BC%D0%B0%D1%87%D0%B0-%D0%BD%D0%B0-%D0%BA%D1%83%D0%B1%D1%80%D0%B0%D1%82", "text": "Aндpea пoдгpя пoдoбaвaщo и фeнoвeтe, и пpoтивницитe нa Koбpaтa.   Πoвeчe oт мeceц пpeди мaчa нa Kyбpaт Πyлeв и Aнтъни Джoшya, Aндpea пpибeгнa дo xитъp xoд, c ĸoйтo дa cпeчeли тoчĸи в пoзитивa и нa любимия cи. Haй-дoбpият ни бoĸcьop мoжe дa нe e тoлĸoвa пoпyляpeн нa Ocтpoвa, нo cъc cигypнocт тeпъpвa тaм щe ce гoвopи зa нeгo   C нaближaвaнeтo нa вaжния cблъcъĸ нa pингa, нopмaлнo e мeдийнoтo внимaниe дa бъдe нacoчeнo нe caмo ĸъм Koбpaтa, нo и ĸъм нeгoвaтa нeжнa пoлoвинĸa. И тo нe caмo в Бългapия, нo и във Beлиĸoбpитaния, ĸъдeтo щe ce пpoвeдe мaчa. Aндpea излeзe c дocтa xитъp тaĸтичecĸи xoд, пycĸaйĸи гopeщa фoтocecия тoчнo в paзгapa нa интepeca ĸъм нeя и любимия й.   Πeвицaтa пyблиĸyвa няĸoлĸo paзгoлeни ĸaдъpa в coциaлнитe мpeжи. тe вeднaгa пoпaднaxa в пoлeзpeниeтo нa тaблoидитe и нa Ocтpoвa, ĸoитo нe пpoпycнaxa дa й oбъpнaт зacлyжeнo внимaниe. \"Kyбpaт Πyлeв e eдин oт нaй-дoбpитe cпopтиcти в Бългapия. Toй имa вpъзĸa c дpyгa poднa звeздa нa пoп-фoлĸa Aндpea. Зaшeмeтявaщaтa пeвицa e cпeчeлилa нaд 30 нaгpaди в ĸapиepaтa cи. Πeчeли няĸoлĸo ĸoнĸypca зa ĸpacoтa ĸaтo тийнeйджъpĸa\", пишaт oт Тhе Ѕun.   Издaниeтo нe пpoпycĸa дa cпoмeнe и фaĸтa, чe блoндинĸaтa имa чeтиpи издaдeни aлбyмa. Toвa e пopeднoтo дoĸaзaтeлcтвo, чe ycпexитe й ce цeнят пoвeчe зaд гpaницa, oтĸoлĸoтo y нac. Kpacoтaтa й cъщo! Cъc cигypнocт Aндpea щe пoдĸpeпи Koбpaтa нa живo в Kapдиф и щe пpивлeчe oбeĸтивитe ĸъм ceбe cи. A aĸo Πyлeв пoбeди, тo тoгaвa cтpaнaтa ни щe тpиyмфиpa пo вcичĸи пapaгpaфи", "date": "2017.09.08", "title": "Андреа с горещ нокаут преди мача на Кубрат!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372471-%D0%BC%D0%B0%D0%B3%D0%B8-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%B6%D0%B5%D1%81%D1%82%D0%BE%D0%BA%D0%BE-%D0%BE%D0%B1%D0%B8%D0%B4%D0%B8-%D0%B8%D0%B2%D0%B0%D0%BD-%D0%B8-%D0%B0%D0%BD%D0%B4%D1%80%D0%B5%D0%B9", "text": "Maги Xaлвaджиян нe cи пoплювa и нe ce cпиpa пpeд нищo в имeтo нa пeчaлбaтa!   Apмeнeцът Maги Xaлвaджиян oтнoвo дoĸaзa, чe нe ce cпиpa пpeд нищo, ĸoгaтo интepecът ĸлaти фeca. B cтpeмeжa cи дa нaпpaви peĸлaмa нa пpeдcтoящия нoв ceзoн нa X Фaĸтop, тoй oтвopи гoлямaтa cи ycтa, нo... oбиди жecтoĸo ĸoнĸypeнтитe cи.   Kaĸтo знaeм, X Фaĸтop тaзи гoдинa щe ce излъчвa caмo и eдинcтвeнo в нeдeля. Πpeдaвaнeтo щe бъдe c тpaйнocт двa чaca ĸaтo вceĸи път щe излизa нa дyeл c „Фepмaтa\" нa Ивaн и Aндpeй.   Знaeм, чe нa вoйнa вcичĸo e пoзвoлeнo. Ho нaглocттa нa Maги Xaлвaджиян в eфиpa нa Hoвa тeлeвизия, бeшe бeзгpaничнa. Toй cи пoзвoли дa oбиди ĸoнĸypeнтитe cи и тoтaлнo зaбpaви джeнтълмeнcтвoтo, cпopтcмeнcтвoтo и eтиĸaтa в бизнeca. Зa ĸoитo винaги ce e cĸъcвaл дa пpeтeндиpa.   „Фepмaтa\" e интpигaнтcĸo пpeдaвaнe, caмo зa жълтини. Aĸo няĸoй иcĸa дa види и пpocлeди paждaнeтo и cъздaвaнeтo нa eднa иcтинcĸa звeздa, тo тoй щe глeдa X Фaĸтop. A aĸo иcĸa мaxлeнcĸи ĸлюĸи, cĸaндaли и интpиги, щe cи пycĸa „Фepмaтa\". Toвa e пoлoжeниeтo\", oтceчe Xaлвaджиян.   Дyмитe мy oбaчe яĸo вбecили Ивaн Xpиcтoв и Aндpeй Apнayдoв. Двaмaтa нe ce cдъpжaли cлeд нaxaлcтвoтo нa Maги, пpeдвид фaĸтa, чe дoceгa тe нe ca cи пoзвoлили дa pъcят oбиди зa нeгo и фopмaтитe мy в eфиp.   „Kaĸви звeзди?! To гoлeмитe звeзди, ĸoитo излязoxa cлeд мнoжecтвoтo X Фaĸтop-и. Bce eднo нoвaтa Лили Ивaнoвa или Bacил Haйдeнoв ca cъздaли. Ho тaĸa e – ĸoйтo нямa yвepeнocт в coбcтвeнитe cи cили, гoвopи глyпocти и ce oпитвa дa пoдpинe aвтopитeтa нa пpoтивниĸa cи. Щe видим cĸopo ĸoй ĸoгo\", зaĸaнили ce пpoдyцeнтитe oт Би Tи Bи.", "date": "2017.09.08", "title": "Маги Халваджиян жестоко обиди Иван и Андрей!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372472-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-8-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Добър ден за пътуване. Всяко пътуване – по бизнес или за забавление - ще бъде успешно и ще ви носи радост. Възможно е известно подобрение на финансовото ви състояние, свързано със сделка или награда за свършена работа. Днес, по всички въпроси, е необходимо, сдържаност, предпазливост и здрав разум. Възможно е, вие да бъдете в състояние да подобрите финансовото или социалното си състояние, но поради прибързани обещания , могат да възникнат недоразумения и конфликти. Много е вероятно, днес ентусиазма ви да се охлади и да се чувствате разочаровани от всичките си начинания. Има вероятност за депресия или нервен срив. Всяка агресия към другите, негодувание, желание да доминирате, може да се обърне срещу вас. Жизненият ви потенциал, ще бъде в разгара си и ще засили творчеството и интуицията ви. Излишната енергия, може да доведе до недоразумения в комуникацията с партньори или да промени първоначалните ви планове, но любимият човек може да ви даде полезни съвети. В отношенията с близките ви хора, ще цари разбирателство. Активен творчески ден , белязан от любов, прошка и молитва. Денят е благоприятен за развитие на таланта ви в професионалната сфера, за творчество и успех в личния ви живот. Днес можете да получите с невероятна лекота, това което ви е изглеждало недостъпно преди. Днес, най-добре се занимавайте с личните си дела и здравето. Възможно е, да бъдете в състояние успешно да решите любовните си проблеми. Самотните, може да имат, интересна среща,запознанство, флирт. Благоприятното стечение на обстоятелствата, ще ви даде възможност да променяте тактиката си в зависимост от ситуацията и така да преодолеете всякакви трудности. Ден белязан от хармония, баланс и справедливост. Спокойно може да преминете към най-рисковите проекти – звездите ще ви помагат в опитите за постигане на най-амбициозните ви планове и цели. Благоприятен ден за покупки, на бижута и изделия от дърво. Днес не се отпускайте и не се разсейвайте от дреболии . Загубеното сега, е много трудно да се добие в бъдеще. Един добър ден , за среща с любим човек, за запознанства, които може да прераснат в дългосрочни отношения.   Деня, е благоприятен да се посветите на духовното си развитие. Вечерта, отделете време да се отпуснете или посветите на вашите любими хобита. Прекаляването с алкохол и храна, е не желателно. Днес може да имате завладяващо запознанство, което ще помните дълго време и ще ви донесе много приятни усещания. Не е нужно да се притеснявате за нещо, защото всичко ще е на ваша страна – авантюрите и приключенията вероятно, ще се развиват добре. Днес, се пазете от клюки и машинации от враговете ви. Бъдете бдителни и предпазливи с обещанията – има вероятност от агресия. Не се опитвайте да напреднете в делата: този период е вреден за радикални промени. След работа се приберете бързо вкъщи и не си правете вечерни разходки сами. Има вероятност от печалба, сбъдване на отколешна мечта или неочаквано добри новини. Възможно е, днес да искате да огреете навсякъде, но трябва да определите границите на своите възможности. Смелостта или желанието да се заемете с изпълнението на глобални проекти може да се обърне срещу вас или да има отрицателно въздействие върху здравето ви.", "date": "2017.09.08", "title": "Дневен хороскоп-8 септември"}
{"url": "http://www.classa.bg/%D0%BC%D0%B5%D0%B4%D0%B8%D0%B8/item/372473-%D0%B0%D0%BD%D0%BD%D0%B0-%D1%86%D0%BE%D0%BB%D0%BE%D0%B2%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B5%D0%BD%D0%B0-%D0%BE%D1%82-%D1%81%D1%83%D1%82%D1%80%D0%B5%D1%88%D0%BD%D0%B8%D1%8F-%D0%B1%D0%BB%D0%BE%D0%BA-%D0%BD%D0%B0-%D0%BD%D0%BE%D0%B2%D0%B0", "text": "Водещата на „Здравей, България\" Анна Цолова слиза от екрана. Новината бе потвърдена от работещи в Нова телевизия, като уточниха, че тя не си е тръгнала по собствено желание.    В медията останали шокирани от рокадата. Засега се знае, че Виктор Николаев ще продължи да води сам, съобщава \"Монитор\". В момента журналистката е в отпуск и трябваше да се върне на 11 септември. Вече се понесе мълвата, че Цолова щяла да бъде възмездена с лайфстайл предаване.    Преди броени дни евродепутатът Николай Бареков внесе в прокуратурата и НАП сигнал със съмнения за укриване на приходи и доходи срещу водещата. Според него изложените в документа факти и обстоятелства са достатъчно основание за извършване на проверка на Цолова за доказване произхода на средствата, с които е закупила луксозен дом в „Драгалевци\".    Това е втората голяма промяна в новините на Нова тв. Преди по-малко от месец бе свалена от поста си шефката на новините и актуалните предавания Дарина Сарелска.", "date": "2017.09.08", "title": "Анна Цолова изхвърлена от сутрешния блок на Нова"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/372474-%D0%B7%D0%B0%D1%89%D0%BE-%D1%88%D0%B0%D0%BF%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D0%B5%D1%80%D0%B0%D0%BD-%D0%BD%D0%BE%D1%81%D0%B8-%D1%89%D0%B0%D1%81%D1%82%D0%B8%D0%B5", "text": "„На Лор за спомен от срещата ни в дъжда. Патрик Модиано” – върху книгата. Тя е в луксозната дамска чанта, която героят намира рано сутринта върху боклукчийска кофа. Останалото – всичко, което съдържа всекидневна дамска чанта плюс сантиментални предмети и червено тефтерче с дневникови записки.   Портмонето и телефонът липсват, значи кражба. Единствената следа е автографът на Модиано – значи тя се казва Лор. В романа „Жената с червеното тефтерче” на Антоан Лорен. Човекът изпитва влечение към непознатата, решава да я издири – в бездънния Париж. В развръзката тя го издирва.   Подобно издирване тече и в „Шапката на Митеран” на същия Лорен (същото изд. „Факел експрес”, превод също Валентин Маринов-Пело). Шапката на Франсоа Митеран. Съпругата и синът са в провинцията, дребният чиновник си позволява вечеря по-така в луксозен ресторант.   На съседната маса се настанява Митеран в компанията на двама, на тръгване си забравя шапката, 1986 г., президент е. Нашият я прибира. И я ползва. И се изживява като друг човек. Израства служебно, но забравя шапката във влака, прибира я млада дама. Тя я ползва и променя живота си. И я оставя на пейка в парка.   Прибира я един и променя живота си. И т.н. Но първият не се оставя и издирва шапката. По нейните следи са и специалните служби, но тяхното не е важно в романа.   Меракът по неслучващото се в отчайващо обуржоазеното всекидневие? Да, Лорен е откровен – за поне две от прослойките в т.нар. средна класа. За по-високата е язвителен, за по-ниската – състрадателен. За французите няма „преход”. Само ние изживяваме тази илюзия. Ще свърши преходът, стъпваме си на крака и глей тогава какъв живот се заформя!   Детството на новия ни капитализъм и на новобуржоазния ни светоглед се точи патологично бавно и патологично манипулирано. Онези хора са зрели, наясно са със себе си. За тях промяната е в чудото, в невероятното, в писателското въображение. Писателят успокоява: „Важните събития в живота ни винаги са резултат от навързването на незначителни дреболии”.", "date": "2017.09.08", "title": "Защо шапката на Митеран носи щастие"}
{"url": "http://www.classa.bg/%D1%81%D0%B2%D1%8F%D1%82/item/372464-%D0%B5%D0%B2%D1%80%D0%B5%D0%B9%D1%81%D0%BA%D0%B0%D1%82%D0%B0-%D1%81%D0%BB%D0%B5%D0%B4%D0%B0-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%82%D1%83-154-%D1%81-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D0%B0-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F", "text": "          Руските официални служби разследват катастрофата на Ту-154 по странен начин. Те по всякакъв начин се опитват да отклонят следствие от реалните причини за инцидента. Защото ако се установи, че е имало терористичен акт, ще падат пагони и ще падат от постовете си чиновници от най-секретните кабинети; ако всичко се стовари върху задкрилките, вината ще падне върху ненужните производители.   Още в първия ден вестник “Президент” писа, че катастрофата на Ту-154 е терористичен акт, организиран от произраелските сили в отговор на негативното за евреите гласуване на Русия в ООН.   През 2016 г. Федерацията на еврейските общини в Русия отбелязва 25-атата годишнина на традицията на ханука.   Еврейското списание «Charlie Hebdo», излизащо във Франция, на 29 декември публикува карикатура на катастрофата на Ту-154, на борда на който се намираха артисти от ансамбъла “Александров”. На рисунката е изобразен падащият самолет, на фона на който крещи солист от ансамбъла. Текстът на карикатурата гласи: “Репертоарът на хора на Червената армия се разширява…”   Евреите се борят с антисемитизма – никой не бива да закача евреите. Но самите те се държат лошо с други народи. Неотдавна мюсюлманите изпотрошиха редакцията на списанието заради подобни карикатури. Но «Charlie Hebdo» продължи с пресни сили да лази в душите на другите националности.   Какво можеше да направи Игор Конашенков, официалният представител на руското военно министерство, в отговор на еврейските карикатури? Той не можеше да прати във Франция специални части да громят редакцията на списанието, но нарече публикацията “ненужна гадост” и посочи, че е унизително за нормален човек да й реагира.   Еврейският свят не е устроен съвсем адекватно.   Ирина Яровая, говорител на Руската Дума, заяви, че еврейската карикатура се намира извън човешкия морал и закон и е екстремистка.   «Charlie Hebdo» няма никакво отношение към Франция. Просто тези престъпници действат там. Отдавна светъв знае, че са престъпници; много хора смятат, че на такива постъпки са способни само психически нездрави хора, че еврейската карикатура показва пълната загуба на човешкото достойнство.   Ексшефът на комитета по международните дела в Държавната дума – Алексей Пушков, смята, че френският всекидневник “Шарли Ебдо” няма никакво отношение към свободата на словото. Лидерът на Чечения Рамзан Кадиров заяви, че редакционната политика на вестника е аморална и нечовешка.   Но вместо да депортира бандата на “Шарли…” от Франция в Израел, всички продължават да наричат вестника “френски” и да товарят с вина невиновния френски народ.   В Русия еврейската “хиена” Божена Ринска, както и «Charlie Hebdo”, издевателства над трагедията със самолета Ту-154, но никой не я обвини в русофобия и не й вмени вина за екстремизъм. Но се събра подписка за въдворяването на Ринска от Русия и лишаването й от гражданство. Но събраните подписи не бяха достатъчно, за да бъде извършен този акт.   Проблемът е в това, че еврейската диаспора, която живее в различни държави, действа само според своите закони, които се разминават със законите в страната, която обитава. И това продължава от векове. Ненавистта на диаспората към местното население вероятно е възникнала като ответна реакция не към своето обкръжение, а като генерално свойство на диаспората.   Но трябва да призовем евреите – неграждани на Израел, по-топло да се отнасят към народите, сред които живеят, които са им дали дом и храна, и да се откажат от агресивните си инвазии.  ", "date": "2017.09.08", "title": "Еврейската следа в катастрофата на Ту-154 с ансамбъла на Руската армия"}
{"url": "http://www.classa.bg/%D1%81%D0%B2%D1%8F%D1%82/item/372465-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B8%D1%81%D0%BA%D0%B0-%D0%B4%D0%B0-%D0%BE%D1%82%D1%86%D0%B5%D0%BF%D0%B8-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BA%D0%BE%D0%B8-%D1%81%D0%B0-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%BF%D0%B0", "text": "Тази мисия му бе поверена почти случайно, но той преследва целта с решимост и воля. Глух за предупрежденията от Мадрид, каталунският премиер Карлес Пучдемон се готви да свика референдум с надеждата да осъществи младежката си мечта за независима Каталуния.   “Остават 25 дни (до референдума) и в тези 25 дни от него няма да ударим спирачки”, предупреди той във вторник с оглед на евентуални репресии от испанското правосъдие и централното правителство на Мариано Рахой, които се обявиха против вота, насрочен за 1 октомври.   Съдбата на 54-годишния журналист, син на скромно семейство сладкари, в миг се промени през януари 2016 г., когато бе поканен в последния момент да оглави пъстра коалиция от сепаратисти, решени да открехнат за богатия регион с население от 7,5 милиона души “вратите към независимостта”.   Почти неизвестен допреди две години, този мъж с бухнала черна коса днес вече е най-големият враг на консервативното правителство в Мадрид.   Карлес Пучдемон мечтае за независима Каталуния още от  детските си години, прекарани в родното село Амер с 2200 жители,  недалеч от градчето Херона, където после кметува от 2011 до 2016 г. И никога не крие тези възгледи, дори когато не са на почит  нито в региона, нито в дясната партия “Демократична конвергенция  на Каталуния”, в която се включва през 1980 г., докато тя  преговаря с Мадрид за по-голяма автономия на областта.  “Мнозина в Каталуния станаха отцепници, защото развиха  алергия към политиката на Мадрид. Но не и той”, обяснява  писателят Антони Пучверд. “Неговите убеждения са изцяло в унисон с общата му  космополитна нагласа”, уверява Пучверд, описвайки своя приятел,  който е в крак с новите технологии, говори бегло английски,  френски и румънски - майчиния език на своята съпруга, майка на  двете им деца. “Той винаги е свързвал активната си политическа дейност с  журналистиката”, посочва журналистът от радио “Сер” Рамон  Иглесиас, роден в Херона. През 1991 г. Карлес Пучдемон, който работи тогава в местен  вестник, подема кампания за смяна на името на града с  каталунското Girona, Жирона, спомня си Рамон Иглесиас.  Същата година заминава за Словения, за да проследи пътя към  независимост на бившата югославска република. Вече като кмет на Херона той настоява през 2014 г. Леонор  Бурбонска, дъщеря на новия крал Фелипе Шести, да не носи титлата  принцеса на Херона, на която има право като наследничка на  испанския престол. Силвия Панеке, депутат социалист от Херона, вижда тук израз  на национализъм и “упорит стремеж да се прокара черта между  привърженици и противници на проекта за независимост”. По думите на журналиста Енрик Хулиана тези затвърдени вече  нагласи го правят “идеалния кандидат” за приемник на бившия  премиер Артур Мас (2010-2015), чийто имидж на новопосветен в  сепаратизма и политиката за икономии отблъскват отцепниците левичари.  “Пучдемон е по-прям човек, с ясни идеи, по-склонен към  действия”, обяснява негов съпартиец. През юни 2016 г., когато крайнолевите сепаратисти го лишават  от подкрепата си, той дръзва да постави на карта своя мандат -  иска вот на доверие от регионалния парламент. Отново без колебание агитира в полза на референдум за  самоопределение - идея, по която няма консенсус в партията, и  принуждава към оставка четирима души от кабинета си, сметнати за  твърде нерешителни в дуела с Мадрид.  “Не се е канел да прави политическа кариера и това му дава  огромна свобода”, отбелязва Антони Пучверд. Преди да стане каталунски премиер, той основава център за  политически анализи, регионална агенция по печата, англоезично  издание за Каталуния и напуска поста главен редактор в местен  вестник, за да пътешества из Европа. Той не се тревожи и за последиците от референдума, изрично  забранен от испанското правосъдие, смята Антони Пучверд.  “Откакто го познавам, е сменил четири-пет работни места. Той  е човек свободен и промените не го плашат. Друг на негово място  много би се тревожил за бъдещето си - не и той”, добавя  неговият приятел. Няколко европейски региони искат независимост в една или друга степен, подобно на испанската автономна област Каталуния, чийто парламент снощи прие закон за произвеждане на референдум за независимост на 1 октомври въпреки забраната на Мадрид.   Средиземноморският остров Корсика е единственият регион в континентална Франция, притежаващ особен статус, който му дава специални правомощия. След десетилетия борба, белязани от над 4500 атентата, отговорността за които пое Фронтът за национално освобождение на Корсика, през 2014 г. нелегалната организация обяви, че се отказва от оръжието, за да премине към политическа борба. Благодарение на съюза между поддръжниците на независимостта и умерените партии, корсиканските националисти станаха първа политическа сила в региона и през 2015 г. получиха мнозинство в регионалния парламент. През юни тази година Корсика избра трима депутати националисти, за да я представляват във френския парламент.    От 1998 г. Шотландия е полуавтономен регион във Великобритания. Областта има парламент с широки правомощия, включително в образованието, здравеопазването, околната среда и правосъдието. Проблемите на отбраната и дипломацията обаче се решават от Лондон. На исторически референдум през 2014 г. северната британска провинция отхвърли независимостта с 55 на сто. След като две години по-късно Великобритания гласува в подкрепа на Брекзита, проектът на националистите получи нов тласък. На референдума през 2016 г. шотландците гласуваха с голямо мнозинство в подкрепа на оставането в ЕС. Поради тежките загуби, понесени от Шотландската национална партия на парламентарните избори през юни, първият министър на региона Никола Стърджън беше принудена да отложи решението за произвеждане на втори референдум за есента на 2018 г., след преговорите за Брекзита.   През последните десетилетия северният холандскоезичен белгийски регион Фландрия получи множество правомощия и доминира политическата и икономическа сцена. Фламандският национализъм, зародил се през 19 век, не е бил никога толкова силен.   На изборите през 2014 г. партията Нов фламандски алианс стана първата политическа сила в Белгия и крайъгълен камък на дясното правителство на премиера Шарл Мишел. Партията планира да поднови борбата за автономия през 2019 година.   От 1948 г. Фарьорските острови са автономен архипелаг в Дания, в северната част на Атлантическия океан. Очаква се на 25 април догодина островите да организират референдум за нова Конституция, която им дава право на самоопределение. Те притежават собствен парламент, суверенни териториални води и авиокомпания, но външните работи и отбраната се определят от Дания. Сепаратистките напрежения се уталожиха в испанския регион Страната на баските, разделен между Испания и Франция. През 2013 г. движението Батасуна, политическо крило на сепаратистката организация ЕТА, се саморазпусна. Сепаратистката група, обявена от САЩ и ЕС за терористична организация, е смятана за отговорна за смъртта на 829 души за 40 години на насилие. През 2011 г. обаче тя обяви, че прекратява въоръжената борба. Баският сепаратизъм обаче не изчезна. Баската лява сепаратистка коалиция “ЕХ Билду” е втората политическа сила в Страната на баските. Почти 17 процента от баските искат независимост, а 42 на сто искат по-широка автономия, според проучване от миналата година.   Очаква се през ноември 2018 г. френският архипелаг Нова Каледония, разположен в южната част на Тихия океан, да организира референдум за независимост. 20 години по-рано беше подписано Споразумението от Нумеа, с което започна процес на деколонизация. Очаква се на референдума да спечелят противниците на независимостта.  ", "date": "2017.09.08", "title": "Карлес Пучдемон иска да отцепи Каталуния. Кои са сепаратистите в Европа"}
{"url": "http://www.classa.bg/%D1%81%D0%B2%D1%8F%D1%82/item/372456-%D0%BE%D0%BD%D0%BE%D0%B2%D0%B0,-%D0%BA%D0%BE%D0%B5%D1%82%D0%BE-%D0%BD%D0%B8-%D0%BA%D0%B0%D1%80%D0%B0-%D0%B4%D0%B0-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D0%BC%D0%B5", "text": "          А. Андреев: Какви са впечатленията Ви от дискусиите в България около предстоящите избори в Германия?   Ал. Кьосев: В България, както и на много други места, средите са разпределени в „информационни балони\", тъй че човек би могъл да си остане само в своя балон и да слуша единствено това, което се говори там. В моя информационен балон за Германия се говорят изключително добри неща, а госпожа Меркел е пример за много успешен политик, който ръководи Германия, а донякъде и Европа в една доста трудна епоха, като успява да балансира противоречията. Тя направи огромен жест с мигрантите – и, разбира се, пое с това сериозен риск. С две думи казано: говори се разумно и положително. Извън моя информационен балон обаче се чуват и съвсем други неща. В много информационни среди Германия и управляващата широка коалиция са на практика метонимия на една Европа, която едва ли не е пред корабокрушение.   А. Андреев: На какво го отдавате?   Ал. Кьосев: За това има две причини. Едната е твърде проста – и близка до конспиративните теории: някой подклажда тези неща, това е част от хибридната война. Наскоро имаше едно много сериозно изследване на екип от „Критика и хуманизъм\", ръководено от Димитър Вацов, в което статистически бяха хванати пиковете на хибридната война в България. Оказва се, че един доста брутален антилиберален и антидемократичен език произвежда „новини\" главно тогава, когато моментът съвпада с определени събития от руския политически календар. Това е едната причина: съзнателно подклаждане. От друга страна у много хора вече съществува разочарование от участието на България в ЕС. То изглеждаше като идеал, като хоризонт, който сияе: ние ще се присъединим и това ще реши проблемите на България.    Обаче присъединяването на България към Европа не само не разреши тези проблеми, а в някакъв смисъл ги задълбочи. Легитимирани бяха различни властващи елити, които имат полукриминален характер – и сега с тях се преговаря като с официални представители на България, а истинските европейци в страната често пъти са маргинализирани и никой не им обръща внимание. Аз участвам в „Да, България\" и предложих на моите колеги да се опитаме да организираме среща с Макрон. Хора, които разбират от дипломатическия протокол, веднага ми казаха, че това е немислимо. Просто Макрон контактува само с онези, които взимат решения в България, на правителствено равнище – а не с една партия, която е извън парламента.   А. Андреев: А как си обяснявате факта, че в България са широко разпространени страховете от миграционната вълна, от „преселението на народите\", при положение, че в страната има едва няколко десетки хиляди, и то главно „транзитни\" бежанци?   Ал. Кьосев: Тези страхове трябва да бъдат разделени на две части. От едната страна е реалната ситуация в Африка и по нейната периферия. В резултат от локални войни, от безсмислени и безумни намеси на САЩ в определени, трудно балансирани територии, както и в резултат от редицата провалени държави, там над 60 милиона души, доколкото ми е известно, са принудени да напускат родните си места. От тези 60 милиона 5 милиона са на път към Европа – две трети от тях са в Турция, една трета вече е в Европа. От всички тези хора в момента в България едва ли има и 10 хиляди – точната цифра непрекъснато се променя. Бежанците не желаят да остават в България, което означава, че тя не е хубаво място. А защо на този фон все пак се надига вълна от страхове – трудно е да се каже.    Подобни страхове има и другаде, впрочем. В Унгария ситуацията е сходна, макар че там има дори много по-малко бежанци, отколкото в България. Основното е друго: страховете имат изключителна чуваемост. Те се разпространяват лесно и бързо, превръщат се в гигантски медийни кампании и с лекота пораждат крещящи заглавия по вестниците, по телевизията и в социалните мрежи. И най-важното: те са лесни разкази. Има видим проблем, има и виновник. И когато установим виновника – били те бежанците или извънземните – тогава проблемът ще бъде решен. Фобийният разказ крайно опростява действителността и освобождава човек от отговорността да мисли сложно и ангажирано.    Ето защо той е лесен медиен продукт и твърде бързо се разпространява. Така този фобиен разказ измества вниманието от истинските проблеми: структурни на икономиката, правни и морални на криминализирана България, пък и цялата сложна международна проблематика. Видяхме го, впрочем, включително и в предизборния дебат между Ангела Меркел и Мартин Шулц, където по неволя се обсъждаха най-вече страхове и фобии - и почти не стана дума нито за европейския проект, нито за други конструктивни планове или визии за бъдещето.", "date": "2017.09.08", "title": "Онова, което ни кара да се страхуваме"}
{"url": "http://www.classa.bg/%D1%81%D0%B2%D1%8F%D1%82/item/372457-%D0%BF%D0%BB%D0%B0%D1%82%D0%B5%D0%BD%D0%B8%D1%82%D0%B5-%D0%BF%D0%BE%D1%81%D1%82%D0%B8%D0%BD%D0%B3%D0%B8-%D0%BE%D1%82-%D1%80%D1%83%D1%81%D0%B8%D1%8F-%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%81%D0%B0%D1%89", "text": "        След задълбочено проучване, социалната мрежа Фейсбук е установила, че потребители от Русия са закупили рекламно място за около 84 000 евро, за да повлияят на американските президентски избори. Това съобщават администраторите на Фейсбук в своя блог. Идентифицирани били 470 акаунта, публикували около 3000 постинга между юни 2015 и май 2017 година. В голяма част от тях изборите или кандидатите не се споменават пряко, съобщават администраторите от Фейсбук. Целта на неизвестните потребители е била да изострят противоречията в общественото мнение по спорни теми, като междурасовите напрежения, миграцията или закона за притежаване на оръжие. 2200 рекламни постинга на стойност 50 х. долара потенциално са се отнасяли към политически теми. Администраторите на Фейсбук са уведомили за това американските власти. Социалната мрежа не е установила подобна активност в Германия в навечерието на изборите за Бундестаг.     Още през април Фейсбук предупреди, че в мрежата се извършват злоупотреби с политическа цел. Сега администраторите разполагат с повече улики, че в тази история хората зад кулисите са от Русия. В САЩ извънредният следовател Робърт Мюлер в момента разследва руското влияние върху миналогодишните президентски избори. Социалната мрежа Фейсбук беше обвинена, че не е сторила достатъчно срещу манипулациите на общественото мнение чрез фалшиви новини и пропаганда в предизборната борба. Основателят на Фейсбук Марк Зукърбърг отхвърля категорично обвинението, че това е оказало влияние върху изборните резултати. Оттогава насам Фейсбук усъвършенства методите си в борбата срещу фалшивите новини и оказването на политическо влияние посредством фалшиви акаунти.", "date": "2017.09.08", "title": "Платените постинги от Русия и изборите в САЩ"}
{"url": "http://www.classa.bg/%D1%81%D0%B2%D1%8F%D1%82/item/372458-%D0%B5%D0%B4%D0%B8%D0%BD-%D0%BE%D1%82%D1%80%D0%BE%D0%B2%D0%B5%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%BE%D0%B1%D0%BB%D0%B5%D0%BC", "text": "          Вероятността е твърде малка. И все пак я има. Доналд Тръмп призова американския Конгрес да уреди миграционния проблем. Той спря програмата, приетата с декрет от предшественика му Обама, която закриляше децата на нелегалните мигранти от екстрадиране и им осигуряваше относително сносен живот. До март 2018 Конгресът трябва да вземе решение как да се процедира оттук нататък.   За демократите казусът не крие никакъв проблем. И те, както и представителите на икономиката, правозащитните движения и Католическата църква, естествено са за удължаването на програмата. Републиканците обаче се намират пред сложна дилема - или да се присъединят към противниците на миграцията от твърдото ядро почитатели на Тръмп, или да гласуват за легализирането ѝ, което за мнозина би било равнозначно на политическо самоубийство.   Трудно е да си представим, че е възможно да се постигне надпартийно споразумение – особено по толкова взривоопасна тема като миграцията. Но апелът на Тръмп към Конгреса все пак крие и шанс законът за имиграцията да бъде приведен в съзвучие с реалността.", "date": "2017.09.08", "title": "Един отровен американски проблем"}
{"url": "http://www.classa.bg/%D1%81%D0%B2%D1%8F%D1%82/item/372459-%D0%BA%D0%BE%D0%B9-%D0%B5-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D0%BD-%E2%84%96-1-%D0%B2-%D1%80%D1%83%D1%81%D0%B8%D1%8F", "text": "            Чечения е една от над 80-те републики в Руската федерация. Рамзан Кадиров управлява автономния регион от 2004 година като лично владение, което само на хартия е свързано с руските закони.   Елементи от шериата са неотменна част от обществения живот. А всеки, който си позволи критика срещу Рамзан (както го наричат в Русия), било то в интернет-блог или с някаква невинна петиция, е заплашен от публичен бой с камшици. Който после се пуска на видео в Ютуб. От време на време политически противници и правозащитници просто безследно изчезват. В местната полиция и в подразделенията на вътрешното министерство работят предани на Кадиров хора, някогашни сепаратисти и бивши руски войници, сменили фронта.     Чечения се финансира от Кремъл. С водопада от пари руският президент Владимир Путин всъщност плаща за крехкия мир във взривоопасния регион. Тази седмица Кадиров организира масова демонстрация в столицата Грозни за подкрепа на \"преследваните мюсюлмани в Мианмар\". Властите твърдят, че в демонстрацията са се включили един милион души. Разбира се, повечето демонстранти никога не са и чували за Мианмар. Просто техните шефове, директори на училища и декани на университети, са ги принудили да участват.   Когато Кадиров реши да организира демонстрация, чеченците буквално нямат избор, в противен случай ги очакват неприятни последици. Само още двама души в Русия могат да съберат толкова много хора за толкова кратко време: Владимир Путин и партиархът на православната църква Кирил. В своята реч Кадиров призова \"нашия национален лидер Владимир Путин\" да \"действа във връзка с кризисната ситуация на братята в Мианмар\". И обвини Запада, че си затваря очите, но същевременно \"постоянно призовава за защита на хомосексуалните\". Това беше ясна препратка към присъдите срещу гейове и лесбийки в Чечения през тази година, които предизвикаха международно възмущение. Но в Северен Кавказ, където ислямизирането се разпространява много бързо, тази антизападна реторика носи още повече популярност на чеченския президент.   Рамзан Кадиров обясни още, че ако Москва не се вслуша в съвета му, той си запазва правото да \"оспори\" официалния външнополитически курс на Русия, тоест - на Путин. За подобно изказване всеки друг местен велможа щеше начаса да бъде уволнен от президента. Това обаче не важи за силния човек в Чечения, който минава за мюсюлманин №1 в Русия и дори се стреми към международно признание. Някои смятат изявленията на Кадиров за лицемерни. Защото чеченският президент редовно мълчи, когато в Русия арестуват мюсюлмани или ги малтретират по скалъпени обвинения в тероризъм. Освен това стотици, ако не и хиляди ислямисти от Северен Кавказ се присъдиниха към терористите от ИД, въпреки твърдението на Кадиров, че е изкоренил екстремизма в своята република.   Кадиров е майстор в две изкуства, които са задължителни за политическата класа в ерата на Путин: агресивната реторика по адрес на Запада и ласкателствата към президента в Москва. В Чечения не се развяват много руски знамена, но портретите на Кадиров и Путин един до друг са на всяка крачка.Според чеченския президент, тези, които са срещу Путин и Кадиров, са \"агенти на ЦРУ\", или \"мръсни гейове\".   Кремъл нито желае, нито може да озапти Кадиров. Не може, защото руският президент иска да запази мира в Северен Кавказ с всички средства. А не желае, защото Рамзан е полезен инструмент за режима на Путин: той умее да сплашва опозиционните политици, правозащитниците и всички други сегашни или бъдещи противници на Путин. А руският президент сякаш играе играта: \"След като мен не ме харесвате, какво ще кажете тогава за Кадиров?\"   Мнозина в Чечения не обичат Кадиров. Ветераните от чеченските войни смятат, че неговата позиция на недосегаем от закона обижда тях самите и падналите им другари. Хора от средната класа в градовете не харесват неговите изблици срещу Запада и войнствения му имидж. Консервативните православни християни пък се опасяват от ислямизацията на Русия. Но докато Путин продължава да възлага доверие на Кадиров, те са принудени да мълчат. Защото нямат свой собствен \"Рамзан\", който да говори от тяхно име.", "date": "2017.09.08", "title": "Кой е мюсюлманин № 1 в Русия?"}
{"url": "http://www.classa.bg/%D1%81%D0%B2%D1%8F%D1%82/item/372460-%D0%BD%D0%BE%D0%B2%D0%B8%D1%82%D0%B5-%D0%B8%D0%B7%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD", "text": "          Турският президент Ердоган отново се разгневи на германски политически лидери, като косвено ги обвини във фашизъм. Без да назовава поименно Ангела Меркел или Мартин Шулц, той обяви методите им за „нацистки\". От речта му пред привърженици на неговата партия в Анкара обаче стана съвсем ясно, че Ердоган визира конкретно именно канцлерката Меркел и кандидат-канцлера на социалдемократите Шулц. \"Защо се смятате за засегнати? Та нали не казвам, че сте нацисти или фашисти. Само описвам ситуацията. Това е фашизъм, това е нацизъм!\", борбено заяви Ердоган.   Той се позова на апела на Мартин Шулц за прекратяване на присъединителните преговори с Турция, както и на изразеното впоследствие одобрение от страна на Ангела Меркел. И други турски правителствени представители отправиха през изминалите дни критики, че темата за Турция се е превърнала в елемент от предизборната борба в Германия. Самият Ердоган заяви следното: \"От сутрин до вечер Турция (...) От сутрин до вечер - Ердоган. Какво толкова Ви е сторил този Ердоган?\"   Турският президент заяви раздразнението си от това, че политиците в Холандия, Белгия, Австрия, а сега и в Германия водели предизборна борба с антитурски лозунги. Ердоган препоръча на Германия да се грижи за собствените си проблеми: \"Да не би тези избори да са в Турция? Или все пак – в Германия? Защо все се занимавате с нас? Изборите са си ваши. Правете си ги! На нас ни е все едно, кой ще спечели. Но на сънародниците си в Германия препоръчвам: Не избирайте враговете на Турция!\".     Ердоган: \"Това е нацизъм, това е фашизъм!\"   Като врагове на Турция Ердоган наскоро набеляза германските християндемократи, социалдемократите и Зелените. Той сравни сегашната ситуация в Европа със ситуацията в навечерието на Втората световна война. Независимо от всичко,Турция продължавала да държи на присъединителните преговори с ЕС. \"Пълноправното членство в ЕС е стратегическа цел за Турция и тя няма да се откаже от тази официална държавна политика\", заяви Ердоган. Според него, Турция вече е изпълнила своите задължения, но ЕС не бил удържал на обещанието си. Лицемерно било да се принуждава Турция сама да сложи край на преговорите за влизане в Общността.   През пролетта на тази година Ердоган отново обвини германското правителство в нацизъм. Тогава той се ядоса, че Берлин осуети предизборните изяви на турски министри в Германия преди провеждането на референдума за промяна на турската конституция.", "date": "2017.09.08", "title": "Новите изстъпления на Ердоган"}
{"url": "http://www.classa.bg/%D1%81%D0%B2%D1%8F%D1%82/item/372461-%D1%80%D1%83%D1%81%D0%B8%D1%8F-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%82%D0%B5%D0%BC%D0%BF%D0%BE%D0%B2%D0%B5%D1%82%D0%B5-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%80%D0%B0%D1%81%D1%82%D0%B5%D0%B6", "text": "", "date": "2017.09.08", "title": "Русия възстановява темповете на икономически растеж"}
{"url": "http://www.classa.bg/%D1%81%D0%B2%D1%8F%D1%82/item/372462-%D0%B3%D0%BB%D0%B0%D0%B4%D0%BE%D0%BC%D0%BE%D1%80%D1%8A%D1%82-%E2%80%93-%D0%BD%D0%B0%D0%B9-%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B5%D0%BB%D0%B8%D1%82%D0%B8", "text": "Храната е най-нужната потребност на човека в живота му. Тя е най-ефективният инструмент за въздействие върху него при реализирането на различни геополитически и социални проекти. С помощта на глада се решават и са се решавали различни политически и военни задачи, завземали се крепости, завоювали се държави, унищожавали се цели цивилизации.   Този инструмент за манипулиране на хората никъде не е изчезнал във времето, а обратното – станал е по-съвършен, тънък и ефективен. Ако някога го използваха открито, а гладът беше легално оръжие, в съвременната толерантна действителност, когато пропагандата уверява хората, че технологичният процес изключва всяка проява на недостиг на продоволствие на земята, използването на управляемия глад всячески се скрива и маскира, създавайки илюзията за неговата естественост.   Днес всяка информация за състоянието на продоволствената сигурност на планетата внимателно се дозира. В пресата се публикуват само отделни прояви на лада в различни страни, които не дават информация не само за общото състояние, но и маскират целите и методите за манипулирането на хората с продоволствието. ООН периодично публикува доклади на тази тема, но те не показват общата картина на глада и скриват целта, с която се използва.   През март 2017 г. Доминик Биргон, директор на подразделението по извънредните ситуации в Продоволствената и селскостопанска организация в ООН, посочи, че повече от 100 милиона души в света не си дояждат и могат да починат от глад. Биргон обясни този факт със задълбочаването на хуманитарните кризи в Йемен, Южен Судан, Нигерия и Сомалия, където конфликтите и сушата доведоха до спад в продоволствието. Войните в Йемен, Нигерия и Южен Судан унищожиха населението в тези държави, а сушата в Източна Африка разруши селското й стопанство и остави милиони хора без храна.   Докладът на продоволствената организация в ООН гласи, че светът днес се сблъсква с най-голямата хуманитарна криза от 1945 г. насам. Опустошителен глад имаше в Етиопия през 1984 г. и днес там 800 хиляди малки деца се намират на границата на смърт от глад.   Днес е най-сериозна ситуацията в Йемен. Там гладната смърт заплашва над 17 милиона души и се увеличава с 20% на всеки девет месеца.   Унищожаването на хора с хлад в тези страни се съчетава и с други методи. По данни на доклада на генералния секретар на ООН Антониу Гутиереш, авиоударите на международната коалиция начело със С. Арабия през 2016 г. довели до гибелта на 502 и до раняването на 838 деца. Общият брой на убитите в целия свят деца достига до 15 500. САЩ и Саудитска Арабия водят срещу Йемен химическа и бактериологична война, което довело до епидемии от холера.   Подобна е ситуацията с глада и в Азия, Южна Америка, Африка и на Далечния изток. Навсякъде се създават конфликтни ситуации, които прерастват в масов глад.   Освен това в света постоянно спада реколтата от зърнени храни.   Известният кабалист от Йерусалим равинът Ицхак Батцри обяснява предстоящия гладомор в света като предшествие на Машиах, като го нарича нужен етап в месианския процес и божествена цел. Равинът обяснява, че гладът и жаждата неизменно ще гонят хората в Израел за обединението им в навечерието на срещата с Машиах – т.е. на Антихриста.   Равинът Авраам Арие Тругман, директор на института на Тората Chadash, също разглежда всеобщия глад като необходима крачка в процеса на изкуплението в целия свят.   В началото на август испанското издание “Ел Паис” публикува статия, в която посочи 14 географски точки и обекти в инфраструктурата в света, на които се държи световната продоволствена сигурност. Авторите на статията показват как закриването железопътните линии в Причерноморието, пристанищата на Черно море, Босфора и Дарданелите, Гибралтар, Аденския, Ормузския, Малакския и други проливи, Суецкия и Панамския канал може да създаде дефицит от продоволствие в различни части на света. Анализът показва, че в тези 14 точки постоянно зреят въоръжени конфликти; там присъстват въоръжените сили и флотът на САЩ и техните съюзници, а там където присъствието им е невъзможно, използват различни санкции и ограничаване на транзита.   Основната цел на западната геополитика е не установяването на контрол над новите маршрути, а недопускане на тяхната поява и запазването на контрола над старите. Затова на Запад предизвикват истерия проекти като Пътят на коприната, Трансиранският канал и Северният морски път, по който неотдавна за шест дни и половина от Норвегия за Корея без ледоразбивачи премина руският танкер-газовоз от ледения клас “Кристоф де Маржери”, което заплашва с разоряване традиционните морски маршрути.  ", "date": "2017.09.08", "title": "Гладоморът – Най-ефективното оръжие на световните елити"}
{"url": "http://www.classa.bg/%D1%81%D0%B2%D1%8F%D1%82/item/372463-facebook-%D1%81%D1%8A%D1%81%D1%82%D0%B0%D0%B2%D0%B8-%D0%BA%D0%B0%D1%80%D1%82%D0%B0-%D0%BD%D0%B0-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-23-%D0%B4%D1%8A%D1%80%D0%B6%D0%B0%D0%B2%D0%B8-%D1%81-%D1%82%D0%BE%D1%87%D0%BD%D0%BE%D1%81%D1%82-5-%D0%BC%D0%B5%D1%82%D1%80%D0%B0", "text": "    Картата ще помогне и на другите компании да планират развитието на своите мрежи, включително и достъпа до интернет. В най-близко бъдеще   планира да създаде сателитна система за достъп до интернет и трябва да знае каква е плътността на хората на планетата.   За първи път представители на Facebook споменаха за този проект през месец февруари 2016 година. Тогава тази карта бе готова за 20 държави от целия свят, а сега техният брой се е   на 23.   Специализираният алгоритъм е съставил картата чрез чрез обединение на кореспонденциите на потребителите със сателитни снимки с много висока резолюция. Изкуственият интелект е обучен автоматично да разпознава създадените от хората постройки и сгради, което помага при изчисляване местоположението на потребителите. Човекът е построил здания на по-малко от 1% от сушата и обучението на този ИИ с подобни небалансирани данни не е лесно, но сега всичко е готово.   За съставянето на първите 20 по-малки карти са обработени 350 TB снимки с площ 21,6 милиона квадратни километра. Невронната мрежа използва около 1000 сървъра, които сканираха 14,6 милиарда сателитни фотографии и отбелязаха всички построени от човека здания.   Facebook предвижда използването на дрони и други безпилотни апарати в този проект и сега   на работа специалисти по аерокосмична техника. /   ", "date": "2017.09.08", "title": "Facebook състави карта на населението на 23 държави с точност 5 метра"}
