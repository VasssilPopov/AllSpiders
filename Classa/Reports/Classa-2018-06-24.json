{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/383355-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%B7%D0%B0-%D0%BA%D0%BE%D1%85%D0%B5%D0%B7%D0%B8%D1%8F", "text": "Предложението на Европейската комисия за следващата многогодишна финансова рамка (МФР) за периода 2021 – 2027 г. предвижда кохезионните фондове за България да се увеличат с 8% до 8,9 млрд. eвро в сравнение с договорените по това перо 8,3 млрд. за 2014 – 2020 г. Така се очертава второ поредно увеличение на средствата за сближаване, които страната получава, след като стана член на ЕС (през първия програмен период парите за кохезия бяха 6,7 млрд. евро). Кохезионната политика е изключително важна за България, защото тя е прекият инструмент за намаляване на различията между страните от Източна Европа и развитите държави на Стария континент. Това е новата философия на Брюксел при бюджетирането – по-малко за напредналите и повече за догонващите. Но предложението на ЕК е рамка, която предстои да се приеме. Първият дебат на високо ниво за бъдещата кохезионна политика се проведе в София, в рамките на българското председателство на Съвета на ЕС. Както каза министърът за председателството Лиляна Павлова, кохезионната политика ще запази дългосрочния си инвестиционен характер, но същевременно новият бюджет ще бъде по-модерен, по-динамичен, гъвкав и с по-опростени правила. Предложението на ЕК е изготвено по цени от тази година, като не е приложен инфлационен индекс. Но ако се запази съществуващата практика за добавяне на 2% инфлация за всяка година до началото на програмния период, средствата за сближаване в реално изражение със сигурност няма да намалеят. Това, което за първи път се предлага за кохезионната политика, е задължителни 4% от средствата, които трябва да се насочват към два от новите приоритети на ЕС – справяне с миграцията и климатичните промени. Финансирането и на двете мерки е добре дошло за България. Страната така или иначе е гранична и предложените от ЕК по 400 евро на година за всеки приет мигрант ще са важни. Предложението за 1 евро за всеки премахнат тон въглероден диоксид пък със сигурност ще помогне за решаването на проблема със замяната на въглищните технологии в топлоелектрическите централи. Нов момент има и при самоучастието. По действащите правила не по-малко от 15% от стойността на всеки проект трябва да се поема от националния бюджет на България, а в бъдещата МФР е заложено самоучастието да нарасне до 30 на сто. По този начин Брюксел цели да увеличи броя на проектите, които ще получават европейско финансиране. Тази допълнителна тежест за националния бюджет може да бъде смекчена, защото след 2021 г. се очаква ДДС по проектите да се поеме от ЕС. По време на обсъждането оживена дискусия предизвика искането на ЕК финансовите помощи в следващата МФР да бъдат обвързани с реформи, въпреки че механизмът за контрол все още не е напълно готов. „Ще има спорове заради амбицията кохезионната политика да се обвърже с реформи. Убеден съм, че има достатъчно време да бъде намерен консенсус\", заяви по този повод министърът по европейските фондове Томислав Дончев. Следващата една година ще е ключова за постигането на баланс за финансирането на отделните приоритети и интересите на отделните държави.", "date": "2018.06.24", "title": "Повече пари за кохезия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383351-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D1%82-%D0%BF%D1%8A%D1%80%D0%B2%D0%BE%D1%82%D0%BE-%D0%B1%D1%8F%D0%B3%D1%81%D1%82%D0%B2%D0%BE-%D0%BD%D0%B0-%D0%B1%D0%BE%D1%80%D0%B8%D1%81-%D0%B8%D0%B2%D0%B0%D0%BD%D0%BE%D0%B2", "text": "Три дни след първото си бягство от затвора през 2010 г. рецидивистът Борис Иванов изнасилил и ограбил 89-годишна жена. Той е заловен седмици по-късно и впоследствие осъден на 12 години затвор при строг режим, съобщава Дарик. Въпреки че е осъждан общо 14 пъти, включително за предишни изнасилвания, преди месец Иванов е преместен в общежитие от отворен тип и му е позволено да работи без охрана извън рамките на затвора.      Така в четвъртък сутринта той си тръгнал от работа. Според правосъдния министър Цецка Цачева обаче Иванов имал примерно поведение в затвора и дори получавал поощрения и награди. На 13 май 2010 г, повече от 8 години преди повторното си бягство, Борис Иванов избягал от затворническото общежитие във варненското село Разделна. Там изтърпявал 8-годишна присъда за кражба и грабежи в условията на опасен рецидив.    Присъдата му влязла в сила в края на 2005-а година и при бягството си Иванов тъкмо е излежал малко повече от половината. След като избягал, той обикалял на автостоп из различни варненски села, ходил при стари приятели от затвора в Суворово и дори на сватба на дъщерята на свой приятел. Скарват се и отново потегля на път. На 16 май се озовал в село Щипско, община Вълчи дол. Там нахлул в дома на 89-годишна жена, за да търси пари и храна. По това време жената простирала в двора. Когато го заварила в къщата, той я нападнал, завързал ръцете и краката й, запушил устата й и я изнасилил брутално. След това й отнел 62 лева и си тръгнал. Още тогава Иванов е бил рецидивист и вече е бил осъждан многократно, заяви Йово Стефанов, адвокат на изнасилената жена.    Въпреки това му е позволено да излезе в отпуск и така успява да избяга. \"Нещо подобно. Бяха го пуснали от затвора, но не мога да ви кажа в кой отпуск, те по принцип изтърпяващите лишаване от свобода имат право на отпуск и беше се отклонил. Жената беше доста възрастна към онзи момент. Чух се със сина ѝ, тя понастоящем е на 97 години и е добре. Сега погледнали решението от тогава, от което имат копие, и разбрали, че става въпрос за същия човек.    Той ме попита дали би следвало да направи нещо, да отиде в полицията, да каже, че майка му е пострадала, ако може по-особено внимание да се обърне, въпреки че се намираме доста далеч от мястото, където е избягал, но нормално е хората да се притесняват\", каза адвокатът. Той изтъкна, че към онзи момент, когато се явявали пред съда по делото за изнасилване, Иванов изтърпявал наказание лишаване от свобода за друго престъпление. Беше рецидивист, осъждан многократно,обясни Стефанов. Иванов е заловен 20 дни след първото си бягство. Първоначално Варненският окръжен съд го оправдал, но впоследствие Апелативният съд го осъдил на 12 години затвор при строг режим.    Малко след като излежал половината от присъдата си, Иванов отново е преместен в общежитие от открит тип, позволено му било да работи извън затвора без никаква охрана и отново изчезна. Два дни след бягството той бе заловен край ловешкото село Летница. Иванов се е опитал да вземе възрастна жена за заложник. След бързата намесата на отряда на баретите жената е била освободена, а затворникът задържан.", "date": "2018.06.24", "title": "Подробности от първото бягство на Борис Иванов!"}
{"url": "http://www.classa.bg/component/k2/item/383353-%D0%BC%D0%B0%D0%BC%D0%BC%D0%B0-%D0%BC%D0%B8%D0%B0-%D0%B2-%D0%BE%D0%BF%D0%B5%D1%80%D0%B0%D1%82%D0%B0", "text": "Мюзикъл в Софийската опера и балет? „Мамма миа\" с евъргрийните на АББА на сцената, където звучат Вагнер, Верди и Пучини? Да, ще се случи. На 18, 19, 20, 21 и 22 юли са премиерните представления на закрито в столицата, а на 26, 27, 28 и 29 юли – под откритото небе и сред акустиката на Белоградчишките скали в рамките на фестивала „Опера на върховете\", който националната трупа организира за трети път. „Това лято ще се запомни като лятото на „Мамма миа\", пророкува директорът на Операта Пламен Карталов. Именно той стои зад българската постановка на най-гледания в света мюзикъл, създаден по идея на Джуди Креймър с музиката на Бени Андершон и Бьорн Улвеус и либретото на Катрин Джонсън. Прочутите музиканти от група АББА са автори и на текстовете на песните Super Trouper, Dancing Queen, Knowing Me, Knowing You, Take a Chance on Me, Thank You for the Music, Money, Money, Money, The Winner Takes It All, Voulez-Vous и SOS, преплетени умело в сюжетната линия. Историята е любовна и мнозина я познават от филмовата версия на мюзикъла с участието на Мерил Стрийп, Пиърс Броснан, Колин Фърт и Стелан Скарсгард, Аманда Сейфрид и Доминик Купър. На една развълнувана майка ѝ предстои да омъжи красивата си дъщеря, която сама е отгледала сред приказната красота на гръцки остров. Поканила е двете си най-добри приятелки от бурните млади години, за да бъдат с нея в щастливия миг. Нещо обаче разколебава дъщерята в навечерието на сватбата. Намерила е дневника на майка си и открива, че разказваното ѝ за нейния баща, когото никога не е виждала, няма нищо общо с реалността. Не един, а трима са мъжете, които могат да претендират за бащинство. Защо тогава да не ги покани и най-сетне истината да излезе на бял свят... Това е вторият световноизвестен мюзикъл, към който посяга акад. Карталов. Преди година той беше гост-режисьор в Музикалния театър с постановката на „Булевардът на залеза\" от Уебър. Жанрът явно е „заразен\", защото след тежките оперни постановки маестрото решава да насити лятото на трупата с по-лежерна музика. И какво по-добро от „Мамма миа\". Две млади певици – сопраното Весела Делчева, която изпълни главната роля в „Булеварда\", и Михаела Маринова от „X factor\", ще се редуват в образа на дъщерята Софи, а Денко Проданов ще бъде годеникът Скай. Партията на „палавата\" майка Дона е поверена на примите Людмила Козарева и Еделина Кънева, а като тримата „бащи\" на сцената ще се редуват Николай Сотиров, Орлин Горанов и Симеон Владов, Александър Георгиев, Владимир Михайлов и Николай Павлов. За хореографията се е погрижила Риолина Топалова. Цялостното музикално преживяване, разбира се, зависи от режисьорските фантазии на Пламен Карталов и от темпото, наложено от диригентската палка на Светослав Лазаров.", "date": "2018.06.24", "title": "\"Мамма миа\" в Операта"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/383349-%D0%BA%D0%BE%D0%B3%D0%B0%D1%82%D0%BE-%D1%80%D0%B0%D0%B7%D0%B4%D0%B0%D0%B2%D0%B0%D1%85-%D1%82%D0%B2-%D0%BB%D0%B8%D1%86%D0%B5%D0%BD%D0%B7%D0%B8,-%D1%81%D0%B5-%D0%BA%D1%8A%D0%BB%D0%BD%D1%8F%D1%85%D0%B0-%D0%B2%D1%8A%D0%B2-%E2%80%9C%D0%B2%D1%8F%D1%80%D0%BD%D0%BE%D1%81%D1%82-%D0%B4%D0%BE-%D0%B3%D1%80%D0%BE%D0%B1%E2%80%9D,-%D0%BD%D0%BE-%D1%81%D1%82%D0%B0%D0%BD%D0%B0%D1%85%D0%B0-%D0%B0%D0%BD%D1%82%D0%B8-%D0%B1%D1%81%D0%BF", "text": "Трябва да има червена телевизия, ще я консултирам, казва Любомир Коларов, журналист и политик, председател на КПД в кабинета “Виденов”                 – Намерението си да започне изграждането на телевизионен канал, ръководството на БСП заяви отдавна. А тези дни аз и други известни и вам телевизионни дейци като Иван Гарелов, Павел Писарев, Иван Токаджиев и други бяхме поканени на “Позитано” 20 за консултации.     – Такива телевизии не са новост. И в момента функционират. И бих казал – успешно. Често наши другари ме питат защо, когато съм бил шеф на пощите и телекомуникациите през 1994-1997 г.,  не съм спомогнал  за телевизия  на БСП.   Трябва да кажа, че по онова време често идваха да ходатайстват за една или друга медийна фирма наши другари от парламентарната ни група или от Висшия партиен съвет. Собствениците на телевизионни фирми се кълняха, че “до гроб ще бъдат верни на БСП”, стига да получат желания лиценз. Ръководството на Комитета по пощи и далекосъобщения (КПД) при изпълнение на законовите изисквания даваше на всички възможност за кабелни и дори ефирни телевизии.   Добре помня случая с тв СКАТ. За нея лично червеният кмет на Бургас, член на Висшия партиен съвет, ходатайства. А сега виждате каква “анти-БСП” линия следва тв СКАТ.   Някога Владимир Илич Ленин бил казал, че “от всички изкуства най-важно било киното”. И това е понятно. Най-лесно и без особени усилия се възприема зрителната пропаганда. Сега същата роля играе телевизията.     – Моето предложение е тази телевизия да се развива на етапи. Не мисля, че зрителите, които ще включат канала на БСП, са в очакване още сега да видят някакви световни кинопремиери. За това си има многобройни филмови канали. По-скоро искат да чуят мнението, позицията на БСП по най-наболелите проблеми на съвремието.   Да разберат какво  става по света  без цензура.   Българската интелигенция, която днес е натирена в ъгъла, трябва да намери изява и достойно място. Особено лявата. Впрочем по света истинската интелигенция е ляво настроена. С набирането на средства ще се разраства технически и кадрово телевизията.     – Видях, по-точно чух, много заглавия за рубрики, които се предполага да бъдат гръбнакът на телевизионния канал.Те ще бъдат обсъдени и конкретизирани – с водещи и тематично.   И аз вярвам, че тези ентусиазирани млади хора, които жадуват за творчески изяви, ще намерят пътя към онзи сегмент на нашето общество, към който ще бъдат насочени предаванията.     – Безспорно за членовете и симпатизантите на БСП телевизията ще е един желан приятел. Но освен тази група телевизията смята, че ще представлява интерес за всички, които не са доволни от сегашната политика на управляващите. Изобщо всичко, което сега липсва в интелектуален и политически план, тази нова телевизия ще се опита да го даде на българския зрител.     – Доколкото разбрах, това е все още работно заглавие. Аз предложих  да се организира  анкета сред  членовете и  симпатизантите  на БСП за съдържанието на програмната схема и наименованието на телевизията. Доста работа още има.     – Не. Аз навършвам 75 години на 25 юни т.г. Но като консултант ще дам целия си теоретичен и практически опит на бъдещите дейци в телевизионния канал.     – Благодаря!  Имате кафе от мен! Има доста млади и талантливи хора в БСП, пълни с ентусиазъм, които с удоволствие ще решават задачата!     – Аз цял живот се занимавам с политика. До 1990 г. главно я отразявах, и то с това, което ставаше по света. А след това бях въвлечен в нашия политически водовъртеж. Член на бюрото на Градския съвет на БСП (Председател ни беше тогава Георги Близнашки), член на ВС на БСП, на Изпълнителното бюро, депутат в НС, председател на КПД, създател и първият ръководител на отдел “Избори” на Социалистическата партия.     – Боя се, че не мога да бъда съвсем точен, защото от години не съм непосредствено съпричастен към партийноорганизационния живот на партията. Впечатлението ми от последния пленум е, че вътре ври и кипи. Другарите търсят, искат да налучкат. Много е трудно да се ориентираш, когато липсва философски обмислена и идеологически ясна перспектива.   Моето впечатление е, че и на БСП, и на ГЕРБ партийните програми са прагматично съставени. Липсва идеология, липсва философия. Комунистическата беше вид религия. В името на нейните идеали загиваха хора, убедени в нейната правота. Бих казал, като вярата в Исус Христос…   Такова нещо сега няма. След 10 ноември 1989 година не само у нас, на много места по света се правят опити идеалите на комунистите да се съчетаят със социалдемократическия колаборационизъм.   Впрочем в целия свят като че ли има някакво сериозно отстъпление от духовните и моралните ценности.   Идеализмът  предизвиква  подигравки,  моралът – смях!   Понякога имам чувството, че живея в някакво абсурдно време…   – Живков не беше в БСП. Първият лидер на преименуваната партия бе Ал. Лилов, след него поста заеха Жан Виденов, Георги Първанов, Сергей Станишев и Михаил Миков.   Колко различни бяха тези хора и по манталитет, и по човешка нагласа! Корнелия Нинова е борбен човек. Тя знае какво иска. В много отношения ми се нравят нейната енергия и боеспособност. Но е в една сложна ситуация. Може би ще се повторя, но е твърде тежко да ръководиш стогодишна партия без идеологическа база. Защото какво ще правиш като вземеш властта? Ще подобряваш капитализма ли? Не е много впечатляващо.   Каква е крайната ти цел? Ето, във Франция са записали построяването на социализъм при наличието на условия за това!   – БСП има ли шанс да вземе властта?   – По-точната формулировка на въпроса е:  може ли БСП  да спечели  парламентарните  избори?   Може. Ако са честни! Но за да управлява, ще са нужни и коалиционни партньори.     – Не е лесно да си опозиция! Ту те упрекват, че си беззъба, че нищо не правиш. А други – че се заяждаш. А на опозицията това й е работата – коректив и устрем към властта. Унизително е да живееш в държава – най-бедната в Европа и най-жалката по национален суверенитет. Натрупаха се много проблеми, които трябва да се решават незабавно! Иначе ще избухне вулканът на гнева!    ", "date": "2018.06.24", "title": "Когато раздавах тв лицензи, се кълняха във “вярност до гроб”, но станаха анти-БСП"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383350-%D0%B0%D0%BA%D0%B0%D0%B4-%D0%BF%D0%B5%D1%82%D1%8A%D1%80-%D0%B8%D0%B2%D0%B0%D0%BD%D0%BE%D0%B2-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2%D0%B7%D0%B5%D0%BC%D0%B0%D1%82-%D0%BF%D0%BE-8000-%D0%BB%D0%B2-%D0%BD%D0%B0-%D0%BC%D0%B5%D1%81%D0%B5%D1%86,-%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%E2%80%93-125-%D0%BB%D0%B2", "text": "„Да ми вземеш само тези трите лекарства, другите са скъпи, не са за мене.   И пет хляба ми вземи, че тази седмица не съм записвал в магазина. “ каза стареца и ми даде рецептурната книжка и 48 лева.   Поговорихме. И смятахме старческите сметки за оцеляване.   Един хляб има 14 филии.   По пет за кучето на ден и по 6 за човека.   И пет хляба стигат за седмицата.   Пенсията е 218 лева.   Като си плати тока, водата , телефона, телевизията и лекарствата му остават стотина лева.   Грубо по три лева на ден.   Само дето груби сметки няма , а всичко е сметнато до стотинка.   Иначе не стига.   Миналият месец се наложило да купи някакви витамини за кокошките (има шест кокошки и петле) и последната седмица карал на вересия в магазина.   Обичаше да разказва, но никога не съм го чул да се оплаква.   Самотията му тежеше повече от беднотията.   Хора няма в селото, за десет години са погребани повече от 50 човека, а не се е родило нито едно дете.   Щото бабите не раждат, те само палят свещи по гробищата, а млади хора няма.   Най-обича да бистрим политиката, псува всички наред и си има собствена клетва „Майку им поебем на всички, искам един от тези мазните да дойде и да живее с мене един месец, квото ям аз, това да яде и той и да го гледам как мре бавно!   Тия не са изкарали два лева с работа, а само с крадлък, те затова избегаха децата и останахме сами на стари години, щото държавата ни се управлява от алчни и прости пуноглавци, които дерат народа и мислят само за себе си. А младите не търпят да ги дерат простите и бегат“   След няколко години него няма го има, и селото няма да го има, и спомена за тях няма да го има.   Така живеят и чезнат милиони в тази държава.”    ", "date": "2018.06.24", "title": "Акад. Петър Иванов: Депутатите вземат по 8000 лв. на месец, а пенсионерите – 125 лв."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383346-24-%D1%8E%D0%BD%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "217 г. - Втора пуническа война: Състои се Битката при Тразименското езеро, в която картагенците, ръководени от Ханибал, организират една от най-големите и успешни засади във военната история и разгромяват римляните.     972 г. - Състои се Битката при Цединя - първата документирана битка на полския народност под ръководството на Мешко I.   1497 г. - Италианският мореплавател Джовани Кабото (известен в Америка като Джон Кабот) достига остров Нюфаундленд.   1509 г. - Хенри VIII е коронован за крал на Англия.   1547 г. - Голям пожар унищожава цяла Москва, което според слуховете се дължи на влиянието което имат върху младия цар Иван Грозни неговите роднини по майчина линия, и в частност баба му Анна Якшич.   1717 г. - В Лондон, Англия, е създадена първата Велика масонска ложа.   1793 г. - Френският Конвент приема първата демократична конституция на Републиката, която не влиза в действие.   1812 г. - Наполеонови войни: Великата армия на Наполеон пресича река Неман и започва нашествие в Русия.   1893 г. - Норвежкият изследовател Фритьоф Нансен се отправя към Северния полюс с кораба Фрам.   1901 г. - Открита е първата самостоятелна изложба на 19-годишния Пабло Пикасо в Париж, което е началото на неговата световна известност.   1902 г. - Едуард VII е опериран от апендицит 2 дни преди коронацията му като крал на Великобритания, което отлага събитието с почти 2 месеца.   1934 г. - Столицата на Украйна е преместена от Харков в Киев.   1941 г. - Втора световна война: Централният комитет на Българската работническа партия взема решение за създаването на Партизанско движение в България.   1941 г. - Втора световна война: Посолството на България в Москва поема интересите на Нацистка Германия, Румъния и Унгария в СССР.   1945 г. - На Червения площад в Москва се провежда Парад на победата под командването на Георгий Жуков, при който се хвърлят пленените германски бойни знамена.   1947 г. - За първи път е регистриран официално доклад за поява на НЛО и е използван термина летяща чиния.   1948 г. - Студената война: Започва Берлинската блокада. Съветският съюз блокира движението по земя между Западен Берлин и Запада.   1953 г. - Министерският съвет на България публикува списък на документите, сведенията, фактите и предметите, които са държавна тайна.   1963 г. - Би Би Си демонстрира по телевизията за първи път магнетофон за битови нужди.   1964 г. - В САЩ става задължително производителите на цигари да поставят надписи за вредата от тютюнопушенето върху опаковките.   1981 г. - Официално е открит Хъмбър Бридж (САЩ, 2220 м) - най-дългият висящ мост в света през следващите 17 години.   2002 г. - При най-тежката в Африка влакова катастрофа, станала в Танзания, загиват 281 души и над 400 са тежко ранени.   2007 г. - Открита е мултифункционалната зала O2 арена в Лондон.      ", "date": "2018.06.24", "title": "24 юни, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383345-%D0%B4%D0%BD%D0%B5%D1%81-%D0%B5-%D0%B5%D0%BD%D1%8C%D0%BE%D0%B2%D0%B4%D0%B5%D0%BD-%D1%80%D0%BE%D0%B6%D0%B4%D0%B5%D0%BD%D0%B8%D0%B5-%D0%BD%D0%B0-%D1%81%D0%B2-%D0%B9%D0%BE%D0%B0%D0%BD-%D0%BA%D1%80%D1%8A%D1%81%D1%82%D0%B8%D1%82%D0%B5%D0%BB", "text": "Църквата почита днес църковния празник Рождение на св. Йоан Кръстител, наричан от народа Еньовден или летния Ивановден.   Заченат с Божията намеса, св. Йоан, наречен Кръстител или Предтеча, се ражда няколко години преди Исус Христос, за да прокара пътя на неговото учение сред юдейския народ.      Той първи започва покръстването на юдеите във водите на река Йордан. Рождението на св. Йоан е подсказано \"свише\" - родителите му - Захарий - юдейски свещеник, и Елисавета, вече на преклонна възраст - получават вест, че ще имат син.   Българите наричат празника Еньовден, още Среди лето или Ден на слънцето, защото съвпада с лятното слънцестоене. Според народните вярвания на този ден \"слънцето играе или трепти\", когато изгрява.   Народните лечители твърдят, че събраните в ранно утро на Еньовден треви са най-лековити. Хората се изкачват по високите хълмове, гледат своите слънчеви сенки и по тях гадаят за здраве.", "date": "2018.06.24", "title": "Днес е Еньовден - Рождение на св. Йоан Кръстител"}
{"url": "http://www.classa.bg/%D1%81%D0%B2%D1%8F%D1%82/item/383339-%D0%B5%D1%81-%D1%89%D0%B5-%D0%BF%D1%80%D0%B8%D0%B5%D0%BC%D0%B5-%D0%BA%D0%BE%D0%BD%D1%82%D1%80%D0%B0%D0%BC%D0%B5%D1%80%D0%BA%D0%B8,-%D0%B0%D0%BA%D0%BE-%D1%81%D0%B0%D1%89-%D0%BD%D0%B0%D0%BB%D0%BE%D0%B6%D0%B0%D1%82-%D0%BC%D0%B8%D1%82%D0%B0-%D0%B2%D1%8A%D1%80%D1%85%D1%83-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5", "text": "Президентът на САЩ, Доналд Тръмп заплаши да наложи мита от 20% за вноса на автомобили от Европейския съюз, ако блокът не премахне \"митата и търговските бариери\", наложени на предприятията и работниците от САЩ. С тази мярка може да се застраши търговия за 300 милиарда долара.   Ако ЕС \"не демонтира и елиминира тези инициативи веднага, ние ще наложим 20% мито върху всички техни автомобили, които пристигат в САЩ. Произвеждайте ги тук! \", публикува американският президент на своя Twitter.   Според съобщение на Европейската комисия, цитирано от Блумбърг, ЕС планира репресии, ако тази мярка бъде приложена. \"Въвеждането на нови мита от Съединените щати ще бъде предмет на еквивалентни санкции, наложени от засегнатите търговски партньори\".   Съобщението на Тръмп беше публикувано часове след като ЕС наложи мита на американски продукти за около 3,3 милиарда долара, в отговор на бариерите пред вноса на алуминий и стомана. Вашингтон може да обоснове митническите тарифи за автомобилния сектор с причини, свързани с националната отбрана, както направи през март, когато наложи мита върху гореспоменатите метали.   Търговската асоциация в САЩ на BMW, Daimler и Volkswagen предупреди, че потребителите ще бъдат засегнати от по-високи цени.   \"Ще видите цените да се повишават постепенно, в резултат на митата на стомана и алуминий в автомобилния сектор. Всичко това, съчетано с повишаването на лихвените проценти, е рецепта за катастрофа\", каза Коди Лъск, чиято група представлява дилърите на чужди марки автомобили в САЩ.", "date": "2018.06.24", "title": "ЕС ще приеме контрамерки, ако САЩ наложат мита върху автомобилите"}
{"url": "http://www.classa.bg/%D1%81%D0%B2%D1%8F%D1%82/item/383340-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B5%D1%80%D0%BA%D0%B5%D0%BB", "text": "Официално те трябва да подготвят почвата за постигането на европейско решение за миграцията. Но европейските лидери знаят, че залогът е нито повече, нито по-малък от спасяването на канцлерката Меркел.           Дотук 16 държави са изразили желание да участват в разговорите в неделя в Брюксел. Първоначалната идея предвиждаше да се срещнат лидерите на Германия, Франция, Италия и Гърция, които да обсъдят проблема с миграцията. Но междувременно събитието прерасна до истинска среща на върха, макар и в камерен състав. Говорител на ЕК подчерта, че поканата важи за всички, очевидно визирайки с това страните от Вишеградската четворка, които вече обявиха, че не смятат да участват. Няма значение, че в случая никой няма намерение да ги принуждава да приемат мигранти, срещу което те самоотвержено се съпротивляват, а по-скоро ще се обсъжда само практическото решение на някои проблеми в страните, в които основно пристигат мигранти. Но и това е вярно - колкото повече страни участват в срещата, толкова по-трудно ще бъде постигането на решение.   Обратното приемане на мигранти   Всъщност поканата на ЕК трябваше да осигури необходимата подкрепа за канцлерката Меркел, за да проведе тя неформални разговори с италианското правителство относно неговата готовност да приеме обратно мигрантите от австрийско-германската граница с първоначална регистрация в Италия. За това всъщност настоява нейният коалиционен партньор - баварският ХСС. Вътрешният министър Хорст Зеехофер с цялата си арогантност действа така, сякаш е господар на положението. А в действителност той има нужда от това да работи в тясно сътрудничество с Австрия, и най-вече с Италия. Но опитът се провали - в проекта за споразумение беше залегнал „гъвкав механизъм за обратно приемане\" на мигранти, придвижващи се на север. В пристъп на ярост италианският премиер Джузепе Конте заплаши, че няма да участва в срещата. Наложи се германската канцлерка да го успокоява, оттегляйки проектодокумента. И сега става още по-неясно как при тези обстоятелства Меркел ще си реши проблема с вътрешния министър Зеехофер, който открито я изнудва.   Приемни лагери извън ЕС   Идеята за приемни бежански лагери извън ЕС не е нова - тя се обсъжда от поне 15 години. Дотук винаги е била смятана за неприложима от морална, практическа и юридическа гледна точка. Междувременно натискът от страна на десните популисти в Европа се засили до такава степен, че сега идеята за бежански лагери покрай границите на ЕС вече изглежда като спасително решение. На практика миграционният проблем трябва да бъде пренесен извън границите на ЕС. Унгарският премиер Виктор Орбан вижда в това потвърждение на твърдата си политика на капсулиране. „Трябва да се концентрираме върху въпросите, по които можем да постигнем съгласие. Понастоящем това са две теми - подсигуряване на границите и създаването на \"хот-спотс\" (т.нар. \"горещи точки\" за прием на бежанци) извън границите на ЕС\", заяви той.   После научихме, че Австрия и Дания вече разговарят неофициално (например с Албания) по темата. Но също и в официалните документи от Брюксел вече се говори за „регионални външни центрове за настаняване\", т.е. за лагери извън Европа, които да поемат бежанците от Средиземноморския маршрут. По някакъв начин там трябва да бъдат решени и техните молби за предоставяне на убежище. От кого и по какви правила - никой засега не знае.   Междувременно стана известно, че италианският вътрешен министър Матео Салвини заминава идната седмица за Либия. Там той ще вербува за създаването на приемни лагери на либийска територия.   Италия мъти водата   Германия не е единствената държава, която, заради вътрешнополитическата си криза, поставя миграционната политика на първо място в дневния ред на ЕС. Новото правителство в Рим, и преди всичко вътрешният министър Салвини, допринася за ескалацията на напрежението. Миналата седмица кораб с бежанци беше отклонен към Испания, след като Италия отказа да го приеме и затвори пристанищата си също и за други два кораба. Салвини дори иска да арестува хуманитарните работници и да конфискува корабите им. по негоите думи „таксиметровите услуги\" през Средиземно море трябва да бъдат прекратени.   Хорст Зеехофер постави ултиматум на канцлерката Меркел   ЕС обаче също носи вина за тази ситуация - години наред той игнорира италианските искания за реформиране на Дъблинското споразумение. Новото предложение е мигрантите над определена горна граница да бъдат разпределяни измежду страните-членки на ЕС, срещу което страните от Вишеград са категорично против. Но също и Германия, както и някои други страни-членки, дълго време блокираха приемането на такова решение и сега им представят политическата сметка. Независимо от всичко това, реформата на Дъблинското споразумение отново се отлага за шест месеца.   Европейските лидери се единни само по въпроса за защитата на външните граници на общността. \"Ние не трябва да спорим повече за разпределянето на бежанците, а да се концентрираме върху защитата на нашите външни граници\", заяви австрийският канцлер Себастиан Курц, чиято страна в началото на юли ще поеме от България ротационното председателство на съюза. Той подчертава, че това е начинът да бъде спасен Шенген. За целта трябва да бъде увеличена числеността на силите Фронтекс с 10 хиляди полицаи, както и на Европейската служба за предоставяне на убежище.   Такива предложения се обсъждат от години, но когато въпросът опре до финансирането на начинанието, изведнъж всички замлъкват. В този смисъл канцлерката Меркел сега би могла да извади чековата книжка и да мобилизира личните си резерви, за да направи политическите си партньори по-сговорчиви. Не в Брюксел, а в Мюнхен   Наблюдателите смятат, че първоначално ще бъде подготвена почвата за двустранни, тристранни или многостранни решения по отделни проблемни точки. И едва по-късно може да се стигне до общоевропейско решение. А що се отнася до това дали в неделя може да бъде постигнат някакъв напредък, който да укроти баварския коалиционен партньор на Меркел, решението няма да бъде взето нито в Брюксел, нито в Берлин, а в Мюнхен. Доскоро никой не можеше да си представи, че в столицата на една германска провинция могат да решават за бъдещето на Европа.", "date": "2018.06.24", "title": "Операция \"спасяването на Меркел\""}
{"url": "http://www.classa.bg/%D1%81%D0%B2%D1%8F%D1%82/item/383342-%D0%BA%D1%83%D1%80%D0%B8%D0%BE%D0%B7%D0%B8-%D0%BD%D0%B0-%D1%82%D0%B5%D1%80%D0%B5%D0%BD%D0%B0", "text": "Понякога за победата не са достатъчни само качествата на играчите, а трябва и голяма доза спортен късмет. Може би заради това много футболисти са суеверни и изпълняват определени ритуали.  Ето най-куриозните от тях:           Известно е, че вярата премества планини. Дори и в индустриалната епоха това не се е променило. Така например много футболисти и техните треньори спазват специални ритуали, за да предизвикат щастието на своя страна. Включително и на това Световно първенство по футбол в Русия.     Треньорът на бразилския национален отбор Марио Загало, например, вярвал в магическата сила на числото 13, а бившият треньор на французите Раймон Доменек избирал играчите за квалификациите за Световното първенство през 2010 година в зависимост от зодиите. Той вярвал, че \"скорпионите накрая се самоизяждат, а лъвовете правят глупости\". Резултатът от неговата номинация бе ужасяващ: \"петлите\" спечелиха само една точка и отпаднаха още в предварителната фаза на първенството.   Легендарният треньор Карлос Билардо, който изведе Аржентина до световната титла през 1986 година, дълго време принуждавал футболистите да пътуват с такси за срещите на националния отбор, като след като аржентинците спечелили един мач, до който се добрали с маршрутки, тъй като автобусът им спукал гума. Френският защитник Лоран Блан пък винаги целувал плешивото теме на вратаря Фабиен Бартез преди да излезе на терена. А Мануел Нойер задължително опипва страничните стълбове на вратата преди първия съдийски сигнал.   Дъвки и боксови крошета   Когато човек не спазва стриктно ритуалите, може и да пострада. Точно това се случва с Йохан Кройф. Починалият през 2016 година нападател е легенда в Холандия - но легенда със странни навици. Той първо удрял няколко крошета в корема на вратаря, след това излизал на терена и изплювал дъвката си в посока на противниковата врата. Кройф знаел колко странно изглеждало всичко това, както сам признал пред пресата, но само след този ритуал гениалният футболист можел да се настрои за победа. На финала за купата на УЕФА през 1969 година той забелязва в последния момент, че си е забравил дъвката, и... Милан побеждава Аякс с 4:1.   Проклятието на австралийците   Ето и още един пример, който показва, че футболните богове и техните помощници трябва да бъдат почитани: изгледите, австралийският национален отбор да се класира за финалите на Световното първенство през 1970 година, не били никак розови. Когато обаче отборът се излиза да играе срещу Зимбабве в Мозамбик, футболистите изпращат един знахар, който проклина противника и заравя до вратата няколко кости. Магията помага и Австралия печели срещата с 3:1. Отборът обаче не плаща на знахаря обещаните 1000 паунда и той си отмъщава, като този път проклина австралийците.   Мануел Нойер има навика да опипва страничните стълбове на вратата си преди всеки мач   След това в продължение на десетки години щастието сякаш отказва да споходи австралийския национален отбор. Докато дългогодишният капитан Джон Уорън не се връща в Мозамбик и моли за разваляне на магията. Старият знахар отдавна е сменен с нов, който казва на Джон Уорън да седне на терена, на който австралийците са победили Зимбабве през 1969 година. След това знахарят заклал една кокошка, разплискал кръвта ѝ по терена и каза на футболиста да си намаже лицето с пръст от терена. И става чудо: австралийският отбор се класира за Световното първенство през 2006 година. Не е известно, дали австралийците водят със себе си знахар и на това Световно първенство.   Плацебо или футболен бог?   Въпреки че магиите, молитвите и ритуалите не винаги водят до желания ефект, футболисти и треньори твърдо държат на тях. Психолозите твърдят, че тези ритуали предизвикват един вид плацебо-ефект. Който вярва в тях, преодолява съмненията в собствените си сили и страховете от евентуален провал.   Но суеверни са не само футболистите, а също и много от техните почитатели. Според една актуална анкета на института Forsa, осем процента от германците вярват, че има футболен бог, и преди мачове винаги носят някакъв талисман.", "date": "2018.06.24", "title": "Куриози на терена..."}
{"url": "http://www.classa.bg/%D1%81%D0%B2%D1%8F%D1%82/item/383343-%D0%BD%D0%B0%D0%B4%D0%B5%D0%B6%D0%B4%D0%B0%D1%82%D0%B0-%D0%B7%D0%B0-%D0%BF%D0%BE-%D0%B4%D0%BE%D0%B1%D1%80%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D0%BD%D0%B5-%D0%B5-%D0%B8%D0%B7%D0%B1%D0%BB%D0%B5%D0%B4%D0%BD%D1%8F%D0%BB%D0%B0", "text": "Подготовката на срещата на върха между Тръмп и Путин, която се очаква да се проведе през юли, очевидно е в разгара си. Посланикът на САЩ в Русия Джон Хънтсман е зает с приготовленията около третата лична среща между Тръмп и Путин. Австрия вече предложи да бъде домакин на събитието, което ще прикове погледи от цял свят. Миналата година лидерите имаха две кратки лични срещи в кулоарите на срещите на върха на Г-20 и на организацията за Азиатско-тихоокеанско икономическо сътрудничество.      През март в телефонен разговор Доналд Тръмп поздрави Владимир Путин за победата в президентските избори. По време на срещата на върха на Г-7 в Канада на 8-9 юни, американският президент заяви, че подкрепя идеята Русия да се завърне сред страните от Г-8.    Следващия месец президентът Тръмп ще пристигне в Европа за срещата на върха на НАТО, която ще се проведе на 11-12 юли. Той може да използва пътуването, за да даде тласък на американските външнополитически планове, след като ежегодното събитие в Брюксел приключи.   Комисията по разузнаването към Камарата на представителите в Конгреса приключи разследването си през март. Тя обаче не намери нищо, с което да подплати подозренията за тайно споразумение между президента Тръмп и Москва. От разследването на специалния съветник Робърт Мълър досега не произтече нищо, с което да бъде опетнен имиджът на президента. Наскоро рейтингът на Доналд Тръмп скочи до 45%, като достигна нивата на одобрението, на което се радваше при встъпването си в длъжност през януари. Американският президент се радва на подкрепа от 90% от републиканците. 42% от тези, които не симпатизират на нито една партия, го подкрепят. Доналд Тръмп е в силна позиция. Той може да се изправи срещу критиците си и да действа по свой начин.   Очаква се група републикански сенатори, в това число Ричард Шелби (Алабама), Джон Нийли Кенеди (Луизиана) и Джон Ховън (Северна Дакота), да посетят Русия в началото на юли за „разузнавателна мисия”. Тези законодатели далеч не са приятелски настроени към Русия, но са правилните политици, с които могат да бъдат обменяни мнения. Началниците на генералните щабове на руската и американската армии проведоха телефонен разговор на 14 юни, седмица след срещата им във Финландия. Те полагат усилия за намаляване на напрежението и за предотвратяването на инциденти в Европа, както и за координиране на дейностите в Сирия, като наред с това обсъждат други въпроси. Това е добра новина.   Контролът върху оръжията е на път да пропадне, а напрежението между Запада и Русия е отишло твърде далеч, за да не му се обърне внимание. Двамата лидери имат твърде много проблеми, които не търпят отлагане. Вземете проектобюджета за отбрана за 2019 г., одобрен от Сената на 18 юни. В него се казва, че Вашингтон има право, частично или изцяло, да прекрати действието на Договора за ликвидиране на ракетите със среден обсег, ако Русия продължи да бъде в „грубо нарушение”. Бъдещето на новия „СТАРТ” е неясно. Договорът за установяване на режима „Открито небе” е под заплаха, а противоречията по отношение на системите за противоракетна отбрана се превърнаха в пречка за каквито и да било опити за постигане на напредък. Съществуват проблеми с Договора за неразпространение на ядреното оръжие, които бележат 50-годишнината от подписването му на 1 юли. Тези и много други въпроси трябва да бъдат разгледани незабавно, за да се предотврати пробив в оръжейния контрол и режима на неразпространение на ядрени оръжия.   Не бива да се позволява двустранните отношения да се влошават още повече. В Закона за противодействие на американските противници чрез санкции са зашифровани наказателни мерки срещу Москва. Провежда се търговска война. На 19 юни Русия обяви налагането на мита за внос на определени американски стоки в отговор на митата, наложени от Вашингтон върху вноса на стомана и алуминий.  Борбата между санкциите и контрасанцкиите продължава.   Двете сили имат диаметрално противоположни възгледи относно кризите в Украйна и Сирия. Отношенията им са в упадък, но химията в личните отношения на лидерите винаги е играла изключително важна роля, ако погледнем развитието на двустранните отношения след Втората световна война.   Има неща, които могат да бъдат направени още сега.  Може да се вдъхне нов живот на Споразумението за предотвратяване на инциденти в открито море и Споразумението за предотвратяване на опасни военни действия. Могат да бъдат стартирани двустранни военни договори и неформалните срещи между експерти по контрол над въоръжението и военни въпроси, които да съпътстват договорите между началниците на генералните щабове.  Може да бъде обърнато внимание и на киберсигурността. С оглед на последните събития, ситуацията в Либия е въпрос, по който двете страни могат да си сътрудничат.  Сега е времето двама президенти да обменят гледни точки по отношение на Сирия, за да предотвратят каквито и да било възможности за инциденти и конфронтация.   Дори и да няма съществен пробив в отношенията, поддържането на диалог на различни нива е много по-добро решение от анормалната ситуация, на която сме свиделите напоследък.  Пропастта, която разделя двете водещи ядрени сили, става все по-широка. Преобръщането на негативната тенденция ще бъде голямо постижение за Тръмп преди междинните избори в средата на ноември. Облекчаването на напрежението с Москва може да увеличи шансовете му за втори мандат.   „Путин е много важен”, заяви Доналд Тръмп, обяснявайки своето решение да се срещне с руския президент по време на миналогодишната среща на организацията за Азиатско-тихоокеанско икономическо сътрудничество. Той е решил да го направи, въпреки всички пречки по пътя. Москва няма никаква полза от увеличаването на напрежението, докато нормализирането на отношенията е от полза за всички.   Във Вашингтон обаче има голяма група влиятелни хора, които биха направили всичко възможно, за да не допуснат провеждането на такава среща. Тези, които надигат глас срещу участието на Москва в Г-8, не са щастливи от възможността за отделна среща на върха между лидерите на Русия и САЩ.  Могат да се опитат да я предотвратят.   Най-лесният начин, за да бъде осуетена срещата, е да напрежението в Сирия да се нагнети още повече.  Миналата година президентът Тръмп даде на военните командири повече свобода на действие, особено в тази страна. Възможни са провокации с химически оръжия, за които Русия предупреди. Събитията в Дараа са обезпокоителни. Всеки момент се очаква бойните действия да ескалират. Може да има и други начини за предотвратяване на срещата на върха.  Това може да се случи, но здравият разум винаги е надделявал, за да предпази двете страни от най-лошото.   Нека да погледнем историята. Кубинската криза бе последвана от „Меморандум за разбирателство между САЩ и СССР относно изграждането на пряка комуникационна връзка” през 1963 г. Той представлява споразумение за гореща линия. През същата година е подписан Договорът за частична забрана на ядрените опити, който е първият договор за ограничение на оръжията. През 1969 г. страните започнаха преговори за ограничаване на стратегическите оръжия (САЛТ). През май 1972 г. президентът Ричард Никсън пристигна в Москва, за да подпише САЛТ 1, Договора за противоракетна отбрана и Споразумението за предотвратяване на инциденти в открито море. Това е постигнато в разгара на Студената война. Отношенията между двете страни, които се олюляваха на ръба на горещ конфликт, отстъпиха място на облекчаването на враждебността и напрежението. Възможно беше тогава. Възможно е и сега. Надеждата за по-добри отношения така и не е избледнявала.    ", "date": "2018.06.24", "title": "Надеждата за по-добри отношения между САЩ и Русия не е избледняла"}
{"url": "http://www.classa.bg/%D1%81%D0%B2%D1%8F%D1%82/item/383336-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81%D0%B8%D0%BC%D0%BF%D1%81%D1%8A%D0%BD-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B8-%D0%BF%D1%80%D0%B5%D0%B4%D1%88%D0%B5%D1%81%D1%82%D0%B2%D0%B0%D1%89%D0%B0%D1%82%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B2%D0%B5%D1%87%D0%B5-%D0%B5-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B0", "text": "Най-популярният анимационен сериал The Simpsons, известен с правилно прогнозиране на събития в реалния свят, прогнозира, че Мексико и Португалия ще достигнат до финала на Световната купа.   Тази прогноза се появява в епизод 5 ( \"Едно опасно семейство\") на деветия сезон, пуснат през 1997 г. В една сцена, срещата се рекламира по телевизията, докато жълтото семейство дискутира възможността да присъстват на мача.   Изненадващо, в същия епизод има една друга сцена, която очевидно вече се изпълни в Русия 2018: мексикански футболист се появява в нещо като джакузи с няколко жени, точно по начина, по който се е състояло полемичното парти с момичета и алкохол в началото на този месец.   Семейство Симпсън са били успешни в прогнозиране на различни събития, включително на президентската кандидатура на Доналд Тръмп, атаката на 9/11 и смъртта на няколко известни личности. Сега, според неговото пророчество, хипотетичният мач между Мексико и Португалия трябва да завърши с равенство, така че ще трябва да се бият дузпи.", "date": "2018.06.24", "title": "Семейство Симпсън прогнозира финала на Световното и предшестващата прогноза вече е изпълнена"}
{"url": "http://www.classa.bg/%D1%81%D0%B2%D1%8F%D1%82/item/383337-%E2%80%9E%D1%81%D0%BE%D0%BF%D0%B0%D1%82%D0%B0-%D0%B5-%D0%BF%D0%BE-%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%B0-%D0%BE%D1%82-%D0%BC%D0%BE%D1%80%D0%BA%D0%BE%D0%B2%D0%B0-%D1%82%D1%80%D1%8A%D0%BC%D0%BF-%D1%83%D0%B4%D1%8A%D0%BB%D0%B6%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BF%D1%85%D0%B5%D0%BD%D1%8F%D0%BD", "text": "Заради риска от разпространение на материали за ядрени оръжия на Корейския полуостров, президентът на САЩ Доналд Тръмп, удължи с една година санкциите срещу Северна Корея, въпреки че тази седмица отрече, че Пхенян представлява ядрена заплаха за САЩ .   Експертите предполагат, че това решение е резултат от политиката на САЩ, фокусирана върху използването на сила. Да не забравяме, че на срещата на върха с лидера на Северна Корея Ким Чен-ун, Тръмп говори само временно да спре военните учения с Южна Корея и да се въздържа от налагане на допълнителни санкции върху съществуващите такива.   \"Президентът на САЩ заяви ясно, че срещата е била уводна\", казаха политическите анализатори. Според тях Вашингтон няма да премахне режима на санкции, докато Пхенян не предприеме драстични мерки да се отърве от \"ядрените си зъби\". \"Веднага след като те си премахнат ядрените зъби, американците ще са готови да стигнат до някои компромиси. Но това е само ритуален танц, защото пръчката е много по-ефективно, отколкото всеки морков\", добави един от експертите.   \"Нито Ким Чен Ун, нито Доналд Тръмп не си правят илюзии, че ще успеят да се отърват от санкциите в краткосрочен план, а удължаването на санкциите не означава да се влоши ситуацията. Това е само стръв, за да се удържа Северна Корея да не се потопи в еуфория след началото на преговорите със САЩ\", каза той.", "date": "2018.06.24", "title": "„Сопата е по-ефективна от моркова\" Тръмп удължи санкциите срещу Пхенян"}
{"url": "http://www.classa.bg/%D1%81%D0%B2%D1%8F%D1%82/item/383335-%D0%B8%D1%80%D0%B0%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%B7%D0%B0%D1%8F%D0%B2%D0%B8,-%D1%87%D0%B5-%D1%81%D0%B0%D1%89-%D0%B2-%D1%81%D0%B8%D1%80%D0%B8%D1%8F-%D1%89%D0%B5-%D0%BF%D1%80%D0%B5%D0%B6%D0%B8%D0%B2%D0%B5%D1%8F%D1%82-%D0%BD%D0%BE%D0%B2-%D0%B2%D0%B8%D0%B5%D1%82%D0%BD%D0%B0%D0%BC", "text": "Конфликтът в Сирия може да стане втората Виетнамска война, смята старшият съветник на иранския върховен водач Али Хаменей. Коментарът на Али Акбар Велаяти, старши съветник на аятолаха по международните отношения, бе направен във връзка с неразрешеното военно присъствие на сирийска територия на Вашингтон, когото той обвини за създаването на ислямска държава (ИД).   \"Самите американци са създали Ислямска държава и Ал Нусра в Сирия, и сега са излезли на сцената и заели източен Ефрат\", каза Велаяти в Техеран, цитиран от информационна агенция Фарс.   \"Те трябва да знаят, че Сирия и източен Ефрат ще бъдат нов Виетнам за САЩ\", каза съветникът. В изявление, руският външен министър Сергей Лавров също осъди американското присъствие на източния бряг на Ефрат, което изглежда ясен знак, че американските военни не са имали планове да напуснат.   Лавров призна, че икономическото възстановяване на Сирия няма да бъде незабавно, но заяви, че трябва да се прави с \"пълно зачитане на суверенитета и териториалната цялост на страната, предвид желанията на много народи за разпада й\".   \"САЩ обещаха, че единствената им цел е да се отблъснат терористите от Сирия, да победят Ислямска държава, но въпреки всичките си претенции, въпреки изказванията на президента Тръмп, САЩ реално се позиционираха на източния бряг на Ефрат и нямат намерение да напускат\", каза руският външен министър.   Въпреки факта, че САЩ не са били поканени да оперират в страната и нямат международен мандат да правят това, има данни, че американските специални сили действат в източната част на Сирия. Окупацията се случва в момент, когато Сирийската национална армия и нейните съюзници, Иран и Русия са в процес на окончателно унищожаване на терористичните групи.", "date": "2018.06.24", "title": "Ирански съветник заяви, че САЩ в Сирия ще преживеят \"нов Виетнам\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383328-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-24-%D1%8E%D0%BD%D0%B8", "text": "ОВЕН ( 21 март - 20 април ) Трябва първо да решите проблемите, които ви тежат в ежедневието. От това зависи много, така че не снижавайте летвата. Катеренето на Олимп не е лесна задача, но вие ще успеете. Дори безпаричието няма да ви спре, а напротив, ще ви насърчи. Вечерта обещава взаимна любов и незабравима страст. ТЕЛЕЦ ( 21 април - 21 май )  Авторитетът ви в колектива, ще нарасне значително. Благодарение на компетентния подход към задачите, можете да неутрализирате конкурентите и да постигнете високи резултати в работата. В любовта няма да имате никакви ограничения, ако спрете да преследвате идеали. До вас и сега има човек, с когото имате пълна хармония и разбирателство. БЛИЗНАЦИ ( 22 май - 21 Юни ) Препоръчва се да работите върху тези ваши комплекси, които ви пречат да живеете пълноценно. Не се съмнявайте в талантите си, те са очевидни. Отлично ще се решат проблемите във финансов план-данъци и социални плащания. Само за геройства в любовта, все още е твърде рано. Нека първо връзката с любимия укрепне.   РАК ( 22 юни - 23 юли ) Често ще трябва да търсите съвет от приятели и роднини. Вие сами не сте в състояние, да разрешите някои психологически проблеми. Ориентирането към финансовата област, няма да е лесно, особено ако парите не ви стигат за необходимото. Трябва сериозно да се замислите за допълнителни доходи и стартирането на бизнес. ЛЪВ ( 24 юли - 23 август ) Очакват ви нови впечатления и радости, така че не е нужно да се притеснявате за дребни провали. Те се случват на всички, не сте изключение. Добре ще е да потърсите нова информация, да почистите дома или да си вземете домашен любимец. В любовта, имате само една пречка: ревността към избраника си. Мислите ли, че има някаква причина за това? ДЕВА ( 24-ти август - 23 септември ) Трябва да приемете с благодарност всичко, което съдбата ви дава. Не мърморете и не предизвиквайте смут, а изживейте този ден с усмивка на уста. Добре е да си починете сред природата, у дома или да предприемете пътуване. Енергията на този ден, предразполага към нови и благородни дела. Дори в любовта, може да промените принципите си. ВЕЗНИ( 24 септември - 23 октомври) Отървете се от мисли, които са зациклили в главата ви. Те ви водят до истински смут и също така блокират пътя за постигане на целите ви. Не трябва да вярвате на някой от приятелите си, особено ако научите нещо неприятно за него. Грешките във финансите, могат сериозно да засегнат вашият бюджет. Бъдете внимателни във всекидневния живот и на пътя.   СКОРПИОН ( 24 октомври - 22 Ноември ) Трябва да се вгледате по-отблизо, в знаците на съдбата и да ги дешифрирате правилно. Нищо не се случва случайно, помнете това. Има възможност за си намерите работа на непълно работно време, да се запознаете с интересни хора и да укрепите финансовото си положение. Сънищата, ще бъдат пророчески, а романтичните срещи съдбоносни. Основното е, да не отивате прекалено напред.   СТРЕЛЕЦ ( 23 Ноември - 21 Декември ) Препоръчително е, да градите основата на живота си, върху духовните ценности. Необходимо е да преосмислите много неща, а някой да изтриете от паметта си. Добре е да се заемете с йога, медитация и интелектуална работа. От физическата активност е по-добре да се откажете, дори ако е насочена към високи постижения. Може да навредите на здравето си. КОЗИРОГ (22 Декември - 20 януари ) Може случайно да чуете нещо, което няма да ви вдъхне увереност и оптимизъм. Това важи за някой от приятелите или колега. Положението с парите, ще бъде уредено само след като изчислите разходите си. Може да се разходите по магазините, да промените външният си имидж или да потърсите медицински съвет, ако нещо ви безпокои.  ВОДОЛЕЙ ( 21 януари -  19  февруари ) Очаква ви напрегнат и труден ден. Много неща ще бъдат твърде неразбираеми и непредсказуеми, но не се вълнувайте предварително. Времето, прекарано в лекомислени флиртове, няма да премине без следа. Човекът, с когото сте се срещали, искрено се е влюбил. Вечерта е възможно пътуване, свързано с нова работа.   РИБИ ( 20 февруари - 20 март ) Днес може просто да се разтворите в многоликата тълпа и никой няма да забележи. Но това е за добро. Ще имате възможност да погледнете по-дълбоко във вашия свят и да планирате бъдещето си. Здравословното ви състояние няма да ви безпокои, но това на близък човек, може да се влоши. Нещо кардинално, ще предприемете във връзка с неговото възстановяване.", "date": "2018.06.24", "title": "Дневен хороскоп 24 юни"}
{"url": "http://www.classa.bg/%D1%81%D0%B2%D1%8F%D1%82/item/383330-%D0%BE%D0%B1%D0%B5%D1%89%D0%B0%D0%B2%D0%B0%D1%82-%D0%BD%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "Новата вълна на кризата може да връхлети световната икономика още след година. В крайна сметка все повече икономисти са на мнение, че светът се движи към поредната катастрофа. Кое заставя специалистите да предупреждават света за опасностите, в какво може да се изрази тази криза и готова ли е Русия към такова развитие на събитията.     Случващите се в последно време изменения по света карат експертите да очакват нова глобална криза, при това в близко време“.   „Ситуацията в глобалното стопанство се променя буквално пред очите ни. Ако в началото на годината имаше маса победоносни прогнози, че световният ръст се ускорява, че за разлика от миналата година е синхронен, че темповете на международната търговия изпреварват темповете на ръст на глобалния БВП, то сега ситуацията е различна. Световният икономически ръст стана асинхронен, защото, освен САЩ, всички останали водещи икономики се забавят – и еврозоната, и Китай, и Япония“, коментира ръководителя на направление „Финанси и икономика“ на Института за съвременно развитие Никита Маслеников.   На второ място започва да се осъществява риска от търговска война. Между САЩ и Китай се е завъртяла спиралата на взаимните търговски мита. Не изостава и Евросъюза, който в отговор също налага допълнителни мита върху американските стоки. Дори Русия, която е свързана със САЩ само с доста слаби търговски отношения, готви ответни мерки.   Засега все още има надежди, че страните ще достигнат компромис. Но, ако започне пълномащабна търговска война между икономиките на САЩ и Китай, то световната икономика ще загуби около 1,4% ръст“, смята Маслеников. И ако „заразата“ се разпростра и върху Европа, то последствията от това могат да станат още по-лоши. Според оценката на нобеловия лауреат по икономика Пол Кругман пълномащабната търговска война на САЩ с другите страни ще означава тарифи от около 30-60%, ще доведе до значително съкращаване на търговията, може би със 70%, а световния БВП ще се съкрати, възможно с 2-3%.   „Всичко това приближава към ситуация, която може да тласне глобалното стопанство към нова световна решения още към края на първото полугодие на 2019 г. И това е умерена оценка, която може да се преразгледа, защото рисковете се засилват“, смята икономиста от Института по съвременно развитие.   Кризата я скриха, никъде не е ходила.   Президентът на консултационната компания „Неокон“ Михаил Хазин смята, че световната икономическа криза не е прекратявана, а си тече непрестанно от 2008 г. „Десет години без икономически ръст. Никъде го няма – нито в САЩ, нито в ЕС. Те, разбира се, изобразяват, ръст, но изключително заради това, че са изменили статистическия метод. Те са включили например, интелектуалната собственост в БВП и заради това той расте при тях. А ако се сравнява с методиката от 70-те години, то има икономически спад“, пояснява икономистът своята гледна точка.   „Острата фаза на кризата започна през 2008 г.. Това бе прикрито с емитиране и е така оттогава. До 2014 г. се водеше емитиране на долара, а след това започна и на евро и йени. Сега вече се разбра, че това повече не работи. Европейската централна банка постепенно прекратява емитирането, затова и смятам, че ни чакат още тежки времена“, смята Михаил Хазин.   „Изостряне ще има със сигурност, кога е сложен въпрос. На първо място, ние не знаем кога именно ще прекратят до край емитирането. На второ място не разбираме много какви вътрешни резерви има. Световната финансова система никога не се е намирала в подобна ситуация. Няма опит с който това да се сравни“, пояснява икономистът.   Хазин показва прегряването на пазарите, съотношението между доходност и стойност на компаниите. „Може смело да се каже, че от гледна точка на тези критерии, които бяха преди, сривът на пазара е неизбежен. След срива на пазарите ще рухне механизма за стимулиране на частното търсене. Когато рухне механизма за стимулиране на частното търсене, незабавно ще се открие, че равнището на живот на хората пада рязко. Пълен набор“, рисува безрадостна картина Михаил Хазин. „Всички финансисти на фондовия пазар ми обясниха, че от гледна точка техните методики и оценки още есента на 2016 г. пазарите трябваше да рухнат. Но те незнайно защо не рухнаха. Непонятно защо“, допълва той.   Всичко може да провокира острата фаза на кризата. Освен краха на някой едър финансов играч (по тип Lehman Brothers) или спукан финансов балон (тип ипотечния в САЩ), бомбата може да сработи дори и под формата на природно бедствие. „Например някой вулкан ще изригне, или ще удари някои силно земетресение, или ще се разкрие някаква информация – причините могат да бъдат колкото си поискаш. Откъде ли ще дойде изострянето на ситуацията? Кой знае, а и какво от това? Сега имаме единни пазари, затова, каквото и където и да стане, ще засегне всички.   При това САЩ се надяват за пореден път да спечелят, а не да загубят от тази криза. Сорос смята ЕС за слабото звено   За рисковете от нова световна криза говорят също така и чуждестранните икономисти. Наскоро за заплахата от голяма финансова криза заговори известният финансист Джордж Сорос. Според него най-много ще пострада именно Европа – и разбира се, страните с развиващи се пазари. Впрочем, Сорос обича едностранчиво в световните проблеми – той не вижда никакви в САЩ. Затова ЕС има цели три: проблем с бежанците, териториална дезинтеграция (излизането на Великобритания от ЕС и политика на строги икономии, предизвикана от финансовата криза, която „попречи на икономическото развитие на Европа“. И разбира се, Сорос не вярва, че ЕС ще се справи с тях: „Всичко, което можеше да се обърка, се обърка“. Това, че Европа се намира в опасност за съществуването си, вече не е метафора, а сурова реалност“, убеден е той.   Впрочем, именно президентът на САЩ Доналд Тръмп ще породи новата криза. Той унищожава трансатлантическото сътрудничество и излиза от ядрената сделка и Иран, което задължително ще окаже негативно влияние върху икономиката именно на ЕС (но отново не на самите САЩ). Може да се спори за едностранчивия подход на Сорос, когато той показва проблемите в един регион, но прикрива тези в друг, но като цяло самата заплаха за световна криза има право на съществуване.   Трите облака на надигащата се световна икономическа буря   Къде-къде по-обективно показва трите проблемни точки по света директорът на МВФ Кристин Лагард. Тя разказа на Петербургския форум за „три облака“, които ще доведат до „бури“ в световната икономика. Първият „облак“ е просто колосалното количество на държавните дългове в размер на 162 трилиона долара или 225% от световното БВП, които са натрупани от различните страни. „Това е много повече от когато и да е, в това число и след Втората световна война“, заяви Лагард. Това е камък, разбира се, към САЩ, чийто държавен дълг приближава 20 трилиона долара, а също така и към ЕС (почти 18 трилиона), Япония (повече от 11,5 трилиона), Великобритания (повече от 7,5 ) и т.н.   Вторият „облак“ е финансовата крехкост, който при затягане на монетарната политика на САЩ ще доведе до сериозно изтичане на капитал от страните с бързо формиращи се пазари и със средно равнище на доход. Федералният резерв се занимава с това, миналата седмица за пореден път увеличавайки основния лихвен процент. Третият, най-тъмен „облак“ е „стремежът да се разбие системата, регулираща търговските отношения в течение на последните няколко десетилетия“, което ще „постави кръст върху правилата за движение на капитали, стоки и услуги“.   На всеки десет години избухва криза, времето за такава дойде   Буквално в началото на юни експертите от Световната банка внесоха своята лъжица катран. Макар и през 2018-2019 г. според тях, ситуацията в световната икономика като яло вселява оптимизъм, рецесия може да се случи всеки момент. Те напомнят, че прогнозите за ръста на световната икономика са винаги твърде оптимистични, а предишната световна криза не е била предвидена от никого. Икономистите от другата банка „Ситигруп“ посочиха, че ръстът още не означава отсъствие на рецесията: в кризисната 2008 г. световният ръст е в размер на 1,8%, затова и ако сега световната икономика расте под 2%, то смело може да се говори за рецесия.   Икономистите от Световната банка изхождат от цикличността на икономическите кризи, които се случват на всеки 10 години. За последен път криза има през 2008-2009 г., затова и времето на новата е дошло. Последните пъти кризите се случват през 1975 г., пред 1982-и през 1991 . Кризата през 1974-1975 е първата следвоенна, която започва с енергийната криза от ОПЕК. Енергийната криза бързо премина в икономическа, причини десетки милиони съкратени работни места , снижи реалните доходи на населението. Също толкова бързо се разпространи по целия свят. Наистина, тази криза откри нови възможности за СССР, именно тогава страната можа да започне износа на петрола си на Запад.   През 1982 г. кризата започва през август с фалита на Мексико, което се оказва неспособно да обслужва своя външен дълг, а десетина други страни последваха примеря му. Тази ситуация е провокирана от Федералният резерв на САЩ, който преминава към строга парична политика. Към края на десетилетието САЩ са стават и спасители, сключвайки по плана „Брадли“ сделки с длъжниците за реструктуриране на дълга. Кризата приключва и всички тези страни се оказват в още по-голяма зависимост от Вашингтон, който може да ги върти като марионетки.   И разбира се, валутната криза, която връхлита СССР през 1991 г. Валутните резерви в страната приключват, никой не дава от чужбина кредити в долари, добивът на петрол започва да пада, по същество няма с какво да се платят съществуващите дългове. Като следствие спад на вноса, срив на икономиката и развала на страната.   При това нобеловият лауреат Пол Кругман сравнява настоящата ситуация с Азиатската криза от 1997-1998 г., след която последва фалита на Русия. И този път, според него, на първо място ще пострадат развиващите се страни. Всичко е много просто: валутите им продължават да отслабват, в някакъв момент дълговете на компаниите им ще станат непосилни и те ще завлекат на дъното цялата икономика на страната.   Готова ли е Русия за нова криза?   Що се отнася до готовността на Русия, то Михаил Хазин смята, че руските власти ще реагират според ситуацията. Според него и натрупаните резерви на Русия и двойното намаляване на вложенията в съкровищни облигации на САЩ говорят съвсем за други неща, различни от подготовката за трудни времена.   „Натрупването на резервите на Русия се прави за поддържането на ликвидността на световната доларова система, което Кристин Лагард за пореден път обясни на Санктпетербургския икономически форум. Неявно, разбира се, но според мен напълно убедително. И дори снижаването на руските вложения в държавни облигации на САЩ не означава нищо. Каква е разликата, ако превеждаме тези средства от долари в евро, нали еврото е дъщерна валута на долара“, смята икономистът.   Лагард на форума похвали Русия за осъществяването на един от най-добрите планове в областта на макроикономиката. „Има специален спестовен фонд за черни дни, плаващ валутен курс, инфлационно таргетиране, а също укрепване и санация на банковата система“, заяви тя.   Впрочем Никита Маслеников се отнася с разбиране към нарастването на международните резерви на Централната банка на Русия, която купува валута в интерес на Министерството на финансите. „Тя купува все по-големи количества – по 19 милиарда рубли на денонощие. Това са сериозни обеми. Но възниква въпросът: защо ни е всичко това? Отговорът ми е понятен. Стремим се колкото се може по-бързо да постигнем норматива на напълване на Фонда за национално благосъстояние до 7% от БВП, след което всички други средства отвъд този праг можем да ги харчим за вътрешни нужди, за инвестиции, за изпълняване на майските укази и така нататък“, смята икономистът.   „Нашите Централна банка и Министерство на финансите разбират рисковете на световната рецесия. За да не бъдем изненадани от ситуацията, ние увеличаваме международните си резерви. Това е предпазна възглавница, която може да се изразходва при нужда за антикризисни мерки. За да увеличим международните резерви, ние вървим към отслабване на курса на рублата, което позволява да подкрепяме нашите износители, при това не само петролно-газовите, но и на аграрна продукция, въоръжение, софтуер (миналата година той е продаден за осем милиарда зад границата и т.н.“, казва Маслеников.   Вицепремиерът и министър на финансите Антон Силуанов призна, че без бюджетни правила,    Но Русия попълва Фонда за национално благосъстояние: това ще осигури стабилен курс и ще създаде предсказуеми условия за руския бизнес. Ако не отслабваха курса на рублата, то „нашето селско стопанство и редица отрасли щяха да се чувстват съвсем по различен начин“. „И в тези условия на нашия пазар щеше да потекат вносни стоки, конкурентоспособността на нашия отрасъл щеше да се съкрати рязко и тогава каква предсказуемост щеше да има бизнесът ни?“, отбеляза Силуанов.   Директорът на централната банка Елвира Набиулина също защитава златно-валутните резерви на страната, които някои депутати призовават да бъдат насочени за решение на вътрешните задачи за социално-икономическото развитие.     „Златно-валутните резерви са нужни, за да защитим нашата икономика от външни рискове, да осигурим вноса и защото той се плаща с друга валута, трябва да запазим златно-валутните резерви в резервни валути“, смята Набиулина. Златно-валутните резерви са достигнали 461 милиарда долара. Обемът на ФНБ за 1 юни 2018 г. е почти четири трилиона рубли или близо 63 милиарда долара.", "date": "2018.06.24", "title": "Обещават нова катастрофа на световната икономика"}
{"url": "http://www.classa.bg/%D1%81%D0%B2%D1%8F%D1%82/item/383331-%D1%80%D1%83%D1%81%D0%BA%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D0%BE%D0%B4%D1%81%D0%BB%D0%BE%D0%BD%D0%B8-%D1%84%D0%B5%D0%BD-%D0%B1%D0%B5%D0%B7-%D1%85%D0%BE%D1%82%D0%B5%D0%BB,-%D0%B1%D0%B5%D0%B7-%D0%B4%D0%B0-%D0%B7%D0%BD%D0%B0%D0%B5,-%D1%87%D0%B5-%D0%B5-%D0%BA%D0%BC%D0%B5%D1%82-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F", "text": "Семейство от Саранск (Република Мордовия, Русия), едно от местата където се провежда Световното по футбол, подслони една млада колумбийска двойка, останала без хотел, без да подозира, че мъжът е Хектор Мантиля Руеда, кмет на колумбийския град Флоридабланка (окръг Сантандер), съобщиха местните медии.   Антон Лебедев, професор по филология в местния университет, признава, че не е фен на футбола. Големият наплив от туристи, пристигнали в руския град за Световната купа, създаде многобройни възможности той, подобно на близките си, да използва езиковите си умения, за да помогне като преводач на чуждестранните фенове.   Така семейството на Лебедев се запозна с двойка младоженци, дошли в Русия от Колумбия през медения си месец, за подкрепа на националния отбор на Колумбия, който игра във вторник в Саранск срещу Япония.   Хотелът, който колумбийците бяха резервирали онлайн, се оказа в друг град, на 150 км от Саранск. Младоженците осъзнали грешката си, едва когато пристигали в Мордовия. Когато научи това, Лебедев покани чуждестранната двойка да остане в дома му за символична цена.   По-късно, чак когато колумбийската двойка вече беше тръгнала да продължи пътуването си, Лебедев за своя голяма изненада, разбра за високата позиция на госта си в родината му Колумбия.", "date": "2018.06.24", "title": "Руско семейство подслони фен без хотел, без да знае, че е кмет в Колумбия"}
