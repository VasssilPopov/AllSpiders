{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387244-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BC%D0%BE%D0%B6%D0%B5-%D0%B4%D0%B0-%D0%B2%D0%B8-%D0%B4%D0%BE%D0%BA%D0%B0%D1%80%D0%B0-%D0%B8%D0%BD%D1%84%D0%B0%D1%80%D0%BA%D1%82-%D1%81%D0%BD%D0%B8%D0%BC%D0%BA%D0%B8-18", "text": "Защитникът на Рубин (Казан) Фьодор Кудряшов не може да се оплаче от красиво женско присъствие в живота си. Докато футболистът се поти с националната фланелка и във вътрешното първенство, неговата половинка пръска сексапил.   Очарователната Анастасия е много гореща и разпалва мъжките фантазии с всяка една снимка, която качи в мрежата.                                   ", "date": "2018.09.15", "title": "Половинката на руски национал може да ви докара инфаркт (СНИМКИ 18+)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387238-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%BA%D0%B0%D0%B7%D0%B0%D1%80%D0%BC%D0%B0%D1%82%D0%B0", "text": "Референдум за връщане на задължителната казарма предлагат от Съюза на сержантите и офицерите от запаса и резерва. Според тях е наложително до края на годината да се направи цялостен преглед на сигурността и отбраната в страната и да се вземат мерки за окомплектоване на армията ни.   Състоянието на Българската армия днес е като след Ньойския договор преди почти 100 години, твърдят запасните офицери. Те настояват да се промени мисленето за начините, по които може да се окомплектова войската ни. Предлагат да се проведе референдум и да бъде върната задължителната наборна военна служба. А също така да се преосмисли системата за попълване на Въоръжените сили и техния резерв с личен състав, като се използват и възможностите за доброволна служба. Предложенията бяха отправени към институциите и обществото вчера по време на конференция „Ролята на доброволната служба в армията и службата в резерва\", която се проведе в Казанлък. Офицерите и сержантите от запаса и резерва настояват също до края на годината да бъде извършен цялостен преглед на сигурността и отбраната, а парламентът да приеме дългосрочен план за развитие на Въоръжените сили до 2032 година. Председателят на съюза о. з. ген. Златан Стойков се обяви за закон за запасното воинство, какъвто в страната ни няма.", "date": "2018.09.15", "title": "Предлагат референдум за връщане на казармата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387239-%D0%B1%D1%8A%D0%BB%D0%B3%D0%B0%D1%80%D0%B8-%D0%BE%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B8-%D1%87%D1%83%D0%B6%D0%B1%D0%B8%D0%BD%D0%B0-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2", "text": "Българи от страната и чужбина започват безсрочен протест за сваляне правителството на Бойко Борисов от власт и смяна на системата на управление, съобщи Дарик радио. Началото ще бъде поставено в неделя пред парламента в София, като за протеста ще пристигнат българи от Европа и САЩ. В същото време сънародниците ни зад граница ще протестират пред българските посолства по света. Протестът, който започва на 16 септември, ще продължи три дни. Следващият ще е на 26 септември пред централата на Европейската комисията в Брюксел, където протестиращите ще внесат петиция, в която описват тревожното състояние, в което се намира България. След това ще има нови протести през около месец-два.   Протестът е под наслов \"Оставка, съд и смяна на системата\". Организира се във \"Фейсбук\" и се финансира от платформа с дарения, като до момента са събрани малко над 1000 британски лири, съобщи Емил Русанов, издател на вестник \"Будилник\" в Лондон. За протеста в неделя в София ще пристигнат българи от Франция, Белгия, Холандия, Испания, Италия, Великобритания, САЩ. Росен Миленов, бивш служител на ГДБОП и ДАНС, заяви, че ще отиде на протеста с децата си и посочи исканията, които ще бъдат поставени: \"Оставка на правителството на \"Борисов 3\", неразпускане 44-тото НС, приемане на кабинет, излъчен от гражданите, който ще работи по разписана програма със срокове и конкретни неща\". След тридневния протест, който започва на 16 септември, следва друг в края на месеца. Той ще се проведе пред ЕК в Брюксел, заяви Емил Русанов: \"Усещам, че на българския народ му е обявена война от тази управляваща мафия и подигравките, които чух от един премиер, такива глупости не съм чувал! Как може такъв човек да управлява държавата ни и да я излага по целия свят?! Борисов просто нямам представа как е попаднал във властта и как ние го търпим 10 години. Следващият ни протест е на 26 септември пред ЕК\". В Европарламента и Европейската комисия протестиращите българи ще внесат петиция, с която ще алармират за проблемите в България. Протестите ще продължат и след това, като ще се провеждат на около месец два.", "date": "2018.09.15", "title": "Българи от страната и чужбина започват протест за оставка на Борисов"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/387240-%D0%B4%D0%B5%D1%81%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D1%81%D1%80%D0%B8%D0%B2%D0%B0-%D0%BD%D0%B0-%D0%BB%D0%B5%D0%BC%D0%B0%D0%BD-%D0%B1%D1%80%D0%B0%D0%B4%D1%8A%D1%80%D1%81-%D0%BC%D0%BE%D0%B6%D0%B5-%D0%BB%D0%B8-%D0%BA%D1%80%D0%B8%D0%B7%D0%B0%D1%82%D0%B0-%D0%B4%D0%B0-%D1%81%D0%B5-%D0%BF%D0%BE%D0%B2%D1%82%D0%BE%D1%80%D0%B8", "text": "    Банкерите напускаха нюйоркските небостъргачи, носейки принадлежностите си в бързо напълнени кашони. Кадри, на които се виждат смутените брокери, обиколиха света. Инвестиционни банки като \"Леман брадърс\" винаги са били \"твърде големи, за да фалират\", но в този случай нямаше държавен план за спасяване. Преди 10 години сривът на \"Леман брадърс\" разтърси финансовите пазари и изправи световната икономика пред колапс. Политици и централни банки се втурнаха да спасяват други банки и да се опитват да спират икономическия спад, като използват спешни кредити за стотици милиарди и свалят лихвите. Най-лошото беше избегнато, но на твърде висока цена. Десетилетие по-късно финансовата криза все още има социално и политическо въздействие и изниква въпросът: по-добре ли сме подготвени днес? Кризата, която избухна, когато \"Леман брадърс\" се срина на 15 септември 2008 година, премина отвъд границите на финансовия свят и отне работното място на милиони хора. Резултатът от нея имаше дълбоки обществени последици, защото отговорните банкови мениджъри се разминаха с леки присъди, а обикновените хора платиха висока цена за случилото се и гневът им задвижи възхода на радикални политически течения. \"Леман брадърс\" не беше много голяма банка, но тя имаше редица филиали и подразделения със специално предназначение. Тя беше типичен пример за сложната финансова система, в която неблагонадеждни кредити за недвижими имоти бяха включени в портфейли от ценни книжа. По онова време тези ценни книжа, със съмнителното одобрение на големите рейтингови агенции, бяха продадени на инвеститорите по света. Тъй като цените на американския пазар на жилища започнаха да \"потъват\" и ипотеките на безнадеждно свръхзадлъжнелите собственици загубиха стойността си, тази взаимна обвързаност на международната система предизвика голям пожар. Най-лошата финансова криза от Голямата депресия от 1930 година стана факт. Кризата скоро се разпространи от частния сектор към държавните финанси. Особено тревожни бяха катаклизмите в Гърция, където държавният дълг се увеличи рязко до над 130 процента от брутния вътрешен продукт (БВП). В Германия канцлерът Ангела Меркел и финансовият министър Пер Щайнбрюк обявиха на 5 октомври 2008 година, че германските спестявания са в безопасност. Това беше донякъде неубедителна гаранция, която имаше за цел да предотврати масовото изтегляне на спестяванията и сгромолясването на финансовия сектор. Меркел настояваше, че предприетите действия са в интерес на хората, а не на банките. Много граждани решиха, че е точно обратното. Мотото на Меркел беше: \"Ако еврото падне, ще падне и Европа\" и последваха редица спасителни пакети. Ситуацията създаде плодородна почва за възхода на политическата партия \"Алтернатива за Германия\". За мнозина германци тя въплъщаваше несигурността след финансовата криза. В САЩ последствията от кризата проправиха пътя на радикални политически движения като Чаеното парти и \"Окупирай Уолстрийт\". Анализаторите от Института за световна икономика в Кил Кристоф Требеш и Мануел Функе подчертават, че финансовата криза е подсилила позициите на десните партии. Освен \"Алтернатива за Германия\", дясната \"Лига\" в Италия, Партията на прогреса в Норвегия и партия \"Финландците\" във Финландия също са \"деца на финансовата криза\", според двамата анализатори. Всички те са имали разрушителен ефект върху политическите системи, се допълва в анализа им. Основата на тезата им се крепи върху това, че \"двупартийната система, която е била стабилна от десетилетия, е била подменена, а дългоуправлявалите партии изведнъж е трябвало да се справят с по-слаби резултати от изборите, докато популистките партии са получили сериозна политическа подкрепа\". Десет години по-късно има съмнение, че финансовият сектор е защитен от нова подобна криза. В САЩ администрацията на президента Доналд Тръмп смекчава законите, приети в резултат на кризата по времето на бившия президент Барак Обама. Главният икономист в германската Комерцбанк (Commerzbank) Йорг Крeмер посочва, че банковите надзорници в еврозоната е трябвало да се справят с кризата, но той продължава да вижда проблеми. Има и друг риск 10 години след срива на \"Леман брадърс\", който все още не е отстранен, и това е незаволителното състояние на държавните финанси в много страни от еврозоната. Държавният дълг спрямо БВП във всички страни от еврозоната без Германия и Малта е по-висок, отколкото преди срива на \"Леман брадърс\". В Италия, Испания и Гърция съотношението е дори значително по-високо, отколкото през 2009 година, преди началото на кризата на суверенния дълг, което означава, че ситуацията остава нестабилна. Източник БТА", "date": "2018.09.15", "title": "Десет години след срива на \"Леман брадърс\": може ли кризата да се повтори"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/387241-%D0%BD%D0%B0%D1%81%D0%B0-%D0%B8%D0%B7%D0%BF%D1%80%D0%B0%D1%89%D0%B0-%D0%BB%D0%B0%D0%B7%D0%B5%D1%80-%D0%B2-%D0%BA%D0%BE%D1%81%D0%BC%D0%BE%D1%81%D0%B0", "text": "Космическия апарат \"Айссат-2\" на НАСА, който ще измерва ледовете на Земята с авангарден лазер, ще бъде изстрелян с ракета \"Делта\" от базата \"Ванденбърг\" в Калифорния, съобщи АФП. Мисията е \"изключително важна за науката\", посочва Ричард Слонакър, който отговаря за програмата \"Айссат-2\" в НАСА.     Почти 10 години американската космическа агенция няма орбитален апарат, който да измерва дебелината на ледената покривка по планетата. Предишната мисия \"Айссат\" приключи през 2009 г. Благодарение на нея специалистите научиха, че шелфовете изтъняват, и че площта, покрита с лед в Гренландия и Антарктика, намалява. Оттогава събирането на данни става със самолет, който лети над Арктика и Антарктида. Новият космически апарат ще даде възможност на специалистите да разберат колко допринася топенето на ледовете за покачването на океанското ниво. Ще получим възможност да изследваме начина, по който ледът еволюира през една година\", обясни Том Уогнър от програмата \"Криосфера\" (земен лед) на НАСА. Комбинирането на тези точни данни с известните от предишни години ще подобри разбирането на климатичните промени и ще даде възможност за по-добри прогнози за покачването на морското ниво.     Айссат-2\" е оборудван с два лазера, от които единият е резервен. Те са с много по-добри показатели от използвания за предишната мисия. Въпреки мощността си, лазерният лъч няма да е толкова топъл, че да разтопява леда, защото орбиталният апарат ще е на височина 500 км над Земята. Лазерът на \"Айссат-2\" ще е с 10 000 пулса в секунда, при 40 за предшественика му. Затова данните ще са много по-подробни. Измерванията ще се правят на всеки 70 см по траекторията на спътника. Освен дебелината на леда и повърхността, която покрива, той ще измерва наклона на основата. Мисията \"Айссат-2\" е предвидена за три години, но спътникът има достатъчно гориво за десетилетие, ако бъде решено да бъде продължена.", "date": "2018.09.15", "title": "НАСА изпраща лазер в космоса"}
{"url": "http://www.classa.bg/%D1%81%D0%B2%D1%8F%D1%82/item/387242-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D1%81-%D0%B1%D0%B8%D0%BD%D0%B0%D1%80%D0%BD%D0%B8-%D0%BE%D0%BF%D1%86%D0%B8%D0%B8", "text": "Бинарните опции са финансови опции, при които се получава или някаква фиксирана парична сума, или нищо. С други думи можете да търгувате на базата на движението на цените на определени активи (валутна двойка, стоки, дружествени дялове и др.) и печелите. Основната разлика от форекса е простотата – единствено трябва да правите вярна прогноза за посоката на движение на цената (НАГОРЕ или НАДОЛУ). Една от най-надеждните и удобни платформи за търговия е  . Платформата е достъпна на няколко езика, предлага демо акаунт и е много полезна за трейдъри, които искат да правят бързи пари.     Някои търговци предпочитат да сключват краткосрочни сделки (1 минута), други предпочитат – дългосрочни (до 24 часа). Има значителна разлика между двете: ако разчитате на краткосрочна сделка (в случай на успех), печалбата ще бъде 80%. При дългосрочните сделки печалбата е по-малка (60-65 %). Логиката е желязна, защото краткосрочната търговия е по-трудна и по-рискована. Най-популярният актив, който се търгува в бинарни опции, са валутните двойки. На платформата за търговия   в демо акаунта се предлагат няколко валутни двойки, с които да тренирате. Процентът на печалбата е същият като в при търговията с реален акаунт и може да варира значително между различните двойки. За долар-евро е 80%, например, но печалбата за долар-йена е само 60%. Опитните трейдъри са наясно с това. Друг полезен инструмент в помощ на трейдърите е възможността да правят по няколко сделки наведнъж. Ако например смятате, че цената трайно ще се покачва в следващите няколко минути, избирате НАГОРЕ, но не изчаквате да видите изхода от тази сделка, а натискате бутона няколко пъти. Имате възможност да направите 5 успешни сделки в течение на няколко минути. Сега разбрахте какво имахме предвид под бързи пари. Същата стратегия може да се използва и за дългосрочни сделки. Платформата за търговия, сама по себе си, разполага с много инструменти, които да помогнат на трейдъра. Той трябва редовно да проверява сигналите. Може да види какво е настроението на повечето търговци, може да следи топ трейдърите и колко са спечелили днес (тази информация трябва да ги вдъхновява) и т.н.     В заключение искам да добавя, че мотивацията е ключът. Дори ако сте се сблъсквали с провал в миналото, това не трябва да Ви пречи да постигнете целите си. Успешните трейдъри на   са финансово независими и живеят живота на мечтите си. Негативизмът идва от тези, които са се проваляли, а победителите в крайна сметка са тези, които не се отказват.", "date": "2018.09.15", "title": "Тайната на търговията с бинарни опции"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387243-%D0%B4%D0%B8%D0%BC%D0%B8%D1%82%D1%8A%D1%80-%D1%81%D1%82%D0%BE%D1%8F%D0%BD%D0%BE%D0%B2-%D0%BF%D0%B8%D1%82%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D0%BF%D0%BE-%D0%BA%D0%BE%D0%B9-%D0%B7%D0%B0%D0%BA%D0%BE%D0%BD-%D0%B7%D0%B0-%D1%80%D0%BE%D1%82%D0%B0%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%B8%D0%B2%D0%B0-%D0%B2-%D0%BE%D0%BE%D0%BD", "text": "Освен срещата с Тръмп, кои други срещи са предвидени с участието на министър-председателя, пита главният секретар на президента Войната между “Дондуков’ 1 и “ Дондуков” 2 за това кой да води българската делегация на 73-ата сесия на Общото събрание на ООН, се разгаря с нова сила. В коментар на статията “Борисов се среща с Тръмп на 24 септември в Ню Йорк”, главният секретар на президента Димитър Стоянов е написал свой пост във Фейсбук, който публикуваме без редакторска намеса. В статията на Епицентър.бг е цитирана началникът на кабинета на премиера Румяна Бъчварова, която казва, че  \"по силата на закона за ротацията право на премиера е тази година да представлява България в ООН“. Бъчварова съобщава още, че на  24 септември ще се състои среща на Борисов с Тръмп в рамките на Инициативата на американския президент за борба срещу разпространението на наркотици. България е поканена за съорганизатор на събитието, но не е предвидено слово на премиера. Димитър Стоянов пита Бъчварова: По кой закон за ротацията премиерът Борисов отива в ООН?   “Няколко бързи въпроса, които \"изплуват\" след прочит на статията, в която има леки разминавания с действителността (не съм участвал в посочената среща): - Какво е общото между европредседателството, Западните Балкани и ООН? - В кой закон е записано, че трябва да има ротация? - Защо МВнР приемат аргументите на НК   на министър-председателя, а не тези на президента? Какви са доводите им? - От коя дата е писмото на НК на министър-председателя до МВнР и от коя дата това на администрацията на президента? - Кога, как и от кого е взето решението за нотифициране на министър-председателя като ръководител на делегацията - от МВнР, МС или главен експерт в някоя дирекция? - Покана от администрацията на президента Тръмп - ХДАН ... В кореспонденцията доводът беше комай друг. Кога е дошла тази покана и кога е нотифициран министър-председателя? - Защо \"не е предвидено слово\" на министър-председателя? Вярно е и, че понякога и самото присъствие е важно! - Каква дейност сме осъществили като сме съорганизатори?  - Защо не е посочена от НК програмата на министър-председателя по време на участието му в 73-тата сесия на ОС на ООН? Освен срещата с Тръмп, кои други срещи са предвидени с участието на министър-председателя?  - Последно - среща или протоколна снимка? Само питам ... Явно е много трудно да се говори истината, а те обикновените хора като мен я уважават. Добре е все пак да се знае, че политика може и с чест и достойнство да се прави .... В кръга на шегата - след като бях в залата по време на срещата на върха на НАТО в Брюксел на 11-12.07.2018г., където присъстваха 29   ръководители на държави, това за какво се счита - за моя среща с тях или за тяхна с мен? Надявам се все пак чувството за хумор поне да е останало и да има своето място в политиката!”    ", "date": "2018.09.15", "title": "Димитър Стоянов пита Бъчварова: По кой закон за ротацията премиерът Борисов отива в ООН?"}
{"url": "http://www.classa.bg/%D1%81%D0%B2%D1%8F%D1%82/item/387235-%D0%BC%D0%BE%D0%B3%D0%B0%D1%82-%D0%BB%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B4%D0%B0-%D0%BE%D0%B1%D0%B8%D1%87%D0%B0%D1%82-%D1%80%D1%83%D1%81%D0%B8%D1%8F", "text": "От момента на встъпването в длъжност на Доналд Тръмп, американските елити положиха колосални усилия да демонизират Русия. Но рано или късно този инструмент за борба срещу 45-ия президент на САЩ ще стане безсмислен. Но ще се подобри ли след това отношението на американците към нашата страна? И може ли Русия по някакъв начин да повлияе на това? По време на форум на младите дипломати във Владивосток Сергей Лавров отговори на въпрос в какво се коренят проблемите, пречещи да се изградят конструктивни отношения между Русия и САЩ. Външният министър отбеляза съчетанието на обективни и субективни фактори. Към първите той отнесе формирането на новия световен ред, в който САЩ вече не могат еднолично „да поръчват музиката”. Към вторите той отнесе отказа на Демократическата партия на САЩ да признае резултатите от президентските избори през 2016 г.: „ Разбира се, влиянието на кампанията срещу Тръмп върху отношението на американците към Русия е много голямо. Ако година и половина ви говорят какъв е лош президента ви и че за неговото избиране е виновна лошата Русия, то едва ли ще се отнасяте добре към Путин. Друг е въпросът, че далеч не всички американци смятат Тръмп за опасен, а немалка част от тях не вярва и в руската намеса. Но на мнозина масираната пропаганда оказва сериозно въздействие. Без съмнение, когато цялата конструкция на „руската следа” рухне, не малко американци ще променят своето отношение, но последствия все пак ще останат. Нали такива са останали и досега от 50-те и 60-те години, когато повечето жители на САЩ са искрено убедени, че руснаците са агресивни слуги на „червения дявол”, които искат да нападнат страната им. Мнозина обикновени американци строят бункери, за да се спасят в случай на ядрена война. СССР отдавна вече го няма, но фантомният страх пред тях се използва и в настоящата история с „руската следа”. При това в САЩ започват да демонизират Русия дори не при Сталин, а при Николай Втори. От началото на ХХ век в САЩ изобразяват Русия като злодей по най-различни поводи. Първоначално уж за ограничените права на евреите в царска Русия. Тогава влиятелната американска еврейска общност не просто изобразява Русия като варварска страна под управлението на кървав тиранин, публикува небивалици за разгула на антисемитизма в Русия, но и постига въвеждането на първите санкции срещу нашата страна. Които се проявяват в това число и в отказ да се предостави кредит, от който нашите власти се нуждаят по време на Руско-японската война. Условието за неговото предоставяне е провеждането на вътрешнополитически реформи в Сирия. Тоест, всъщност САЩ се месят в нашите вътрешни дела.     След това след 1917 г. е представяна като основен враг на християнството и разсадник на комунизма, а след 1945 г. вече като военна заплаха срещу „свободния свят. В наши дни настана време за „коварния Путин”. Който първоначално пречи на целия свят да си живее спокойно, а след това убива мирни деца в Сирия и в крайна сметка достига до там, че се меси в делата на САЩ и едва ли не манипулира американския президент. Тоест се сменят строй и управници, но демонизирането на Русия остава неизменно. Има ли изключения в тази традиция? Да, но само две. Първото се отнася до периода от Втората световна война – тогава тон в отношението на главния съюзник се променя рязко. Но това е разбираемо: влизайки във война с Германия и Япония, САЩ не само, че се нуждаят силно от СССР, но и ни оказват огромна военна помощ. И това трябва да се обясни по някакъв начин на своите граждани, които дотогава са свикнали да слушат за „червените” основно лоши неща. Вече след 1946 г. „добрите руснаци” изчезват от вътрешната американска пропаганда и вече след няколко години обезчовечаването и демонизирането на СССР и на руснаците достигат до своя максимум. Второто изключение се отнася до периода на нашата Перестройка, започнала през 1987 г. и по инерция през 90-те години. Това е времето първоначално на искрено любопитство към случващото се в СССР, а след това снизходително-покровителствено отношение към разпадащия се и деморализиран противник. Америка симпатизира на Горбачов, особено когато през 1990-1991 той се изтегля от Източна Европа и „реформира” комунистическата партия и СССР. А това, на което се изгражда, ако не симпатията, то поне отсъствието на демонизиране през 90-те години се обяснява с още един цитат от изказването на Сергей Лавров: „ Разбираемо е, че такива времена, които, впрочем, Лавров нарече „аномалия”, повече няма да се върнат. Веднъж след като Русия стана самостоятелна и демонизирането ѝ от страна на САЩ се завърна. Какво следва? Понеже Русия няма намерение да завръща Горбачов в Кремъл, единственият надежден начин САЩ да променят отношението си към нас е да престанат да търсят руски следи в своята стая. Нали виковете „Руснаците идват!”, както и „Руснаците се месят”, вредят не само на отношенията с нашата страна, но и на самата Америка.", "date": "2018.09.15", "title": "Могат ли американците да обичат Русия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387236-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%BE%D1%82%D0%BE-%D1%85%D0%B0%D1%80%D0%B0%D0%BA%D0%B8%D1%80%D0%B8-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%B0-%D0%BC%D0%B0%D0%BD%D0%B5%D0%B2%D0%B0", "text": "Азис отново се доказа като умел чалга-провокатор. Новият му клип само за няколко дни събра стотици хиляди гледания и предизвиква експлозивни обществени реакции. При това съвсем основателно - в лигава песен, посветена на различните, господарят на чалгата успя да привлече за участие и легендарната Цветана Манева, а това взриви общественото мнение. Гневът нарасна с толкова лавинообразна скорост, че много от големите медии прибягнаха до услугите на дежурните лъскачи на имидж, които да посветят дълги и умозрителни текстове на актрисата и нейните призиви за световна хармония.     Статиите в защита на Цветана Манева до една са издържани в патетично-сълзлив стил. \"Ама прочетохте ли какво точно се опитва да ни каже Азис?\", стене една журналистка и цитира с умиление декларативния текст на песента. \"Тъпаци\", съска друга, \"вие знаете ли колко холивудски величия се снимат в музикални клипове, о дървени фейсбук-философи! Трета набляга с размахан пръст, че посланието на Азис било апел за толерантност към различните, а Цветана Манева е усилила този апел и го е адресирала и към други групи от населението. Получи се дори и известно пренареждане на културни и политически пластове. Либералното дясно, което посвети цялото начало на август да пръска фейсбук-плюнки срещу Нинова, че била танцувала на песен на Брегович, изведнъж в лицето на Азис откри своята културна икона. В кръга на шегата дори си представих бъдеще, в което \"Демократична България\" бие шута на ген. Атанас Атанасов и Христо Иванов и увенчава Азис с лидерската корона на градските сноби. Може би това е единственият начин те да попаднат в следващия парламент, знае ли човек. Но понеже новите трубадури на чалгата много държат на текстовете, за да откриват в тях вселенски послания и призиви за световно добро, аз дори съчиних цял куплет от бъдещия им партиен химн. Той може да звучи по азисовски ето така:     Това, разбира се, е в кръга на шегата, а се въртим край смешното, защото всичко останало в тази история е тъжно като депресивно стихотворение. Всъщност участието на Цветана Манева в такъв клип не е обикновен избор, нито може да бъде тълкувано като нещо случайно или странично. Тя подписва легитимация на чалгата не само като култура, но и като социален и морален коментатор. А това е пълно замъгляване и размиване на ценностни стойности, които получават последен ритник в слабините. Азис изведнъж бе повишен до статут на говорител на различните, на обществен авторитет. Чалгата получи върховното си алиби и десните папагали, които се надпреварват да крякат по темата, всъщност го подсигуряват. Ако смятате, че господарят на маането може да бъде говорител на морала, тогава спешно трябва изтичате до най-близката болница и да си запишете час за психиатър. Казвам го не за да обиждам. Това е апел на загриженост. Защото в епохата, в която живеем, освен посланието е важен и неговият автор. А Азис никога не е бил защитник на различните. Точно обратното. Той превърна различието си в комерсиална дейност и забогатя от него. Пред нас стои не точно певец, а рекламен продукт, един голям артист, който никога не е спирал да играе роля и напасна към нея целия си живот. Това не е активизъм, това е търговия с имидж. И да приемете един търговец да отправя морални послания е все едно създател на концлагер да пусне песен за коледния дух на добротата. Изслушах само първите няколко стиха от песента. Дори текстът е написан стратегически. Той покрива всички стандарти за джендърство, милозливо стене за съдбата на различните, за това, че хората не са зли, а просто са забравили, че са добри. Нито посланието е особено стойностно, нито авторът му може да се похвали, че е Димчо Дебелянов. Но в съвременната епоха това не е важно. Видиотената публика вече се лови на ключови думи, точно като риба в развъдник, тя захапва само очевидностите и започва да слюноотделя като перфектния консуматор на телевизионни послания и елементарен тв-морал. Но в крайна сметка това не е текст за Азис. Защото той си е един и същ. Същият човек, който си беше изложил голия задник на плакат срещу паметника на Левски, днес се изправя пред нас като носител на висшите стойности. И фактът, че тази подмяна е възможна показва в каква морална криза живеем. Но големият въпрос опира до съучастието на Цветана Манева - свръхпопулярна актриса, една от малкото със статут на легенда. Тя едва ли е подозирала, че извършва публично харакири като е приела да участва в клипа на Азис. Доста хора се заблуждават, че сетивата на българския народ са окончателно притъпени и унищожени и никой няма да реагира в такава драматична ситуация. Само че от началото на годината досега обществото даде достатъчно знаци, че не приема джендър-идеологията, която се опитват да ни инжектират под формата на Истанбулска конвенция и фалшива загриженост за насилието над жени. И всъщност клипът на Азис и Цветана Манева е последен и отчаян опит България да бъде убедена в нещо, която тя категорично отхвърля. Тук вече е хвърлена тежката артилерия. Най-мощният автор на маанета и една от най-популярните актриси. Двойката е сглобена абсурдно и това е белег за отчаяние. А шумът, който се вдигна, е ясен признак, че поне по тази тема обществото има имунитет. Но след като Цветана Манева се ангажира с подписването на алиби на чалгата, тя вече е длъжна да обясни своето поведение. Въз основа на какви ценности тя предприе тази колаборация? И познава ли лицето Азис, знае ли за неговите нарцистични изхвърляния и комерсиални забежки? Това ли ще обяснява на своите студенти - че е съвсем нормално да хвърляш гюбеци и да крещиш за справедливост и равно отношение? Всъщност оголен до брутална честност, този клип изобщо не внушава уважение към различните. Той предизвиква отвращение от продажните. От тези, които смятат, че българският народ е така затъпял, че не може да познае автентичната почтеност от престорената социална загриженост. Знаете ли какво е да си почтен? Това означава да си последователен. Да отстояваш една линия, колкото и да ти струва това. Да не жертваш принципи в името на конюнктурни интереси. И това е обвинение не към Азис. А към Цветана Манева. Никога не е късно човек да стане за резил. И не знам дали госпожата осъзнава, но тя направи така, че колаборацията с Азис ще остане като нейно морално наследство. Всички ще си спомнят само за него един ден. Цялата й друга кариера с всичките й върхове и стойности ще бъде спомената в едно изречение. Но за песента с Азис ще говорят дълго и напоително. Този текст може да спре дотук. Но си струва темата да бъде усложнена малко повече. Защото маането в подкрепа на различните поставя един още по-дълбок въпрос. Какво по дяволите става с нашата интелигенция? Какво се случва с онези имена, които можеха да бъдат обединители на цялата нация с творчеството и авторитета си, но вместо това избраха да служат или на банковите си сметки, или на задкулисни и тъмни интереси. Защото, с оглед на новооткрития си статут на подръжник на джендъризма, Цветана Манева осветява цялата си биография и път. Как се взима разстоянието от член на ЦК на БКП до участник в чалга-вахканалия? В името на какви морални основания? В името на какви ценности? Тези въпроси трябва да бъдат задавани до втръсване, защото все някой трябва да им отговори. Без тях България никога няма да има автентична култура, а тя ще бъде задръстена от умно-красиви хлебарки, които ще слюноотделят дори пред Азис, стига той да отправя правилните послания и да ги гали нежно и либерално по бретончетата. Въпросът тежи и може да бъде отправен и към Антон Дончев, който открихме, че е част от борда на злополучната фирма \"Трейс\". И така се оказа, че този, който е давал мъдри наставления за бъдещето и постоянно демонстрираше загриженост за хорското положение, всъщност е уредил прекрасно себе си, а пък посланията за единение са просто странична дейност. Ето този разрив между културен статут и отровно настояще е разял отечеството. Оказа се, че тези, които трябва да ни учат на стойности, са обикновени продажници, търгаши на дребно и нямат гръбнак да се противопоставят. И след това не се учудвайте, че на хоризонта се задава зловещата сянка на Слави Трифонов. Тя е прякото следствие на колаборацията между Азис и Манева. Той е тяхното духовно дете. Бъдещият чака-рака спасител. Кючекчията на отечеството. Краят на онова, което познаваме като държава. И не си мислете, че пресилвам. Дори се опитвам да пощадя чувствата ви. Нещата са много по-ненормално. Но хей - имаме си нова песен на Азис, а умно-красивите я обичат.  Дали това ще ни топли в тъмното и буреносно бъдеще?", "date": "2018.09.15", "title": "Общественото харакири на Цветана Манева"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387237-%D0%B7%D0%B0-%D0%BE%D1%81%D0%BC%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D1%87%D0%B8%D1%81%D1%82%D0%B8%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B5%D0%B4%D0%BD%D0%BE", "text": "На 15 септември, в Световния ден на почистването, България чисти заедно с милиони доброволци от 150 страни. bTV Media Group организира инициативата „Да изчистим България заедно\" за осма поредна година. Тази година тя стана част от най-голямата гражданска инициатива в света - World Clean Up Day 2018. Акции са организирани на 1155 локации в цялата страна. Всички 28 областни администрации и 265 общини се включват в кампанията традиционно всяка година.     В Софийско тази година са организирани 26 акции за деня на голямото почистване. Едни от най-мащабните доброволчески акции ще са на Черноморието. В областите Варна и Бургас са организирани над 20 акции - по плажните ивици, защитени зони, планински зони и дори морското дъно. В морските градове почистването ще бъде не само на суша, но и под вода - десетки водолази ще чистят морското дъно в Созопол и Варна. Стотици доброволци ще се съберат и за да изчистят едни от най-красивите плажове в България. Чистенето по вода ще продължи и в яз. Батак, където група доброволци с кану-каяци ще извозят боклук от о. Голака. Освен надълбоко, на 15 септември ще се чисти и нависоко. Стотици хора ще се включат в акцията на Белмекен, където сили ще обединят не само български доброволци, но ще се отзоват и спортисти от международни отбори. Едно от любимите места на софиянци - Природен парк „Витоша\", за поредна година ще привлече хиляди доброволци, които освен с почистване, ще се включат и с облагородяване на околната среда. И тази година няма да бъдат пропуснати и едни от най-замърсените места в страната. Със специална акция с тежка строителна техника ще се чисти нерегламентираното сметище между с. Граница и с. Слокощина (обл. Кюстендил). На 15 септември всички доброволци ще могат да отбележат местата, които почистват и на специална карта. В нея всички участници ще могат не само да маркират мястото, но и площта на изчистената територия и броя доброволци на тяхната акция.", "date": "2018.09.15", "title": "За осма поредна година чистим България заедно"}
{"url": "http://www.classa.bg/%D1%81%D0%B2%D1%8F%D1%82/item/387234-cnn-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B4%D0%B0%D0%B4%D0%B5-%D0%B4%D0%B0-%D1%81%D0%B5-%D1%80%D0%B0%D0%B7%D0%B1%D0%B5%D1%80%D0%B5,-%D1%87%D0%B5-%D1%80%D1%83%D1%81%D0%B8%D1%8F-%D0%B5-%D0%BC%D0%B8%D1%80%D0%BE%D0%BB%D1%8E%D0%B1%D0%B8%D0%B2%D0%B0-%D1%81%D1%82%D1%80%D0%B0%D0%BD%D0%B0,-%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B7%D0%B2%D0%BE%D0%BB%D0%B8-%D0%B4%D0%B0-%D0%B1%D1%8A%D0%B4%D0%B5-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BD%D0%B0", "text": "Най-големите от разпадането на Съветския съюз руски военни игри са предназначени както за самите руснаци, така и за западната аудитория, предава CNN. Както отбелязва кореспондентът на канала Матю Чанс, със съвместните маневри с Китай Кремъл намеква не само за нежеланието си НАТО да се разширява, но и напомни за своята военна мощ, а също така демонстрира дълбочината на сътрудничеството си с Пекин. И сега към другите новини. Президентът на Русия Владимир Путин посети, както твърдят в Москва най-големите военни маневри от разпадането на Съветския съюз. Във военните учения в източната част на страната вземат участие най-малко 300 хил. руски военнослужещи и 1000 въздушни машини. Освен това към маневрите се присъединиха и контингенти от Китай и Монголия. Путин по този повод заяви,че Русия е „миролюбива държава\" , която ще продължи да укрепва своите въоръжени сили за самозащита. За развитието на събитията следи кореспондентът на CNN Матю Чанс. Той се свързва с нас пряко от Москва. Матю, радвам се да ви видя. Каква е конкретната цел на тази демонстрация на военна мощ? Към обикновените руснаци ли е насочена или към противниците на Москва?     МАТЮ ЧАНС, старши международен кореспондент на CNN: Мисля, че и към едните, и към другите. Демонстрацията на силата на руската армия и наличието на съюзници в лицето на страни като Китай, е добра политика. И военните учения преизпълняват тази задача. Това са най-големите маневри от 80-те години и от разпада на Съветския съюз. С тяхна помощ Русия също така дава ясно да се разбере, че се е върнала на световната арена като военна държава, с която трябва да се съобразяват. При това с тези учения се изпраща очевиден сигнал – дори фактически два сигнала: единият е към НАТО, западният военен съюз. Между НАТО и Русия през последните години се запазват напрегнати отношения и тези маневри играят ролята на силен сигнал, намекващ за нежеланието за по-нататъшно разширяване на блока и за необходимостта към Русия да се отнасят с вниманието, което, може би, не достигаше през последните няколко години. Но тук е замесен и Китай. Това обстоятелство също изпраща сигнал на Запада и САЩ, защото Русия бе подложена на сериозна изолация и се сблъска със санкции заради своите злонамерени действия по целия свят от момента на намесата в делата на Сирия и анексията на Крим от Украйна. Това е сигнал, че Русия се обръща на Изток и се движи към други съседи-партньори като Китай и че тази политика се е увенчала с успех на всички фронтове: например Русия и Китай сключиха търговски сделки за милиарди долари. Освен това се показва, че двете страни мога потенциално да си сътрудничат и на бойното поле – това е голямо придвижване, защото допреди няколко години в Русия Китай се смяташе за потенциален противник. Но, благодарение на натиска, който Западът и в частност САЩ оказваха и върху Русия, и върху Китай, тези две страни всъщност трябваше да се приближат една към друга. И сега те играят ролята на нова сила, чиито действия ние можем сега да наблюдаваме в Далечния изток.", "date": "2018.09.15", "title": "CNN: Владимир Путин даде да се разбере, че Русия е миролюбива страна, но няма да позволи да бъде заплашвана"}
{"url": "http://www.classa.bg/%D1%81%D0%B2%D1%8F%D1%82/item/387227-%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%B9%D0%BE-%D0%BE%D0%B1%D0%B2%D0%B8%D0%BD%D0%B8-%D1%80%D1%83%D1%81%D0%B8%D1%8F,-%D1%87%D0%B5-%D1%81%D0%B0%D0%B1%D0%BE%D1%82%D0%B8%D1%80%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "Русия активно се е опитвала да подкопае изпълнението на резолюциите на Съвета за сигурност, работата на комитета на ООН, който оценява спазването на санкциите, каза Помпейо на брифинг в Държавния департамент вчера. Той обвини Русия, че се е опитала да промени формулировките в доклада на Комитет 1718 (комитетът на Съвета за сигурност, създаден, за да следи прилагането на резолюция 1718 от 2006 г.) Помпейо добави, че се надява комитетът на ООН по санкциите срещу КНДР \"ще публикува оригиналния документ, който показва ясни действия, свързани с нарушения на санкциите\". По думите му САЩ \"остават твърдо решени да продължат прилагането на резолюциите на Съвета за сигурност, защото са убедени в ключовото им значение за усилията на президента Тръмп да убеди председателя Ким, че пълната, окончателна денуклеаризация на Корейския полуостров е необходима\". Държавният секретар добави, че САЩ продължават да водят \"многобройни разговори със севернокорейците за това как да се постигне изпълнението на всички ангажименти\", поети на срещата на 12 юни между президента   и севернокорейския лидер Ким Чен-ир. В четвъртък пресслужбата на руската мисия в ООН заяви, че поправки, за които е настоявала руската страна, са внесени в доклада на групата експерти на комитета 1718 за санкциите срещу Пхенян, от което \"качеството на доклада само е спечелило\", припомня ТАСС.", "date": "2018.09.15", "title": "Майк Помпейо обвини Русия, че саботира санкциите срещу Северна Корея"}
{"url": "http://www.classa.bg/%D1%81%D0%B2%D1%8F%D1%82/item/387228-%D1%81%D1%82%D1%80%D0%BE%D1%8F%D1%82-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B8%D1%8F-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87-%D0%B2-%D1%81%D0%B2%D0%B5%D1%82%D0%B0,-%D0%BF%D0%B0%D0%BA-%D0%B5-%D0%B2-%D0%B4%D1%83%D0%B1%D0%B0%D0%B9-%D0%B2%D0%B8%D0%B4%D0%B5%D0%BE-%D1%81%D0%BD%D0%B8%D0%BC%D0%BA%D0%B8", "text": "Най-големият град в Обединените арабски емирства, Дубай, може спокойно да се нарече столицата на небостъргачите. Там през този век са построени дузини нови небостъргачи, от които 22 са по-високи от 300 метра, а 19 са високи между 250 и 300 метра. Сред тях най-известният и най-висок е Бурж Халифа, който след откриването си през 2010 г. притежава титлата на най-високия небостъргач в света, с височина от 828 метра от земята до върха. \r\n   \r\n    Но това име би могло да го загуби след две до три години, от една кула, която също се строи в Дубай в рамките на голям жилищен проект, наречен \"Dubai Creek Harbour\".  \r\n   \r\n   Въпреки че архитектите и строителите не искат да разкрият точните размери на новата кула, неофициално наречена \"The Tower at the Dubai Creek Harbour\", някои медии пишат, че ще достигне 928 метра, точно със 100 метра по-високи от Бурж Халифа.  \r\n   \r\n   В началото на тази година се спекулираше, че може да е с височина 1300 метра, но тази цифра е преувеличена.  \r\n   \r\n   Известно е, че новата кула ще има 210 етажа, а на върха ще има овална секция с формата на цветни пъпки, в която ще има 10 платформи с красива гледка към града и по-голямата част от покрайнините.  \r\n   \r\n   От върха висока светлина ще бъде насочена към небето от кулата през нощта. Целият проект трябва да струва около 1 млрд. долара, а вероятно и повече, предвид непредсказуемите разходи, които са често срещани при такива мегапроекти.  \r\n   \r\n   Но ако този небостъргач ще е наистина висок 928 метра, той може да загуби най-високата титла само няколко години след откриването. А именно в Саудитска Арабия, в град Джеда, се изгражда така наречената \"Кула на царството\", която трябва да надвишава височина от един километър. \r\n   \r\n    Но този проект напредва бавно и работите често се спират поради липса на финансиране и други причини, така че не може да се каже със сигурност кога ще бъде завършена. \r\n    ", "date": "2018.09.15", "title": "Строят най-високия небостъргач в света, пак е в Дубай (ВИДЕО/СНИМКИ)"}
{"url": "http://www.classa.bg/%D1%81%D0%B2%D1%8F%D1%82/item/387229-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%E2%80%93-%D1%83%D0%BC%D0%BE%D0%BB%D1%8F%D0%B2%D0%B0%D0%BC-%D0%B2%D0%B8", "text": "Всички със страст се хвърлихме на темата за възможен сблъсък между Русия и САЩ в пряк военен конфликт. Някои уверено разсъждават как Русия ще има даде един по зъбите, някои акхат как ще потопяваме кораби. Броим С-300 и „Бастионите“ и накъде да ги насочим. Но въпросът с военния сблъсък между Русия и САЩ в нашия свят не е въпрос на бойни действия. Колкото и да е странно, но разглеждането на възможния конфликт (или неговия фалш) трябва да се направи в друга тоналност.     На първо място, а анализирали ли сте как реагират пазарите на новината, че някъде „Русия и САЩ са обменяли военни удари в Сирия?” – ако аз съм прост и при мисълта за това започвам да се чудя къде ми е паспорта, представете си какво ще им е на трейдърите? На котировките? Задайте този въпрос и него помислим заедно – на кого са изгодни сриването на всичко и замразяването на договорите на Русия и САЩ? На второ място как ще реагира реалната икономика на такава новина? Ако утре е възможно САЩ и Русия да си обменят удари с ядрено оръжие, струва ли се изпраща танкер с петрол, газ, айфорни или гащи в някоя отдалечена точка на света? На трето място, ако такъв сблъсък се случи, както вътре в Русия, така и вътре в западното общество може да настъпи такава сингулярност, турбулентност и непредсказуемост, че ще е сложно да си представим проблемите, които могат да възникнат в хуманитарната сфера. Какво ще стане, когато 350 милиона граждани на САЩ бъдат поставени пред факта: „вие сте в състояние на война с Русия и може да се нанесат взаимни удари”. Да не говорим вече за Европа, Израел и другите непредсказуеми събития в различните региони на планетата. На четвърто място, нали ще се наложи да се обявява „военно положение”, а това е форс мажор, приятели! Всички договори ще бъдат замразени. Това са нещата, които ги видях на повърхността, при първо приближаване. А колко скрити механизми могат да се активират, умът ми не може да побере. Представете си какво ще стане със зависещите от САЩ купени политици по целия свят. Някои ще изчезнат, други веднага ще се пребоядисат. Светът ще се промени за един миг. Та така. Аритметиката каква е? Изгодно ли ще им е на САЩ подобно развитие на положението? Нали на първо място ,дори и ако обявят Русия за агресор, нещата няма да се променят – с висока вероятност Русия просто вече няма да се изтегли от Средиземно море или от Сирия. А и за нас няма значение – около нас е целия свят, а ако САЩ си останат на своя остров, с тях ще е свършено. Нека помислим, фантазираме – какво ще се случи и кому ще е изгодно. Напълно е възможно подобно развитие на събитията да не устройва категорично никоя от страните. А значи при всякаква риторика за химически атаки или за злия Башар и Русия всичко ще си действа по основния принцип: играем, натискаме, получаваме изгода, но не преминаваме определени граници. Как смятате?", "date": "2018.09.15", "title": "Война между Русия и САЩ? – Умолявам ви!"}
{"url": "http://www.classa.bg/%D1%81%D0%B2%D1%8F%D1%82/item/387230-%D0%BA%D0%BE%D0%B3%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%E2%80%9E%D1%80%D0%B0%D0%B7%D1%81%D1%8A%D0%BC%D0%B2%D0%B0%D0%BD%D0%B5%D1%82%D0%BE-%D0%BD%D0%B0%D0%B4-%D0%B8%D0%B4%D0%BB%D0%B8%D0%B1%E2%80%9D", "text": "Както съобщават различните сирийски източници, отдавна очакваната операция по освобождаването от ислямистките терористични формирования на териториите в Северна Латакия, Западно Алепо, Северна Хама и провинция Идлиб е получила кодово название „Разсъмване над Идлиб”. Но САЩ, Великобритания и също така вложилият големи средства в идлибските бандитски части турски лидер Реджеп Тайип Едоган ще се опитат да не позволят това разсъмване. Но в случая едва ли ще им се получи. Строяването на силите. Сега около Идлиб от всички страни се водят опасни военно-политически игри и пропагандни битки, но действията засега са малко. Наложилата се ситуация прилича повече на маневриране преди атака. Сирийската армия под ръководството на щаба на групировките на руските войски продължава да строява около „зеленото петно на картата” най-добрите и добре въоръжени части. Забелязани са и колони руски военни с БТР, тежки огнеметни системи ТОС-1А, гаубици „МСТА-Б” и средства за радиоелектронна борба. Наличието в бойните редици на руснаци е отлична гаранция, че няма да има опити за въоръжена провокация от страна на американците. Въздушната подготовка на настъплението. Тази седмица започнаха интензивни въздушни удари по бандитския анклав. ВКС нанесоха десетки удари в Северна Хама и Идлиб по обекти, непосредствено свързани с изготвянето, пускането и управлението на ударните безпилотни летателни апарати, с чиято помощ терористите се опитват да атакуват нашите бази. Само през последния месец средствата за радиоелектронна борба и ЗРПК „Панцир-С2” и ЗРК „ТОР-М2” свалиха или приземиха 47 подобни апарати. Може, разбира се, да кажем благодаря на терористите за постоянната тренировка на зенитчиците, но е време полетите да бъдат прекратени. В действителност, атаките се нанасяха не само върху тези обекти - тяхната география е много широка. Бомбите падат почти по цялата линия на боен контакт. Особено внимателно се обработва Северна Хама - това е районът на първото след влизането във войната на Русия, настъпление на сирийската армия през 2015 г., което се оказа неуспешно. След това започна да се използва цевната и реактивната артилерия. Очевидно е, че се извършва постепенна авиационна и артилерийска подготовка за бъдещата офанзива. Тя минава без да се бърза, щателно - терористите са се окопали солидно в продължение на няколко години. Нанесени са вече стотици удари.     На Запад веднага започнаха стенанията и плача за „бомбардираните мирни болници”. Следователно нашите пилоти и артилеристи попадат там, където трябва - по складовете, командните пунктове, огневите съоръжения. Но наземните сили все още не са се присъединили към битката. Сирийските източници прогнозират различни дати за началото на движението на войските: някои говорят за следващите дни, някои за след около седмица. Но всеки разбира, че ще има офанзива. Сирийските и различните официални източници на Руската федерация, включително от Министерството на външните работи и Министерството на отбраната, ясно дават да се разбере, че „разпределянето от терористите и опозицията” на мъртвите и предали се ще започне задължително. И Русия не се интересува от мнението на Запада, който се опитва с всичко възможно да предотврати това. Заплахите на САЩ. А се намесват навсякъде. Отново започнаха старата песен с \"Химическото оръжие\", което Асад задължително ще използва, за което уж вече е дал заповед. Западните приказници не дават отговор защо побеждаващата армия използва отровни вещества, особено глупави като хлора. Да, тези истории се разказват вече за съвсем хванати от улицата хора, чийто мозък е напълно промит. Въпреки това има информация, че терористите вече са подготвили съответна провокация с \"химическа атака\". Защо им е това на американците? На първо място Белията дом е принуден на това от вътрешната политическа борба в САЩ: опонентите на Тръмп минават в настъпление, размахвайки показанията на порно звезди и адвокати, и дори заплашват \"туитър\"-президента с импийчмънт. Пореден удар може да бъде представен в американските медии като голяма победа на американското оръжиее и като \"лична заслуга на Леонид Илич\", или по-точно, на Тръмп. На второ място, Западът наистина иска сирийският абсцес да не се лекува и да се пречи на Русия по-дълго. В допълнение към Идлиб, няма други кандидати за ролята на спиращ фактор, въпреки засилените опити на САЩ да противопоставят кюрдите на Дамаск. Кюрдите разбират, че Съединените щати в действителност няма да ги защитят от сирийската армия и най-вече от нашата авиация. И няма да ги защитят от турците, за които федерализацията на сирийските кюрди, особено в настоящите граници не е нужна. Затова кюрдите усилено си увеличават стойността, но са готови да се пазарят с Москва и с Дамаск. На трето място на Запад силно се страхуват, че след сриването на фронта джихадистите от Идлиб ще се разотидат кой откъде е. Най-вероятно ще заминат за Европа – там, където вече са отишли милиони техни „колеги”. Тези опасения бяха изказани от министъра на външните работи на Франция Жан-Ив льо Дриан. На четвърто място „борците срещу тероризма” от коалицията, водена от САЩ всъщност са спонсори на терористите и страна от войната в Сирия, която те уверено губят. На Вашингтон много му се иска поражението да не е толкова унизително.", "date": "2018.09.15", "title": "Кога започва „Разсъмването над Идлиб”?"}
{"url": "http://www.classa.bg/%D1%81%D0%B2%D1%8F%D1%82/item/387231-%D0%BD%D0%B0-%D0%BA%D0%B0%D0%BA%D0%B2%D0%BE-%D0%B7%D0%B0%D0%BB%D0%B0%D0%B3%D0%B0-%D0%BE%D1%80%D0%B1%D0%B0%D0%BD-%D1%81%D1%80%D0%B5%D1%89%D1%83-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7", "text": "Гласуването в Европейския парламент за наказване на Унгария заради незачитане на демократичните стандарти е от полза за министър-председателя Виктор Орбан – позволява му да се представя като защитник на националния суверенитет от един далечен елит в Брюксел в момент, когато се задават европейските избори догодина. Типичното самоуверено представление, което изнесе Орбан пред евродепутатите, засилва неговите позиции сред националистите у дома, а също сред антиимигрантските партии, които се очаква да увеличат присъствието си в следващия Европейски парламент (ЕП). А след като регионалните съюзници на Унгария – Полша и Чехия – предлагат да я защитят от всякакви санкции на Европейския съюз, Орбан вероятно ще спечели от рискованата си игра, въпреки че в крайна сметка може да се наложи неговата партия ФИДЕС да напусне консервативната Европейска народна партия (ЕНП), която в момента е най-голямата сила в ЕП. В сряда беше предприет безпрецедентен ход, при който над две трети от евродепутатите гласуваха за санкциониране на Унгария заради тревога във връзка с натиска на Орбан върху съдилищата, медиите и неправителствените организации и отказа му да приема мигранти. В речта си пред ЕП във вторник Орбан даде да се разбере, че няма да се откаже от твърдолинейната си позиция към предимно мюсюлманските мигранти, които идват в Европа от 2015 г. По-рано той е казвал, че те представляват екзистенциална заплаха за християнската цивилизация. Орбан, приветстван от крайнодесните партии, заяви, че отхвърля „изнудването, клеветите и измамническите обвинения, отправяни срещу Унгария и унгарския народ от подкрепящите имиграцията и мигрантите сили в Европейския парламент“. Вчера проправителственият ежедневник „Модяр идьок“ повтори тази линия, като заяви: „Подкрепящите имиграцията сили си отмъстиха с измама.“ Орбан, чиято дясна партия ФИДЕС управлява Унгария от 2010 г. и който беше преизбран през април за трети пореден мандат с твърда антиимигрантска програма, играе дългосрочна политическа игра в Европа. „Надяваме се антиимигрантските сили да могат дори да спечелят мнозинство в Европейския парламент, който трябва да бъде избран през 2019 г. . . . но най-малкото ще има значителна промяна, при която антиимигрантските сили ще засилят позициите си“, каза вчера на пресконференция министърът в кабинета на Орбан Гергей Гуяш. ФИДЕС вероятно ще се представи добре. Най-новото социологическо проучване, публикувано от проправителствения изследователски център „Сазадвег“, показа, че подкрепата за нея е 36 процента в началото на септември, а опозиционната националистическа партия „Йоббик“ е втора с 8 процента. Както в някои други страни от ЕС, левоцентристите до голяма степен са маргинализирани. Репутационни щети На теория гласуването в ЕП може в крайна сметка да доведе до лишаване на Унгария от право на глас в ЕС, но и Полша, и Чехия обещаха вчера да наложат вето на подобен ход, като казаха, че той би засилил недоволството на избирателите към Европа. Някои анализатори обаче предупредиха, че такъв ход на ЕП срещу Унгария може с течение на времето да я направи по-непривлекателна за инвестиции. „Макар да не виждаме някакви преки икономически последици от този ход в краткосрочен план, вредата за репутацията на Унгария и министър-председателя Виктор Орбан може да засегне инвестициите и рейтинговите решения“, заяви в бележка анализаторът от Ай Ен Джи Петер Вировац. Орбан често е влизал в конфликт с Брюксел заради своите политики, но понякога е оттеглял спорно законодателство, за да постигне компромис. Отказът на Орбан да отстъпи този път му струва подкрепата на консервативната група на ЕНП, включваща християндемократите на германската канцлерка Ангела Меркел, които критикуват някои от неговите политики. След гласуването в сряда ЕНП може да обмисли дали да изключи ФИДЕС, въпреки процедурата би била трудна. Орбан каза през юни, че предпочита ФИДЕС да остане в групата и да се опита да реформира ЕНП отвътре. „Що се отнася до изборите за Европейския парламент през 2019 г., би било лесно, да речем, да бъде създадена нова формация от централноевропейски партии със сходни възгледи или всъщност общоевропейска антиимигрантска формация“, каза той. „Вместо да напускаме, би трябвало да се заемем с по-трудната задача да обновим Европейската народна партия и да й помогнем да намери своя път обратно към християндемократическите си корени.“ Лидерите от ЕНП, включително Меркел, трябва да се срещнат на вечеря в австрийския град Залцбург на 18 септември, в навечерието на среща на върха на ЕС, но на този етап в техния дневен ред няма решение за отстраняване на ФИДЕС, каза служител на ЕНП. Директорът на унгарския проправителствен изследователски център „Незьопонт“ Агостон Мраз каза, че Орбан все още не иска да напуска ЕНП. „Стратегията е той да се опита да направи нещо вътре в ЕНП. Ако бъдат предприети усилия за изключване и те се опитат да го изгонят или временно да прекратят членството на ФИДЕС, това би създало нова ситуация“, каза Мраз. „Ще видим какво ще стане идните месеци.“ БТА", "date": "2018.09.15", "title": "На какво залага Орбан срещу Европейския съюз"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387232-%D1%82%D0%B5%D0%B7%D0%B8-%D1%85%D0%BE%D1%80%D0%B0,-%D0%BA%D0%BE%D0%B8%D1%82%D0%BE-%D1%81%D0%B0-%D0%B2-%D0%B5%D1%81,-%D0%B8%D1%81%D0%BA%D0%B0%D1%82-%D0%B4%D0%B0-%D0%BF%D0%BE%D0%BB%D0%B5%D1%8F%D1%82-%D1%81-%D0%B1%D0%B5%D0%BD%D0%B7%D0%B8%D0%BD-%D0%B6%D0%B0%D1%80%D0%B0%D0%B2%D0%B0%D1%82%D0%B0,-%D0%BA%D0%BE%D1%8F%D1%82%D0%BE-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-%D0%B2%D0%B8%D0%B4%D0%B5%D0%BE", "text": "Проф.    за;  Действията, които ЕС започва срещу Орбан и Унгария  На какво се дължи изострянето на отношенията  Какво се случва в Европа  Защо според него събитията в Унгария и Германия са свързани  Фашисти ли са хората, които протестираха в Кемниц  Къде разполага по оста ляво-дясно политиката на Орбан  Какъв е неговият анализ на развитието в случая „Скрипал“  Умишлено ли казусът заприличва на фарс  Каква е невидимата битка в ЕС и как трябва една партия да се бори с противник като Бойко Борисов \r\n    ", "date": "2018.09.15", "title": "Тези хора, които са в ЕС, искат да полеят с бензин жаравата, която съществува (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387233-%D0%B0%D0%B5%D0%B6-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BF%D0%BE%D0%BA%D0%B0%D0%B7%D0%B0-%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%B8-%D0%B4%D0%B5%D1%84%D0%B8%D1%86%D0%B8%D1%82%D0%B8-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BD%D0%B0-%D0%BC%D0%B2%D1%80", "text": "Случаят със задържаните журналисти Димитър Стоянов от българския сайт Бивол и Атила Биро от румънския Rise Project показа притеснителни дефицити в системата на Министерството на вътрешните работи. Според собствените им свидетелства двамата са били задържани в нощта на четвъртък срещу петък, заедно с адвокат, по сигнал, който самите те са подали до МВР. Въпреки че според официалната информация на МВР, журналистите не са били арестувани, а само отведени за справка и изясняване на самоличността, действията на органите на реда оставят съмнение за държавен произвол и държавен произвол и опит за ограничаване на медийната свобода.     Предоставените от задържаните журналисти заповеди за задържане, които имат характера на официален документ, опровергават твърденията на МВР. От тях става ясно, че Димитър и Атила са били арестувани в 21:00 вечерта и освободени в 4:00 сутринта на другия ден. Посоченото правно основание за ограничаването на техните права е, че е имало данни, че са извършили престъпление. Не по-малко притеснително е, че изглежда МВР не разполага с процедури, които да следва, когато става дума за журналисти по време на изпълнение на служебните им задължения. Разследващата журналистика играе изключително важна роля в налагането на върховенството на закона в едно демократично общество и правоохранителните органи би трябвало да оказват пълно съдействие на журналистите, а не да ги възпрепятстват. В случая въпреки че са се задействали по сигнал, подаден от журналистите, МВР всъщност задържа самите тях. Изясняването на ситуацията отнема часове и се разрешава едва след намесата на чуждестранен дипломат - консул на Румъния. Невъзможността да се получи информация в часовете след задържането, липсата на отговорен служител в цялото министерство, който може да се ангажира с изявление пред медии, предизвика притеснения за опит за репресия над свободата на изразяване. Тези притеснения излязоха извън територията на България и случаят се превърна във водеща новина за медиите в Румъния, а на следващия ден достигна и до едни най-авторитетните издания в света като Ню Йорк Таймс и Вашингтон пост. Фактът, че до сутринта след задържането главният секретар на МВР Младен Маринов (номиниран за следващ вътрешен министър) не беше уведомен от подчинените си говори за сериозно подценяване на казуса и за непознаване на деликатността на ограниченията, които полицията би могла да налага на журналисти. Не на последно място интересно, че случаят се превърна много по-бързо в новина в Румъния, отколкото в България, при положение, че се касае за действия на български институции, а разследването, по което, двамата твърдят, че са работили, засяга предполагаеми злоупотреби, ощетили българските данъкоплатци. Като професионална асоциация ние нямаме никакви съмнения относно нуждата от журналистически разследвания и ползата, която носят на обществото и ще работим тази нужда да се осъзнае от колкото се може повече представители на българското общество, които да развият нетърпимост към всеки опит за ограничаване на тази важна част от журналистическата професия.      ", "date": "2018.09.15", "title": "АЕЖ: Задържането на журналисти показа притеснителни дефицити в системата на МВР"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387225-%D0%B5%D0%B2%D1%80%D0%BE%D0%B0%D0%BD%D0%B0%D1%82%D0%B5%D0%BC%D0%B0", "text": "Тези дни отново изскочи повод да се говори за приликите между Европейския и Съветския съюз (и за разликите ще стане дума). Европарламентът гласува да започне наказателна процедура срещу  \"своеволна\" Унгария, която се противопостави на евромигрантската политика. И може да бъде лишена от право на глас. Може да прозвучи твърде произволно, но сблъсъкът между Европарламента и Будапеща донякъде се родее с Унгарското въстание и военния конфликт Москва-Будапеща от 1956 г. Или пък с Пражката пролет и конфликта Чехословакия-Варшавския договор от 1968-а. При цялата условност и тотално разминаване на външните белези и терена на тези историческия събития, между тях има нещо общо. Както през 56-та унгарците се надигнаха срещу командорската сталинистка система, а през 68-а чехите и словаците срещу сменилата я административно-командната система, наложена от Кремъл, така сега - макар и в съвсем различна епоха - \"опърничава\" Будапеща се разбунтува също срещу една система и политика, налагани отвън. И дълбоко чужди на унгарския манталитет. Както навремето имахме бунтове срещу чужда воля и система, същото се случва и сега. Има, разбира се, и разлики. Конфликтът Брюксел-Будапеща няма как да стигне до военни действия. А и демократичният баланс на правила и интереси в ЕС на практика изключва пълното прилагане на наказанието или Унгария да остане без глас.    В ЕС тихомълком коригират мигрантската политика към унгарска посока. Защо тогава бе този \"политически линч\"? Явно в Брюксел са забравили, че невидима ръка има не само пазарът, а и историята. А тя е склонна да намигва на унгарското бунтарство. В миналото унгарците са се бунтували да бъдат признати за титулна нация в Австрийската империя и постигнаха своето - през XIX в. империята стана Австро-Унгарска. А съветският разпад не започна ли и с унгарския бунт? Да не би в Брюксел да искат евроразпад? Дума", "date": "2018.09.15", "title": "Евроанатема"}
{"url": "http://www.classa.bg/%D1%81%D0%B2%D1%8F%D1%82/item/387226-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D0%B2%D0%BE%D0%B5%D0%BD%D0%BD%D0%B0-%D0%BD%D0%B0%D0%BC%D0%B5%D1%81%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0", "text": "\"Що се отнася до евентуална военна интервенция, целяща да свали режима на Николас Мадуро, мисля, че не бива да изключваме нито един вариант\", каза Алмагро на пресконференция в колумбийския град Кукута, главен входен пункт за венецуелските мигранти, близо до границата с Венецуела. Алмагро, който беше на тридневно посещение в Колумбия, за да се информира за вълната от венецуелски мигранти, осъди \"диктатурата на Николас Мадуро\", задето отказва да приеме хуманитарна помощ въпреки тежката икономическа криза в страната.  Той обвини венецуелското правителство, че използва мизерията, глада, липсата на медикаменти, както и репресивни инструменти, за да наложи политическата си воля на народа. \"Пред лицето на страданията на хората, на масовото бягство на населението, провокирано от правителството, преди всичко трябва да бъдат предприети дипломатически действия, но не бива да изключваме нито една друга опция\", заяви той.", "date": "2018.09.15", "title": "Генералният секретар на Организацията на американските държави не изключва военна намеса във Венецуела"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/387224-%D0%BC%D1%80%D0%B0%D1%87%D0%BD%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%E2%80%93-10-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BA%D1%80%D0%B8%D0%B7%D0%B0", "text": "Ходът на живота се ускорява и ние забравяме какво е било преди година. Още повече преди десет години. А преди десет години започна световната финансова криза. Първоначално (през 2007 г.) тя се развиваше в САЩ като криза на пазара на ипотечните кредити и се възприемаше като американска криза. Помня как през пролетта на 2008 г. тогавашният министър на финансите на Русия Алексей Кудрин се хвалеше, че, видите ли, Русия е „остров на стабилността” и че в Русия няма да има криза. Но през септември 2008 г. събитията тласнаха кризата и извън пределите на Америка и същата есен тя удари болезнено по Русия. По целия свят кризата продължава до края на 2009 г., световният БВП намаля през 2009 г. с 0,8%. Това бе единственият всепланетен спад през цялата следвоенна история. По мащаби и дълбочина кризата от 2008-2009 г. е съпоставима със световната икономическа криза от 1930 г. Тяя също започна през октомври 1929 г. със срива на Нюйоркската фондова борса, на следващата година започна да придобива мащабите на световна, а от 1933 г. прераства в световна икономическа депресия, продължаваща до началото на Втората световна война. Разпалването от стопаните на парите на новата световна война преследва в това число и напълно определена икономическа цел – да се предотврати всеобща криза, способна да погребе капитализма. Да се върнем към септември 2008 г. В САЩ тогава се случват две събития, които разтърсват света. Първото от тях е крахът на американската ипотечна агенция Fannie Mae и Freddie Mac на 7 септември. А на 15 септември банкрут обяви и инвестиционна банка Lehman Brothers, която бе символ на могъществото на Уол Стрийт. За банките от този тип говориха, че са „твърде големи, за да фалират”. Но на 15 септември банкрутът все пак бе обявен. Дори и най-могъщите банки в Америка усетиха своята уязвимост. След известно време бяха назовани сумите на дълговете (голяма част от които така и останаха непогасени, водейки до верижна реакция от фалити). Те съставяха 63 милиарда долара плюс още 155 милиарда долара по облигациите. Индексът „Дау Джоунс” за един ден се срина с повече от 500 пункта, това бе най-силното му падение след атаките от 11 септември 2001 г. По-късно и финансовите регулатори на САЩ , и независимите експерти изясниха причините за краха на Lehman Brothers, в който като в огледало се отразиха общите причини за финансовата криза. Статистиката показва добре безразсъдността на собствениците и топ-мениджърите на Lehman Brothers. Собственият капитал на банката е в размер на едва 3% по отношение към валутата на неговия баланс (големината на активите и пасивите). Освен това огромните активи, които управлява банката, изобщо не намират отражение в баланса. Основната част от „невидимите” активи се пада на финансовите производни инструменти (деривати). Обемът на „невидимите активи” е около 50 пъти повече от активите, отразени в баланса на банката. Тя управлява активи, които 1500 пъти превишават собствения капитал на банката. Какво се крие зад тези цифри? Преди всичко алчността на банкерите (акционерите, топ-мениджърите), привикнали да получават огромни бонуси. Ричард Фулд, генералният директор на банката между 2000 и 2007 г. получава като заплати и бонуси около половин милиард долара. Зад цифрите се крие и наглата увереност на банкерите, че всичко ще им се размине, че финансовите регулатори няма да позволят на банката до отиде на дъното. Ричард Фулд и другите топ-мениджъри на Lehman Brothers след краха на банката не са привлечени под юридическа отговорност. Някои наблюдатели обясняват това с факта, че разследването е щяло да изясни много съучастници на банковите афери. На първо място Федералният резерв на САЩ, Комисията по ценни книжа и борси на САЩ, Комисията по търговия със стокови фючърси на САЩ, Националната фючърсна асоциация, Корпорацията по защита на инвеститорите на ценни книжа и други американски финансови регулатори. Те е трябвало да регулират финансовия пазар и да контролират участниците му , но по отношение на Lehman Brothers не се прави така.     На второ място особена роля играе Федералният резерв на САЩ. По-точно неговите ръководители Алан Гринспан (1987 и 2006) и Бен Бернанке (2006-2014). Именно тези двамата (особено първият) способстват всяческото развитие на извънборсовия пазар на деривати, който в значителна степен се намира извън полезрението на Федералния резерв и другите финансови регулатори. От 1986 г. до края на 2005 г. номиналната стойност на дериватите по света се увеличава почти 400 пъти, а в последните четири години на този период – четири пъти. Съгласно отчета на Банката за международни разплащания (BIS) , номиналната стойност на всички дериватни договори по света към края на 2005 г. е в размер на 342 трилиона долара при БВП на САЩ от 12,5 трилиона долара. Повече от половината от всички дериватни активи се пада на три-четири банки от Уол Стрийт и Lehman Brothers е една от тях. Макар и Гринспан да слиза от креслото на председател на Федералната система на САЩ година и половина пред началото на кризата, му се налага да отговаря през Конгреса на САЩ. Доказано е, че той в течение на 19 години на поста е готвил условията за кризата. Но нито един косъм не пада от главата на Гринспан. Казват, че той и досега чете лекции в американските университети, споделяйки опита си с младежта. Насим Никалъс Талеб, автор на световния бестселър „Черният лебед” нарича Гринспан „главният икономически вредител на всички времена и народи”. На трето място в списъка на виновниците трябва да се включат одиторите. Да вземем годишния отчет на банка Lehman Brothers за 2007 г. В отчета виждаме заключение от знаменитата одиторска кантора Ernst&Young. Тази компания провежда одита на банката в течение на седем години (от 2001 г.) и винаги дава положителни заключения. В отчетите постоянно се виждат думите „рекордни постижения”, „фантастични резултати” и „талантлив мениджмънт”. Пострадалите от краха на Lehman Brothers подават на съд Ernst&Young. Иск срещу одиторската компания подава и генералният прокурор на щата Ню Йорк Андрю Куомо, но, както и в случая с Алан Гринспан, нито едно косъмче не пада от главите на топ-мениджърите и партньорите на Lehman Brothers. Тази компания и досега влиза в „голямата четворка” на световните одитори, които разбират, че може и занапред да рисуват безнаказано нужните заключения за клиентите. На четвърто място Lehman Brothers не се скъпят на реклама от различни видове: телевизионна, в интернет, във вестниците и списанията, по рекламни банери… Работят и над рекламата и рейтинговите агенции от „Голямата тройка”, като преди началото на септември 2008 г. те дават на банката най-високи оценки. На този пример добре се виждат причините за финансовата криза от миналото десетилетие. В Америка се е наложил кръг, участниците в който са търговските и инвестиционните банки, занимаващи се със спекулации на финансовите пазари, финансовите регулатори начело с Федералния резерв (основните му акционери са същите банки, които залагат на финансовите пазари), одиторските компании, рейтинговите агенции, рекламният бизнес. Целият този конгломерат, сплотяван от алчност и корупция се запазва. Десет години по-късно във финансовите пазари на САЩ са надути нови балони, несравнимо по-големи от тези, които се образуват през 2997 и 2008 г. Към началото на есента на 2018 г. по отношение на 2009 г. индексът S&P 500 се е увеличил 327 пъти, промишленият индекс на „Дау Джоунс” изостава съвсем малко с ръст от 296%, ръстът на Nasdaq Composite Index с 531%. С предупреждения за това, че ако не днес, то утре може да се надигне следващата вълна на световната финансова криза, аналитиците излизат едва ли не ежедневно. За това говорят и тези, които заради положението си трябва да убеждават публиката, че всичко е наред. Едно от последните такива заявления бе направено от известния финансов аналитик Марко Коланович. Той, казват, има уникалния дар да предвижда и представлява банка JP Morgan, съпоставима по калибър с Lehman Brothers. Това не е човек, който обича да всява страх и всичките му финансови прогнози са се сбъдвали. Та така, Коланович е уверен, че кризата ще започне в близките месеци и ще бъде най-тежката след Втората световна война. Алгоритмът на развитието на събитията ще бъде следният: рязко падане на курса на акциите на фондовите пазари, стремителна разпродажба на акции, нарастване на кризата на ликвидността, разпродажба на другите ценни книжа и другите активи при стремително падащи цени, опити на Федералния резерв да спаси финансовите пазари и системообразуващите банки, масови социални безредици и бедствия, каквито не е имало в следвоенна Америка. От себе си добавям, че такава буря може да прати на дъното цялата флотилия банки на Уол Стрийт.", "date": "2018.09.15", "title": "Мрачна годишнина – 10 години от началото на Световната финансова криза"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387220-15-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "608 г. - Свети Бонифаций IV става папа.     668 г. - Римският император Констант II е убит от заговорници.   921 г. - Света Людмила е убита по заповед на снаха си в Тетин.   1514 г. - Томас Уолси е избран за архиепископ на Йорк.   1812 г. - Френската армия, командвана от Наполеон достига Кремъл в Москва.   1821 г. - Коста Рика, Ел Салвадор, Гватемала, Хондурас и Никарагуа обявяват независимост от Испания.   1847 г. - Войната между САЩ и Мексико завършва с превземането на Мексико сити и присъединяване на днешните щати Калифорния, Невада, Юта и Аризона към САЩ.   1916 г. - Първа световна война: В Битката при Сома за първи път са използвани танкове.   1918 г. - България в Първата световна война: В битката при Добро поле българските позиции на Солунския фронт са пробити.   1919 г. - Излиза първият брой на списанието на Гео Милев „Везни\".   1924 г. - В Бесарабия избухва въстание за отделяне на областта от Румъния и присъединяването и към СССР.   1935 г. - В нацистка Германия започва да се използва ново национално знаме със свастика.   1935 г. - В нацистка Германия влизат в сила Нюрнбергските закони, които лишават германските евреи от гражданство.   1935 г. - В Белград е осветен най-големият православен храм на Балканския полуостров - „Свети Сава\".   1939 г. - Втора световна война: Царство България обявява политика на неутралитет, след началото на войната на 1 септември.   1946 г. - България е обявена за народна република.   1950 г. - Корейска война: Започва битката при Инчхън, която завършва на 28 септември с победа на съюзниците.   1959 г. - Първото плаване на съветския ледоразбивач „Ленин\".   1964 г. - Чепеларе е обявен за град.   1968 г. - Изстрелян е съветският космически апарат „Зонд 5\".   1971 г. - Учредена е международната природозащитна организация „Грийнпийс\".   1973 г. - На трона на Швеция се възкачва 27-годишният крал Карл XVI Густав.   1982 г. - В Алберта (Канада) е открит най-големият търговски център в света - 483 хил. кв. метра.   1993 г. - В Естония със закон са закрити рускоезичните висши училища.   1993 г. - В Намибия централната банка издава първите банкноти от новата валута намибийски долар.   2000 г. - В Сидни, Австралия са открити XXVII летни олимпийски игри.   2000 г. - Китайски археолози откриват гроба на Чингиз хан.  ", "date": "2018.09.15", "title": "15 септември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387221-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81%D0%B8-%D0%B3%D0%BE-%D0%B2%D1%8A%D1%80%D0%BD%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0,-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%B8%D0%B2%D0%B0%D0%BD%D0%B5%D1%82%D0%BE-%D0%BC%D1%83-%D0%BD%D0%B0-%D1%81%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD", "text": "Правителството иска Младен Маринов да стане министър, президентът трябва да се съгласи с това желание на премиера, а народните представители да го гласуват. Това е редът. - Проф. Киров, неиздаденият указ на президента Радев за освобождаване на главния секретар на МВР Младен Маринов блокира промените в кабинета, които днес трябваше да бъдат гласувани в парламента. Решението на МС за указа е изпратено вчера на президента, а днес той замина за Рига. Има ли някакви юридически основания държавният глава да не издада въпросния указ?  - Става въпрос за назначаване и освобождаване на главния секретар по Закона за МВР и в този случай попадаме в хипотезата на т.нар. споделени правомощия между изпълнителната власт и президента на Републиката. В смисъл правителството предлага, а президентът назначава с указ. Когато се предлага за назначаване, президентът може да има някакви съображения и да каже: \"Абе, този дето ми го предлагате, не кореспондира с моите разбирания за професионализъм, pd добросъвестност, честност и т.н. Я, си помислете и дайте да някой друг, предложете, да не е този, защото имам сериозни възражения\". Но когато се освобождава от пост - може ли насила президентът да остави едно лице да действа в дадено министерство, въпреки нежеланието на изпълнителната власт да работи с това лице?  Представете си и другата хипотеза - ако Младен Маринов си беше подал оставката като главен секретар, тогава Министерският съвет щеше да направи на това основание предложение до президента да го освободи. Нима при това положение президентът ще му каже: \"Не, твоята оставка нищо не означава за мен, аз настоявам ти да си изпълняваш функциите\". Това е абсурдно!  - В мотивите си за освобождаване Младен Маринов е визирал член 36, ал. 1 от Закона за МВР, според който, правомощията на главния секретар се прекратяват   И на това основание правителството взима решение да предложи на президента да издаде указа. Има ли някаква несъвместимост?  - Не! Президентът е длъжен да издаде указ и да освободи главния секретар на МВР.  - А има ли срок за издаване на указа?  - Няма срок, но ние все пак сме хора, които мислят рационално. Но не да мислим рационално под въздействие на страсти и емоции. Като ще управляваме държава, трябва да действаме според законите. Правителството иска Младен Маринов да стане министър, президентът трябва да се съгласи с това желание на премиера, а народните представители да го гласуват. Това е редът.  - Не е ли била необходима предварително съгласувателна процедура между администрацията на премиера и на президента, преди да излезе решението на правителството, за което намекват от \"Дондуков 2\"?  - Тази съгласувателна процедура визира само назначаването на дадена кандидатура. Тогава президенът може да възрази. Но не и за освобождаването. Правителстното не предлага на мястото на Младен Маринов нов човек, правителството предлага той да бъде освободен. Какво има да се съгласува в случая? Ако решението МС за указа беше – да бъде освободен Младен Маринов и на негово място да бъде назначен еди кой си, тогава в тази съгласувателна процедура можеше да се разменят аргументи относно качествата на този, който се предлага да заеме поста. А в случая няма такава хипотеза. Нещата са толкова тривиални, че няма накъде повече. Президентът явно си връща, заради факта, че правителството реши тази година премиерът Борисов да отиде на откриването на годишната сесия на ООН. Май няма такава държава в Европа като нашата.  Още нещо - по закон Младен Маринов е прав. Той казва: Аз изпадам в конфликт на интереси и в едномесечен срок трябва да бъда освободен, което е изискването на стария закон за установяване, предотвратяване конфликта на интереси. Този текст е в новия закон за борба с корупцията и отнемане на незаконно придобито имущество. Значи той обявява, че е в несъвместимост. И в едномесечен срок от настъпването на тази несъвместимост Маринов предприема действия по прекратяването на това положение. Ами ако той беше управител на търговски дружество и го избират за министър? Подава си оставката, но трябва да има общо събрание на акционерите, за да бъде освободен и да бъде вписан в Търговския регистър. Но след като той си е подал оставката, какво повече да направи? Е, какво, да чакаме вписването в Търговския регистър, та да бъде избран за министър ли?  - Проф. Киров, вие сте утърден конституционалист. Но има и друго мнение. Обади ми се Сабрие Сапунджиева, която беше преди години в юридическия екип на президенството. Беше гневна и каза: На какво основание президентът ще освободи Младен Маринов от МВР. Казах ѝ - на основание на решението на МС. Какви са мотивите?, пита тя. Ами, ако Маринов не бъде избран за министър? Тоест, г-жа Сапунджиева смята, че Младен Маринов първо трябва да бъде избран за министър и тогава да има указ за освобождаването му от поста в МВР. Даде за пример депутатите, когато отиват в правителството. Те първо се избират от парламента на новия пост, а после парламентът прекратява правомощията им като народни представители.  - Няма пречка и така да стане. Възниква обаче конфликт на интереси. Затова в този случай този конфликт на интереси се разрешава като кандидатът се освобождава от позицията главен секретар.  - Но има съществена разлика в това, което вие казвате и това, което твърди г-жа Сапунджиева. Тя е категорична – нека първо го изберат Маринов за министър и тогава да има указ за освобождаването му от поста, който сега заема в МВР.  - Няма никакъв проблем и едното, и другото. Но по-чистият въриант е да го освободят и след това да го изберат, защото в противен случай възниква конфликт на интереси. Просто президентът намери начин да си го върне на премиера, заради ООН.  - Нима допускате, проф. Киров, че на такова ниско ниво ще се решават въпросите в държавата?  - Най-вероятно е такова, като знам какво е нивото на някои хора, които съветват Румен Радев в президентската администрация. Да си припомним, че когато Румен Радев трябваше да се кандидатира за президент, Плевнелиев за един ден му издаде указа за освобождаване от съответната длъжност във ВВС. Можеше ли да го върти Плевнелиев? Можеше, ама не го направи. Добре известно е, че не съм фен на Плевнелиев. Това са дребни заяждания, които са контрапродуктивни. В този случай Борисов изпрати топката във вратата на Радев. И в момента го води с две на нула, заради глупостите, които върши президентът под въздействие на съветниците си.", "date": "2018.09.15", "title": "Президентът си го върна на премиера, заради отиването му на сесията на ООН"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387222-%D0%BE%D1%87%D0%B5%D0%B2%D0%B8%D0%B4%D0%BD%D0%BE-%D0%B5,-%D1%87%D0%B5-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%BD%D0%B0-%D0%B3%D0%B5%D1%80%D0%B1-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D1%8F-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2", "text": "В страната ни има уникална корупция при изпълнението на строителните обекти на АПИ, убеден е бившият вицепремиер Очевидно е, че има противопоставяне между премиера Бойко Борисов и парламентарната група на ГЕРБ, чийто лидер е Цветан Цветанов. Това каза в предаването „Тази сутрин” по bTV бившият регионален министър Костадин Паскалев. Той се аргументира, като даде за пример изказването на коренно различни становища по една или друга тема и бламирането на няколко оставки. „Фактически след искане на оставка досега си е отишъл единствено Димитър Главчев. Всеки път се намират причини един или друг да бъде запазен”, изтъкна Паскалев. „Това говори за ясно съзнание, че една парламентарна група трябва да бъде съхранена в цялост, за да изпълнява волята на нейния ръководител”, допълни той. Според него е нормално Цветанов да отрича, че има такъв вътрешен конфликт. „Ако той признае, че има конфликт с Бойко Борисов, единият от двамата трябва да си отиде”, коментира Паскалев. Пълен бардак е по отношение на идеите, които се предлагат от властта, подчерта още той. „Имаме трагичен инцидент, оставки. По средата на това мероприятия имаме решение на премиера за увеличаване на работните заплати на хората в бюджетната сфера с 10% за следващата година, „на калпак”. Два часа след това финансовият министър обявява, че няма да бъдат увеличени с 10% заплатите, на някои ще бъдат увеличени с повече, а на други с по-малко. Същевременно от вчера има решение на ВСС, че заплатите на съдиите и прокурорите ще бъдат увеличени със 17%”, отбеляза Паскалев. Ако БСП се справяше добре, досега това правителство щеше да е паднало, категоричен беше той .„Корнелия Нинова показва завидна активност и енергия, но към момента липсва онова съдържание, което аз бих искал да видя в поведението на БСП”, допълни Паскалев. Има уникална корупция в България при изпълнението на строителните обекти, подчерта също бившият регионален министър. Според него прекомерното самочувствие и самоувереност плюс некачестните пътища водят до трагедии. По думите му министерските оставки няма да доведат до нищо. Докато специализираните институции не си свършат работата, няма никакво значение как се казва министърът, смята той.    ", "date": "2018.09.15", "title": "Очевидно е, че парламентарната група на ГЕРБ се противопоставя на Борисов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387223-%D0%BC%D0%BE%D0%BC%D1%87%D0%B8%D0%BB-%D0%BD%D0%B5%D0%BA%D0%BE%D0%B2-%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D1%82%D0%BE%D1%80%D0%BE-%D0%BA%D0%B0%D1%87%D0%B5%D1%81%D1%82%D0%B2%D0%BE-%D1%85%D1%80%D0%B0%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Успяхме да убедим нашите колеги за значимостта потребителите да се третират по един начин, независимо дали са от Западна, Централна или Източна Европа. Вече няма да има   в България. Това заяви на брифинг в парламента евродепутатът от БСП Момчил Неков, предаде репортер на Novini.bg. Той допълни още, че трябва да бъде създаден орган, който да следи за спазването на новите наредби. ,,Преди време моите колеги от Западна Европа казваха, че няма второ качество храни, но ето че бяха опровергани. Справедливостта възтържествува'', допълни още Неков.     От БСП ще предложат за всички продукти на българския пазар да се изисква сертификат за съответствие, чрез който да се гарантира, че се спазват изискванията за еднакво качество. За продуктите, произведени в България, такъв сертификат няма да се изисква, подчертаха от БСП. За нелоялните търговци се предвиждат санкции, допълниха още от партията.", "date": "2018.09.15", "title": "Момчил Неков: Вече няма да има второ качество храна в България"}
{"url": "http://www.classa.bg/%D1%81%D0%B2%D1%8F%D1%82/item/387216-%D0%BA%D0%B8%D1%82%D0%B0%D0%B9-%D0%BE%D0%B1%D0%B5%D1%89%D0%B0-%D0%B4%D0%B0-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0", "text": "Китай има желание да помогне на финансово буксуващата Венецуела с каквото може, заяви китайският министър-председател Ли Къцян по време на провелата се в Пекин среща с президента на южноамериканската страна Николас Мадуро, съобщава Ройтерс. Мадуро е на четиридневна визита в Китай, за да обсъди икономическите споразумения на изпадналата в криза  страна от Организация на страните износителки на петрол (ОПЕК) и да убеди ключовите азиатски финансови институции да отпуснат нови заеми.  Къцян обеща на Мадуро, че Китай ще подкрепи Венецуела по отношение на икономическото ѝ развитие и подобряването на начините за препитание на хората. Пекин е готов да помогне с каквото може, предаде китайската държавна телевизия без да даде повече подробности.     Китай също така е готова да продължи да развива своя бизнес и търговски обмен с Венецуела, като се надява, че правителството, водено от Мадуро, ще предостави по-голяма политическа подкрепа и повече правни гаранции, допълни Къцян. На среща с китайския президент Си Дзинпин Мадуро благодари на Пекин за разбирането му и голямата подкрепа, предава Ройтерс, позовавайки се на местните китайски медии. Венецуела е склонна да проучи различни ефективни методи за финансиране съвместно с Китай и да засили сътрудничеството между двете страни, заяви Мадуро по време на срещата. Китайският президент изрази мнение, че Китай и Венецуела трябва да насърчават развитието на двустранното сътрудничество, достигайки до едно по-плътно взаимно политическо доверие. Както преди, така и занапред Китай ще подкрепя правителството на Венецуела и усилията му да постигне национална стабилност, заяви Дзинпин. Въпреки това никъде не се споменава за конкретни средства, които Пекин ще отпусне на Каракас. За повече от десетилетие Китай успя да „изсмуче“ от Венецуела над 50 млрд. долара чрез предоставяне на кредити срещу добив на петрол, което помогна на азиатската страна да подсигури с големи енергийни доставки своята бързо развиваща се икономика. Паричният поток беше спрян, когато Венецуела поиска преразглеждане на договореностите заради силното понижение на цената на петрола, което в крайна сметка доведе до свръхинфлация в страната и продължителен финансов колапс. Финансовото министерство на Венецуела заяви през юли, че ще получи 250 млн. долара кредит от Китайската банка за развитие като стимул за производството на петрол. Правителство на страната призна, че преди това е взело част от друг заем, предоставен от Китай, на стойност 5 млрд. долара като все още се очаква да бъде изплатена пълната сума. В същото време стана ясно, че  само три седмици, след като въведе в обръщение своята нова валута. Президентът Николас Мадуро премахна петте нули от валутата през август, за да опрости, макар и за кратко, търговията и трансакциите с националната валута, усложнени от години на хиперинфлация.", "date": "2018.09.15", "title": "Китай обеща да предостави икономическа помощ на Венецуела"}
{"url": "http://www.classa.bg/%D1%81%D0%B2%D1%8F%D1%82/item/387217-s-p-500-%D0%BD%D0%B0%D1%80%D0%B0%D1%81%D0%BD%D0%B0-%D0%B7%D0%B0-%D0%BF%D0%B5%D1%82%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D0%B4%D0%B5%D0%BD", "text": "Широкият измерител  S&P 500  постигна скромен ръст в последния работен ден от седмицата на фона на поскъпването на книжата на производител на чипове. Ръстовете обаче бяха ограничени от съобщението, че американският президент Доналд Тръмп иска да пристъпи към   на стойност 200 млрд. долара, предава CNBC. S&P 500  добави едва 0,03% към стойността си и приключи сесията на равнище от 2904,98 пункта, а цената на акциите на  Van Eck Vectors Semiconductor ETF (SMH)  се повиши с 1%. ETF-ът беше тласнат към ръст от  Nvidia , чиито книжа поскъпнаха с близо 2%. Компанията постигна ръст, след като Needham повиши целевата си цена за акциите й, като отбеляза, че „доминацията“ й в областта на машинното научаване дава допълнителен тласък на книжата й. Акциите на  Advanced Micro Devices  също поскъпнаха с 6,5%. И финансовите компании допринесоха за лекото повишение на  S&P 500 , като добавиха 0,7% към стойността си. Цената на акциите на  Morgan Stanley  нарасна с близо 1%, докато тази на  Goldman Sachs  и  Bank of America  добави съответно 0,4% и 0,8%. Индексът на сините чипове  Dow Jones Industrial Average  завърши сесията с ръст от 8,68% до равнище от 26154,67 пункта, докато технологичният измерител  Nasdaq Composite  се понижи с 0,1% и достигна ниво от 8010,04 пункта. Ръстовете обаче бяха ограничени, след като Bloomberg News съобщи, че Тръмп е казал на съветниците си да пристъпят към налагането на мита върху китайски стоки на стойност 200 млрд. долара. По-късно новината беше съобщена и от Ройтерс.     Веднага след информацията основните щатски индекси записаха понижения, но към края на търговията се стабилизираха. „При липсата на лоши новини пазарът иска да постигне ръст“, казва Крейг Бърк, главен инвестиционен директор в Personal Capital. „Мисля, че инвеститорите осъзнават, че търговските преговори ще продължат известно време. Все повече наблюдаваме мълчалива реакция при появата на откъслечни новини“, допълва той. Книжата на  Boeing  спряха ръста си и завършиха сесията с повишение от едва 1,2%, докато  Caterpillar  изтри покачването и приключи търговията с понижение от 0,4%. Двете компании са силно повлияни от глобалната търговия заради голямата им международна експозиция. Информацията на Bloomberg News дойде, след като запознати източници с преговорите съобщиха пред CNBC в сряда, че САЩ са в начален етап да предложат нов кръг от търговски преговори с Китай в близко бъдеще. Основните щатски индекси все пак завършват седмицата с ръст.  S&P 500  и   Nasdaq  добавят над 1% тази седмица, а  Dow  напредва с 0,9%. На облигационните пазари доходността по  10-годишните американски държавни ценни книжа  надхвърля 3% за първи път от 2 август. Доходността по  30-годишните американски облигации  също расте до ниво от 3,133%. На валутните пазари  доларовият индекс , който измерва стойността на щатската валута спрямо кошница от шест основни валути, се покачва с 0,45% до ниво от 94,95 пункта. Тя се отлепи от най-ниското си ниво в последния месец и половина на фона на добрите данни за американската икономика и повишаването на доходността по американските държавни ценни книжа, които възвърнаха апетита на инвеститорите към американската валута. В същото време  еврото  губи 0,56% от стойността си спрямо долара до ниво от 1,1624 долара за едно евро.  Японската йена  се повишава със скромните 0,05% спрямо щатската валута до 111,98 йени за долар. На пазара на суровини цените на петрола се понижават на фона на притесненият от нови американски мита върху китайски вносни стоки след ралито, предизвикано от тревогата от допълнителни санкции срещу Иран. Цената на петрола сорт  Брент  спада с пет цента до 78,12 долара за барел. Американският лек суров петрол  WTI  постига ръст от 40 цента до 68,99 долара за барел. След волатилна седмица петролът сорт Брент отбелязва седмичен ръст от 1,7%, а WTI бележи повишение от 1,9%. Цената на  златото  скача на фона на поевтиняването на долара. Американските фючърси върху ценния метал прибавят 0,3% към стойността си до 1211,70 долара за тройунция.", "date": "2018.09.15", "title": "S&P 500 нарасна за пети пореден ден"}
{"url": "http://www.classa.bg/%D1%81%D0%B2%D1%8F%D1%82/item/387218-%D0%BC%D0%B5%D1%80%D0%BA%D0%B5%D0%BB-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-%D0%B5-%D0%B2%D0%B0%D0%B6%D0%B5%D0%BD-%D0%B8-%D0%B7%D0%BD%D0%B0%D1%87%D0%B8%D0%BC-%D0%B7%D0%B0-%D0%B1%D0%B5%D1%80%D0%BB%D0%B8%D0%BD", "text": "\"В Германия енергийната политика е диверсифицирана. Внасяме газ от Норвегия, Холандия и Русия\", подчерта канцлерът Проектът „Северен поток 2“ е важен и значим за Берлин, заяви канцлерът на Германия Ангела Меркел на обща пресконференция с президента на Литва Далия Грибаускайте и министър-председателите на трите балтийски страни, предава РИА Новости, цитирана от Агенция \"Фокус\".  „Признавам, че съм запозната с критичните мнения на балтийските страни. В Германия енергийната политика е диверсифицирана. Внасяме газ от Норвегия, Холандия и Русия. Изправени сме пред проблеми при осъществяването на договорките за климата и нашата нужда от газ всъщност ще нараства“, заяви Меркел.  Въпреки това, тя подчерта, че Украйна трябва да остане транзитна страна за природен газ.  „Радвам се, че комисар (Марош) Шевчович ще вземе участие в преговорите с Русия и се надявам, че това ще се случи в бъдеще. Ако ние имаме проект „Северен поток“, то тогава е възможно да реализираме и проекта „Северен поток 2“, поясни германският канцлер.  По думите на Меркел, тя се надява, че проектът за турски газопровод също ще се изпълни.  От своя страна, Грибаускайте заяви, че позицията на Вилнюс остава същата.  „Ние оценяваме този проект като геополитически, а не като търговски или енергиен проект. Нашето виждане се основава, за съжаление, на не особено голям опит. Ние знаем какво означава да зависиш от един източник на енергия, от Русия“, отбеляза литовският президент.   \r\n  ", "date": "2018.09.15", "title": "Меркел: \"Северен поток 2\" е важен и значим за Берлин"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387219-%D1%81%D0%B2-%D0%B2%D0%B5%D0%BB%D0%B8%D0%BA%D0%BE%D0%BC%D1%8A%D1%87%D0%B5%D0%BD%D0%B8%D0%BA-%D0%BD%D0%B8%D0%BA%D0%B8%D1%82%D0%B0", "text": "    През четвъртия век християнството се разпространило бързо по бреговете на Дунав, гдето живеели по това време готите. В историята готите са познати като вестготи и остготи. Вестготите населявали предимно днешна Румъния и Бесарабия, а остготите – днешна Южна Русия – между реките Дон и Днестър. Поради верско различие вестготите били разделени тогава на две държави. В едната владетел бил Анатарих, езичник, гонител на християнството, а в другата – Фритигерн, християнин, закрилник на християнстовото. Пламнала война между тия две държави. Анатарих победил. Фритигерн се обърнал за помощ към византийския император Валент. Цяла армия му била изпратена на помощ. Фритигерн преминал наново Дунава, начело с грамадна войска. Пред неговите полкове се развявали знамена, на които бил изобразен кръст. Завързала се битка на широк фронт. Войските на Атанарих били разбити. Значителна част от тях била пленена. Атанарих успял да избяга с група войници.     Тъй се открила широка възможност за разпространение на християнството в просторната готска земя. Победата на Фритигерн била призната като победа на светия и животворящ Господен кръст, под знамето на който той воювал. Приемникът на готския епископ Теофил,  , изнамерил готската азбука и превел на готски език Свещеното Писание и много богослужебни книги. В резултат на това християнството се затвърдило още повече. Особено допринесъл за неговото укрепване св. Никита, който бил един от прославените мъже сред готите. Със своите вдъхновени слова той обърнал мнозина към вярата в Божия Син Иисус Христос. По-късно обаче Атанарих се върнал отново в родината, сформирал войска, насочил се срещу войските на Фритигерн, разбил ги и взел в ръцете си властта над цялата готска земя оттатък Дунава. Езичник–фанатик, Атанарих подигнал страшно гонение против Църквата. Св. Никита излязъл в защита на християнската вяра. Все по-усилено и по-безстрашно проповядвал словото Божие, подготвял вярващите за мъченически подвизи и открито изобличавал тиранина Атанарих в безбожие и безчовечие. Всички мъчения, с които Атанарих искал да принуди Никита да се отрече от Христа останали без резултат. Нито многото рани, нито изтезанията на плътта могли да го заставят да се откаже от Господа. Тогава мъчителят заповядал да изгорят мъченика на клада. Твърд и непоклатен стоял светия великомъченик сред пламъците. Душата му отминала във вечността, при Бога. Тялото му останало невредимо сред пламъците. По заповед на властта, незасегнатото от огъня тяло било оставено без погребение. В това време живял в госката земя един благочестив християнин, на име Мариан. Той бил родом от Мопсует – град в малоазийската област Киликия. Мариан се бил сближил с Никита и спечелил неговата дружба. Като узнал, че неговият любим приятел мъченически е умъртвен и че тялото му било захвърлено в безчестие, той решил да го намери и отнесе в своята родина. Издадена била строга заповед – никой да не прибира тялото на Никита. Мариан тръгнал нощем да го търси. Нощта била мрачна и дъждовна. Това затруднявало благочестивия киликиец да осъществи плана си. Но Бог му изпратил светлина във вид на звезда, която озарила пътя му и се спряла над самото тяло на мъченика. Мариан го взел, загънал го в чисто платно и го отнесъл в отечеството си – Киликия. Погребал го в своя дом. По-късно тук християни изградили прекрасен храм, в който били поставени светите мощи на великомъченика. Край тях започнали да се извършват чудеса. Мнозина получавали изцеление както на телесни, така и на душевни недъзи.", "date": "2018.09.15", "title": "Св. великомъченик Никита"}
{"url": "http://www.classa.bg/%D1%81%D0%B2%D1%8F%D1%82/item/387215-%D0%BE%D1%80%D0%B1%D0%B0%D0%BD-%D0%B7%D0%B0%D1%89%D0%B8%D1%82%D0%B0%D0%B2%D0%B0%D0%BC-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D1%81%D0%B8,-%D0%B7%D0%B0%D1%89%D0%BE%D1%82%D0%BE-%D0%B7%D0%B0-%D1%83%D0%BD%D0%B3%D0%B0%D1%80%D1%86%D0%B8%D1%82%D0%B5-%D0%B5%D0%B2%D1%80%D0%BE%D0%BF%D0%B0-%D0%B5-%D0%B2%D1%8A%D0%BF%D1%80%D0%BE%D1%81-%D0%BD%D0%B0-%D1%87%D0%B5%D1%81%D1%82", "text": "Ще осъдите Унгария, която се изправи и вдигна оръжие срещу най-голямата армия в света – срещу Съветите; която направи най-голямата жертва за свободата и демокрацията и когато бе необходимо, отвори границите си за източногерманските братя и сестри в беда; Унгария, която се бори за своята свобода и демокрация. Стоя тук сега и виждам, че Унгария търпи обвинения от хора, които са наследили демокрацията, без да им се налага да поемат личен риск заради стремежа си към свобода. И сега тези хора искат да денонсират унгарските бойци на свободата; на антикомунистическата, демократична съпротива.   Уважаеми президент, уважаеми колеги,   З нам, че вече сте формирали своите мнения. Знам, че мнозинството от вас ще гласуват в подкрепа на доклада. Също така знам, че моята реч сега няма да промени вашите мнения. И все пак съм дошъл тук – защото вие сте готови да денонсирате не правителство, а страна и народ. Вие ще денонсирате Унгария, която е била член на семейството на европейски, християнски народи в продължение на хиляда години; Унгария, която е допринесла за историята на нашия голям континент Европа със своята работа и когато е било необходимо – с кръвта си. Ще осъдите Унгария, която се изправи и вдигна оръжие срещу най-голямата армия в света – срещу Съветите; която направи най-голямата жертва за свободата и демокрацията и когато бе необходимо, отвори границите си за източногерманските братя и сестри в беда; Унгария, която се бори за своята свобода и демокрация. Стоя тук сега и виждам, че Унгария търпи обвинения от хора, които са наследили демокрацията, без да им се налага да поемат личен риск заради стремежа си към свобода. И сега тези хора искат да денонсират унгарските бойци на свободата; на антикомунистическата, демократична съпротива.   Уважаеми колеги,   Стоя тук сега и защитавам родината си, защото за унгарците свободата, демокрацията, независимостта и Европа са въпрос на чест. Ето защо казвам, че докладът пред вас е обида за честта на Унгария и унгарския народ. Унгарските решения се вземат от избирателите на парламентарните избори. Това което казвате е, че унгарският народ не е достатъчно способен да прецени какво е в неговия собствен интерес. Смятате, че познавате по-добре нуждите на унгарския народ от самия унгарски народ. Ето защо трябва да ви кажа, че този доклад не показва уважение към унгарския народ. Този доклад прилага двойни стандарти, представлява злоупотреба с власт, превишава границите на сферите на компетентност и методът по който бива приет е в нарушение на   Договорите.   Уважаеми колеги,   За нас в Унгария демокрацията и свободата не са политически, а морални въпроси. Сега се опитвате да дадете морална оценка и да заклеймите една страна и един народ на основание на численото си превъзходство. Вие поемате сериозна отговорност, когато – за първи път в историята на Европейския съюз – се стремите да изключите хората от вземането на решения в Европа. Вие бихте лишили Унгария от правото й да представлява собствените си интереси в европейското семейство, на което е член. Имаме – и ще продължим да имаме – спорове: мислим различно за християнския характер на Европа и за ролята на нациите и националните култури; ние тълкуваме същността и мисията на семейството по различни начини; и имаме диаметрално противоположни възгледи за миграцията.   Ако наистина искаме единство в многообразието, тогава нашите различия не могат да бъдат причина за заклеймяването на която и да е страна или за изключването ѝ от възможността да участва в съвместно вземане на решения. Никога няма да паднем толкова ниско, че да цензурираме онези, с които не сме съгласни.   Уважаеми президент,   Искате също така да изключите държава, която е взела ясни решения при предишни избори за Европейския парламент: през 2009 г. мнозинство от 56% гласува за нас, а през 2014 г. това мнозинство е 52%.   Уважаеми колеги, госпожи и господа,   Ние сме най-успешната партия в Европейския парламент. Нашите социалистически и либерални противници са разбираемо недоволни от нашия успех, но отмъщението срещу унгарците, че не гласуват за тях, е несправедливо и неевропейско. Освен това този доклад е написан от хора, които дори не са запознати с основните факти. Докладът признава, че не е изпратил делегация в Унгария, което означава, че ще гласувате, без да е имало адекватно разглеждане на фактите. Докладът включва тридесет и седем основни фактически грешки; Във връзка с тях, вчера, всеки един член на ЕП получи документ от 108 страници.   Уважаеми колеги, Всяка нация и държава-членка имат право да решават как да организират живота в собствената си страна. Ще защитим своите граници и само ние ще решим с кого искаме да живеем. Изградихме ограда и спряхме влизането на стотици хиляди нелегални имигранти; защитихме Унгария и ние защитихме Европа. Днес, за първи път в историята на Европейския съюз, виждаме общност, осъждаща собствените си граничари.   Уважаеми президент, Нека говорим направо: искате да осъдите Унгария, защото унгарският народ реши, че нашата родина няма да стане имигрантска държава. С най-голямо уважение, но възможно най-силно, отхвърлям заплахите, изнудването, клеветата и измамните обвинения срещу Унгария и унгарския народ от страна на проимиграционните сили в Европейския парламент. С уважение ви информирам, че независимо от решението, до което се стига, Унгария няма да се огъне пред изнудване: Унгария ще продължи да защитава границите си, ще продължи да спира незаконната имиграция и ще продължи да защитава правата си – и срещу вас, ако е необходимо. Ние унгарците, сме готови за изборите следващия май, когато най-накрая хората ще имат шанса да решат бъдещето на Европа и ще имат възможност да възстановят демокрацията в европейската политика.", "date": "2018.09.15", "title": "Орбан: Защитавам родината си, защото за унгарците Европа е въпрос на чест"}
{"url": "http://www.classa.bg/%D1%81%D0%B2%D1%8F%D1%82/item/387214-%D1%80%D1%83%D1%81%D0%BA%D0%B8%D1%8F%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D1%83%D0%BF%D0%BE%D0%BC%D0%B5%D0%BD%D0%B0%D0%B2%D0%B0-%D0%B2%D0%B0%D1%80%D1%82%D0%BE%D0%BB%D0%BE%D0%BC%D0%B5%D0%B9-%D0%B2-%D0%B1%D0%BE%D0%B3%D0%BE%D1%81%D0%BB%D1%83%D0%B6%D0%B5%D0%BD%D0%B8%D1%8F%D1%82%D0%B0", "text": "Патриархът на Москва и цяла Русия Кирил вече няма да упоменава предстоятеля на Константинополската църква патриарх Вартоломей по време на богослужения. Решението е било взето на извънредно заседание на Светия синод на Руската православна църква в петък, съобщи пред журналисти ръководителят на отдела за външни отношения на църквата митрополит Иларион Волокамски. “Синодът прие решение да се прекрати упоменаването на Константинополския патриарх в богослуженията на Руската православна църква“, каза митрополитът, цитиран от ТАСС. Причина за разкола е намерението на Вселенският патриарх Вартоломей да предостави автокефалия на Украинската православна църква (Киевска патриаршия). В момента в Украйна действа Украинската православна църква – единствената канонична православна църква, която сама по себе си представлява самоуправляваща се църква в състава на Московската патриаршия. ", "date": "2018.09.15", "title": "Руският патриарх Кирил вече няма да упоменава Вартоломей в богослуженията"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387209-%D0%B7%D0%B0%D1%89%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%89%D0%B5-%D0%B2%D0%B5%D0%BB%D0%B8%D1%87%D0%B0%D1%8F%D1%82-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0", "text": "Статуи и паметни плочи на Кубадински, Семерджиев и Червенков. Билбордове, портрети и сувенири с лика на Живков. Това е България през 21 век.Нищо, че отдавна има закон, който обявява комунистическия режим за престъпен.             \"Предвид факта, че Пенчо Кубадински е исторически свързан с дейността на БКП в качеството му на ръководен деец на партията, поставянето на негов паметник противоречи на чл. 3, ал. 1 от Закона за обявяване на комунистическия режим в България за престъпен\", пише в решението на Общинския съвет на разградската община Лозница. Така съветниците отмениха предишно свое решение - за откриване на паметник на дългогодишния член на ЦК на БКП. Но завъртането на 180 градуса не е най-интересното в тази история. По-значимо е позоваването на приетия през 2000 година Закон за обявяване на комунистическия режим в България за престъпен. Според този закон, комунистическият режим от 9 септември 1944 до 10 ноември 1989 година е престъпен, а Българската комунистическа партия е престъпна организация, която в дейността си е била насочена „към потъпкване на човешките права и демократичната система\". Само преди три месеца Административният съд в Пазарджик образува дело по жалбата на „Демократична България\" срещу решение на Общинския съвет във Велинград за изграждане на паметна плоча на Атанас Семерджиев, началник на Генералния щаб на Българската народна армия в годините, когато българската войска участва в потушаването на Пражката пролет и на бунтовете на българските турци срещу насилствената смяна на имената по време на т.нар. Възродителен процес. Делото се позовава на същия закон и спира временно изграждането на меморила. Тези два сюжета обаче са изключение. Много повече са случаите, в които местните власти предпочитат да забравят за съществуването на този закон.   Престъпленията на БКП   Цитираният закон е съвсем кратък. Той казва, че БКП идва на власт „с помощта на чужда сила, обявила война на България\" и носи отговорност за управлението на България във времето до 10 ноември 1989 година, „довело страната до национална катастрофа\". Законът казва също така, че „ръководствата и ръководните дейци\" са отговорни за редица престъпления, сред които са изредени „съзнателното нарушаване на основните човешки права и свободи\", т.нар. Народен съд, упадъкът на държавата, отмяната на правото на собственост, „провеждането на непрекъснат терор срещу несъгласните\" и т.н. В десетина точки са изредени престъпленията срещу правата на личността, като въз основа на всичко това законът обявява БКП и нейния режим за престъпни. Толкова. Въпросният закон не казва в прав текст, че е забранено да се поставят паметници на комунистически лидери или да се продават чаени чаши с лика на Тодор Живков. Но казва ясно, че тези хора и техният режим са престъпни. Това обаче не е достатъчно за мнозинството представители на местната власт из цяла България, които организират чествания на свои земляци от върхушката на БКП или пък поставят портрети на видни комунистически дейци, паметни плочи, цели паметници дори. Това е част от същността на Българската социалистическа партия, която все още брои конгресите си заедно с тези на БКП. Но в решенията на общинските съвети на Лозница и Велинград - съответно за Кубадински и Семерджиев, участват единодушно съветниците от ГЕРБ и ДПС. Едната партия се възприема като дясна антикомунистическа алтернатива на БСП, а другата се роди от съпротивата на българските турци срещу комунистическия режим. Днес техни активисти издигат паметници на комунистически дейци и очевидно не виждат никакъв проблем в това.     Неизвършената декомунизация   Днес паметникът на Пенчо Кубадински е ограден от полицейска лента, но това не попречи на местния актив на БСП да организира откриване. Общинският съвет може и да отмени решението си, но паметникът е факт. В разгара на този сюжет много хора с изненада научиха, че в Златица отдавна има паметник на Вълко Червенков - комунистически лидер на България по времето на Сталин. И не само това - в деня на Съединението общинското ръководство в Златица заедно с активисти на БСП честват едновременно и официалния празник, и рождението на комунистическия вожд. „Вълко Червенков е човек, отдал живота си на мечтата да живеем в една икономически силна и политически смела страна\", е цитиран да казва депутатът от БСП Лало Кирилов. В този случай и общински служители, и народен представител без да им мигне окото нарушават Закона за обявявяне на комуническия режим за престъпен. И понеже нищо не следва, тези случаи ще продължават. А всичко започна само година след приемането на закона. На 7 септември 2001 година в Правец бе открит паметник на Тодор Живков - в присъствието на бъдещия президент Георги Първанов и на бъдещия премиер Бойко Борисов. Не се намери областен управител, който да атакува това общинско решение в съда. Не се намери и достатъчно политическа воля за реакция. После страната бе залята от сергии със сувенири с лика на Тодор Живков, селски кметове изтупаха праха от старите портрети и отново ги окачиха в кабинетите си, а през 2012 година на входа на Несебър „грейна\" билборд по повод рождения ден на комунистическия лидер - портретна снимка и надпис „Тодор Живков - дългогодишен ръководител на МАЙКА БЪЛГАРИЯ\". И тогава не се намери кмет, който да реагира и да приложи закона. Не се намери и областен управител. Не се намери и политическа воля за реакция. Така България си живее с един закон, който никой не спазва. И който си остава самотна и единствена стъпка по пътя на неизвършената декомунизация.", "date": "2018.09.15", "title": "Защо в България още величаят комунизма?"}
{"url": "http://www.classa.bg/%D1%81%D0%B2%D1%8F%D1%82/item/387210-%D0%B4%D0%B0%D0%BD%D0%B8%D0%B5%D0%BB-%D0%BA%D0%B0%D0%B4%D0%B8%D0%BA-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82%D0%BA%D1%80%D0%B0%D0%B9-%D0%B2%D1%80%D0%B5%D0%BC%D0%B5-%D1%81%D0%B5-%D0%BC%D1%8A%D0%BB%D1%87%D0%B8-%D0%B7%D0%B0-%D1%82%D0%B5%D0%B7%D0%B8-%D0%BD%D0%B5%D1%89%D0%B0", "text": "Миналата нощ край Радомир са били арестувани двама журналисти. Те са искали да документират унижощаването на документи, доказващи корупция в огромни размери. Защо са били арестувани?  И кой пречи на подобни разследвания?         Двамата журналисти, задържани миналата нощ за кратко от полицията в България, са искали да документират унищожаването на документи, доказващи корупция, свързана с обществени поръчки. Димитър Стоянов от \"Биволь\" и Атила Биро от \"Rise Project Romania\" са работели по разследване, свързано със злоупотреби с европейски пари. По-конкретно: с отклоняването на огромни суми от консултантски компании. Това потвърди пред Дойче Веле Даниел Кадик от Софийското бюро на германската фондация \"Фридрих Науман\", която е работила съвместно и с двамата журналисти. С Димитър Стоянов - в рамките на съставянето на \"Черна книга на разхищенията в България\", издавана от германската фондация, както и по други журналистически проекти. А с Атила Биро - в рамките на обучение за журналисти, организирано съвместно с фондация \"Фридрих Науман\". С Даниел Кадик по темата разговаря Емилиян Лилов:   С какви мотиви полицията е задържала двамата разследващи журналисти?   Даниел Кадик: До този момент няма официално становище, такова се очаква. Благодарение на активните действия на българското гражданско общество и намесата на румънските власти двамата журналисти - Димитър Стоянов от \"Биволь\" и Атила Биро от Rise Project Romania - са били пуснати рано тази сутрин. За щастие полицията е успяла да изземе документите, които е трябвало да бъдат изгорени и така да ги спаси от унищожение. Чакат се изявления както от двамата журналисти, така и от отговорните български власти.   Можем ли да твърдим, че арестуването на двамата колеги е във връзка с тяхно разследване за корупция?   Кадик: Случилото се засега се тълкува по два начина: или на двамата е трябвало да им бъде попречено да съберат доказателства и да информират обществото, че важни улики за корупция се унищожават. Или пък хората, които стоят зад изгарянето на въпросната документация, са активирали своя си мрежа, а полицаите, пристигнали на място, всъщност не са знаели, че двамата са журналисти и че случаят ще се раздуха.   В крайна сметка, включително благодарение на намесата на полицията, застрашените от изгаряне документи са били спасени. Какво по-конкретно съдържат те?   Кадик: Разследване на \"Биволь\" разкри случаи на корупция с консултантски фирми, участващи в проекти с европейско финансиране. Става въпрос за големи обществени поръчки - например за изграждане на пътища, водопроводи и други. Вършени са неща, които не се вписват в никакви антикорупционни стандарти. И за всичко това има доказателства, които сега е трябвало да бъдат унищожени.   Имате ли обяснение за това, че в една страна-членка на ЕС, каквато е България, властите изобщо не реагират, когато се разкриват мащабни корупционни схеми и злоупотреби с европейски средства?   Кадик: Можем да предположим, че някои от въпросните консултантски фирми са близки до хора от правителството, респективно до кръгове, свързани с управлението. Виждали сме как в миналото корупционни схеми изобщо не са били разследвани, когато в тях са били замесени и хора от властта. В България има систематична корупция на много и различни нива. И борбата срещу нея е много трудна. Проблем в случая е и това, че за да се задействат европейските институции, трябва да бъде подаден сигнал от съответната страна. А такъв от България няма. Една от най-съществените причини за това е наличието на систематична корупция и предполагаемото участие в тези корупционни схеми на хора, близки до властта. Освен това искам да припомня, че България е страната в ЕС с най-лоши показатели за медийна свобода и с най-голяма медийна концентрация. Повечето собственици на медии просто нямат интерес да се шуми по тези теми.   Ако определим случката от миналата нощ като посегателство срещу медийната свобода в България, бихте ли се съгласили с тази оценка?   Кадик: В България посегателствата срещу медийната свобода не са спирали. Затова и в последната класация на \"Репортери без граници\" страната е поставена на 113-о място. Това е само поредният удар срещу свободата на медиите. Но все пак е добре, че е имало журналисти на това място, иначе тези документи едва ли щяха да бъдат спасени и вероятно щяха да бъдат изгорени.", "date": "2018.09.15", "title": "Даниел Кадик: В България открай време се мълчи за тези неща"}
{"url": "http://www.classa.bg/%D1%81%D0%B2%D1%8F%D1%82/item/387211-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8%D1%82%D0%B5-%D0%B7%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D1%81%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%BD%D0%B8", "text": "Срив на британската лира, рязко повишаване на цените, покачване на безработицата, сериозен спад на доходите и на цените на недвижимите имоти - такива ще са последиците  от некоординиран Брекзит, предупреждават експерти.             Марк Карни, шеф на британската Централна банка, не за първи път предупреждава за опасностите от некоординиран Брекзит - това е сценарият, при който Великобритания напуска ЕС без споразумение. Карни не се уморява да призовава политиците да организират излизането на Обединеното кралство от ЕС възможно най-гладко. В противен случай британската икономика ще изпадне в шок, заяви Карни в началото на месеца пред парламентарна комисия. И добави, че ако се стигне дотам, това неминуемо ще засегне и потребителите, които ще трябва да се настроят за дългогодишен спад на доходите им. \"Толкова катастрофални, колкото кризата от 2008 година\"   Сега Марк Карни отправи ново предупреждение: според информация на \"Гардиън\", на среща с британски министри шефът на Централната банка е заявил, че \"последиците от Брекзит без споразумение с ЕС може да бъдат толкова катастрофални, колкото финансовата криза от 2008 година\". А вестник \"Таймс\" цитира Карни с прогнозата, че цените на британските недвижими имоти може да се сринат с до 35 процента. Канадецът Марк Карни е шеф на \"Bank of England\" от юли 2013 насам. По принцип мандатът му продължава осем години, но Карни беше заявил, че ще остане начело на банката само пет години. Впоследствие реши да запази поста си още една година - до средата на 2019, именно с цел да спомогне за \"координираното и успешно излизане на Великобритания от ЕС\". Но този сценарий става все по-малко вероятен, смятат от рейтинговата агенция \"Мудис\". Последният доклад на агенцията описва доста хаотична картина. Некоординираният Брекзит ще има \"съществени негативни последици\" не само за британската икономика, но и за икономиките на някои страни-членки на ЕС, предупреждават авторите на доклада. Най-тежко ще бъдат засегнати автомобилостроителите, авиокомпаниите и химическата индустрия.   Назад и надолу   Експертите от \"Мудис\" пишат още, че първоначално ще се стигне до значително понижаване на стойността на британската лира. Потребителските цени рязко ще се покачат, реалните заплати ще се свият, безработицата ще се увеличи, а в резултат от всичко това потребителското търсене силно ще намалее. \"Съществува съвсем реален риск Великобритания бързо да изпадне в рецесия\", твърдят от \"Мудис\". С оглед на тези опасности британското правителство реши да форсира подготовката за евентуален Брекзит без споразумение с ЕС. Кабинетът постигна единодушие по този въпрос по време на извънредно заседание при министър-председателката Тереза Мей. Правителството вече публикува и инструкции в случай на Брекзит без споразумение. Според тези инструкции, британските граждани, които пътуват в Европа, ще трябва да се подготвят за известни трудности: ще имат нужда от международни паспорти, които са валидни най-малко още шест месеца, няма да имат право да шофират в Европа, ако не притежават международна шофьорска книжка, а който използва мобилния си телефон, отново ще трябва да плаща високи такси за роуминг.", "date": "2018.09.15", "title": "\"Последиците за Великобритания ще са катастрофални\""}
{"url": "http://www.classa.bg/%D1%81%D0%B2%D1%8F%D1%82/item/387212-%D1%85%D0%BE%D1%80%D0%B0%D1%82%D0%B0-%D0%B2-%D0%B8%D0%B4%D0%BB%D0%B8%D0%B1-%D0%B3%D0%BE%D1%81%D0%BF%D0%BE%D0%B4-%D0%B4%D0%B0-%D0%BD%D0%B8-%D0%B5-%D0%BD%D0%B0-%D0%BF%D0%BE%D0%BC%D0%BE%D1%89", "text": "Само за една седмица сирийските и руските атаки срещу Идлиб са прокудили най-малко 30 000 цивилни. Тези хора не знаят къде да отидат. Нямат храна, нито вода за децата си. \"Това не е живот. Това е истински кошмар.\"             Бял полумесец и бяла звезда на червен фон. Националният флаг на Турция се вее край един пост на турските военни в сирийската провинция Идлиб - последната крепост на бунтовниците и на някои джихадистки милиции. На полето около турския наблюдателен пост няколко сирийски семейства са издигнали импровизиран лагер. \"Бяхме край фронтовата линия и селата ни бяха обстрелвани. Мислехме си, че тук при турците ще сме на сигурно място, затова и дойдохме насам. Но нямаме палатки, нито храна. Няма дори вода за децата ни. Всички тук са прокудени от родните си места и не знаят къде да отидат. Това не е живот. Това е истински кошмар\", казва един от мъжете. Турция е разположила в периферията на провинция Идлиб дванайсет наблюдателни поста. Те бяха създадени със съгласието на Русия и Иран през миналата година, когато регионът беше обявен за \"деескалационна зона\". 30 000 прокудени - само за седмица Сирийските и руски нападения срещу южната част на Идлиб и северните части на намиращата се в съседство провинция Хама само за една седмица са прокудили най-малко 30 000 души от родните им места, съобщават от ООН. Абу Фауаз е един от онези, които са успели да се доберат със семейството си до крайния север - чак до границата с Турция. \"Наложи се да бягаме от южната част на Идлиб, която беше постоянно бомбардирана. Това ни принуди да се нанесем в този лагер в Атме. Хората като нас просто не знаят какво да правят и къде да отидат. В Южен Идлиб всичко е в развалини. Господ да ни е на помощ\", казва той. Мнозина са натоварили цялата си покъщнина на малки пикапи и се опитват да избягат - от колите стърчат дюшеци, възглавници, палатки, тенджери.   Дете от Идлиб с импровизиран противогаз   Страхът е повсеместен - страхът от войниците на Асад, които са тръгнали на военна офанзива, но и страхът от джихадистите, които са се укрепили в някои от по-големите населени места. В Харем някои от тях наскоро издигнаха бесилка на публично място. Посланието е повече от ясно: Никой да не си мисли да се предава! Активисти съобщават, че терористичната организация \"Хаят Тахрир ал Шам\", състояща се от привърженици на Ал Кайда, е отвлякла и изтезавала десетки цивилни граждани, след като ги обявила за предатели. В столицата на провинция Идлиб терористичната организация инсталирала и стотици видеокамери, за да наблюдава поведението на местните жители.   Идлиб след нападение, извършено от войските на Асад   \"Терористите са само малка част от сирийския народ\"   Преди няколко дни десетки хиляди хора излязоха на протести в различни населени места на провинцията, за да демонстрират срещу задаващата се военна офанзива на режима на Асад. Те са противници на диктатора, но в никакъв случай не са терористи. Юсеф Садик, който е бил сред протестиращите в град Идлиб, казва: \"С тази демонстрация целим да покажем, че сирийският народ иска свобода. А екстремистите - или терористи, както ги наричаме ние - са само малка част от целия сирийски народ и от всички, които се борят срещу Башар Асад и неговия режим\", казва Юсеф Садик.", "date": "2018.09.15", "title": "Хората в Идлиб: \"Господ да ни е на помощ\""}
{"url": "http://www.classa.bg/%D1%81%D0%B2%D1%8F%D1%82/item/387213-%D0%BF%D1%83%D1%82%D0%B8%D0%BD-%D0%B7%D0%B0-%D0%BE%D1%82%D1%80%D0%BE%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D0%BD%D0%B8%D0%B5-%D0%B7%D0%BD%D0%B0%D0%B5%D0%BC-%D0%BA%D0%BE%D0%B8-%D1%81%D0%B0-%D1%82%D0%B5-%D0%BD%D0%B8%D0%B5-%D0%B3%D0%B8-%D0%BD%D0%B0%D0%BC%D0%B5%D1%80%D0%B8%D1%85%D0%BC%D0%B5", "text": "Президентът на РФ Владимир Путин заяви, че заподозрените от Лондон по делото за отравянето на двамата Скрипал са известни на руските власти. – Ние, разбира се, погледнахме, що за хора са това. Ние знаем кои са, намерихме ги – заяви президентът на пленарното заседание на Източния икономически форум – Там нищо особено и криминално няма.     Лидерът на страната добави също, че Петров и Боширов са граждански лица, с което Путин опроверга заявленията на Лондон за това, че „отровителите“ работят в ГРУ“     PS. „Искам да се обърна към тях, за да ни чуят днес, нека да дойдат някъде при вас в средствата за масова информация“ - добави президентът. Вероятно ще дойдат...“", "date": "2018.09.15", "title": "Путин за \"отровителите на Скрипал\": Ние знаем кои са те. Ние ги намерихме"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387205-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8", "text": "Приятелката на Валери Божинов Биляна най-после наруши десетдневното си интернет мълчанието си и преди минути пусна снимка в социалните мрежи. Сръбкинята се снима в близък план, но по-важното е коментарът под снимката й. Той е от неин приятел, който я пита дали вече е във Враца, а тя отговаря с усмивка, че следващата седмица ще пристигне в града.  ", "date": "2018.09.15", "title": "Любимата на Божинов най-после проговори!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387206-%D0%B4%D0%B0-%D0%B8%D0%B7%D0%BD%D0%B5%D0%B2%D0%B5%D1%80%D0%B8%D1%88-%D0%BD%D0%B0-%D0%B6%D0%B5%D0%BD%D0%B0-%D1%81-341-%D0%BC%D0%BE%D0%BC%D0%B8%D1%87%D0%B5%D1%82%D0%B0", "text": "Бившият баскетболист на Детройт Пистънс, Орландо Меджик и Шарлот - Джейсън Максиел, направи шокиращи разкрития по време на шоуто на Иянла Ванзант. Той призна, че е спал с 341 жени, а всъщност има връзка с настоящата си съпруга от 2001 година. Двамата се запознават, когато баскетболистът е едва на 17 години, а в момента са женени и имат син. \r\n   \r\n   Водещата попита Максиел дали е пристрастен към секса, на което той отвърна с \"Аха\". Ванзант продължи с въпросите по темата, като попита за броя на жените, с които е бил. \r\n              \"341. Тогава бях млад и всичко се получаваше лесно. Не знам какво съм търсел с това поведение, нямам никакво специално обяснения. Но сексът ми позволяваше за 2-3 часа да забравя за всичко. Какво точно и аз не знам\", шокира с отговора си Максиел.  \r\n", "date": "2018.09.15", "title": "Да изневериш на жена с 341 момичета"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387207-%D0%BF%D1%80%D1%8A%D1%81%D1%82%D0%B5%D0%BD%D1%8A%D1%82-%D0%BD%D0%B0-%D1%85%D0%B8%D1%82%D0%BB%D0%B5%D1%80-%D0%B1%D0%B5-%D0%BE%D1%82%D0%BA%D1%80%D0%B8%D1%82-%D0%B2-%D0%B5%D0%B7%D0%B5%D1%80%D0%BE-%D0%B2-%D0%B0%D0%B2%D1%81%D1%82%D1%80%D0%B8%D1%8F", "text": "В езерото Топлит е намерен пръстен, който според открилия го колекционер принадлежал на Адолф Хитлер, пишат германски медии. Находката е направена от сребро, гравирана е датата на раждане на Хитлер и череп. Според Герхард Заунер пръстенът е част от откраднатата колекция на Хитлер.      Той търсел това украшение повече от 60 години. През 1959 г. колекционерът открил на дъното на същото езеро 72 милиона фалшиви лири стерлинги, които принадлежат към нацистката епоха.", "date": "2018.09.15", "title": "Пръстенът на Хитлер бе открит в езеро в Австрия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387208-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-15-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "ОВЕН ( 21 март - 20 април ) Бюджетът ви, ще се увеличи значително, така че разходите ви няма да изглеждат обременяващи. Отлично време, за установяване на нови контакти в професионално направление. В личния си живот, е добре да направите временна пауза. Възможно е любимият човек, да е малко уморен от вашите странности и амбиции. Бъдете търпеливи и сдържани. ТЕЛЕЦ ( 21 април - 21 май )  Очаква ви ден изпълнен с новини и ярки събития. За да се отървете от натрупания стрес, първо трябва да помислите за себе си и да отхвърлите проблемите. Да стоите в самота в личния живот, няма да ви е от полза. В семейството очаквайте приятни изненади и посрещане на гости. БЛИЗНАЦИ ( 22 май - 21 Юни ) Очакват ви нови и грандиозни проекти. Ако приятелите ви помогнат да ги реализирате, не забравяйте да им се отблагодарите. Този ден, ще е един от най-печелившите през месеца. Така че, гледайте да не пропуснете шанса да спечелите пари. В личния си живот, действайте смело и свободно, така ще получите всичко, което желаете.   РАК ( 22 юни - 23 юли ) Очаква ви предложение за изгодна работа. Но, ако не сте готови да поемете нещо радикално ново, тогава не предприемайте нищо. Възможен е критичен момент във връзката ви. Основното е, да не показвате страх и леност. В края на краищата, любовта е като работата, трябва упорито да се трудите за нея всеки ден. ЛЪВ ( 24 юли - 23 август ) Ще слушате мнението на всички наоколо, което ще е полезно за вашата работа. От почитатели няма да се отървете, особено ако посетите козметичен салон. Във финансовата сфера, бури и катаклизми не ви заплашват, но спестовността няма да е излишна. Бъдете внимателни, докато шофирате. ДЕВА ( 24-ти август - 23 септември ) Поемете повече работа, за да докажете уменията си на вашите началници. Получената информация, ще бъде толкова много, че ще трябва стриктно да я анализирате. При всеки възможен сценарий, няма да се сблъскате със сериозни проблеми в личния си живот. Толкова искрено обичате и се доверявате на близките си, че те с удоволствие ви отговарят със същото. ВЕЗНИ( 24 септември - 23 октомври) Спомнете си за дипломацията, по време на общуване с по-възрастни хора. Ако усетите в себе си негодувание или раздразнение, млъкнете и се отдръпнете. В любовта, трябва да уловите \"вълната\", за да поддържа топла връзка с избраника си. Но със здравето всичко е наред – ще сте бодри, весели и енергични.   СКОРПИОН ( 24 октомври - 22 Ноември ) Днес, ще се разправите с всички, които решат да ви създават пречки . Пътуванията по работа ще бъдат полезни и приятни, в края на краищата може да се запознаете с интересни хора. Сериозен разговор с любимия човек, ще ви помогне да сложите всичко на мястото си. Всички болести, ще ви заобикалят, ако сте бдителни.   СТРЕЛЕЦ ( 23 Ноември - 21 Декември ) Не трябва да завиждате на тези, които имат по-голям успех и са по-богати. Материалното богатство не решава всичко - вие знаете това. Ако включите здравия си разум в личния живот, ще спечелите. За да се доближите до желаната цел, трябва да заемете твърда позиция в кариерата. Ако до вечерта, ви предложат допълнителна работа, не се отказвайте от нея. КОЗИРОГ (22 Декември - 20 януари ) Трябва да се замислите за почивка, особено ако сте на края на силите си. Възможно е през деня, да намерите нов източник на доход в интернет. Развийте връзки със западни бизнес партньори, за да се предпазите от криза. В любовта, ви чакат приятни мигове, съвместно пътуване с любимия или подарък.  ВОДОЛЕЙ ( 21 януари -  19  февруари ) Не бива да се занимавате с чужди дела, ако не сте се разбрали със своите. Състоянието ви, ще бъде добро, ако се изолирате от болни хора. Морално се подгответе за важен разговор с близките. Основното е, да слушате повече съветите, а не да доказвате своето мнение.   РИБИ ( 20 февруари - 20 март ) Трябва да използвате нестандартни методи на работа, за да постигнете високи резултати. Правете смело любовни подвизи, но имайте предвид, че дори те не могат да докажат истинските ви чувства. Трябва да станете по-романтични и нежни, а не по-благородни. Вечерта е възможно да се запознаете с авторитетен и влиятелен човек.", "date": "2018.09.15", "title": "Дневен хороскоп 15 септември"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387204-%D0%BA%D1%83%D0%BF%D0%BE%D0%BD%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0", "text": "Любимата на вратаря Николай Михайлов - Николета Лозанова се похвали с поредни снимки от почивката си на Бахамските острови. \"Хубав ден, хубава вода, хубави Бахами\", написа тя до снимка на която плува с акули.           Преди ден Николета отново се похвали с фотос от околността, но от известния Свински плаж, където компания й правеха няколко прасета.", "date": "2018.09.15", "title": "Купонът продължава!"}
