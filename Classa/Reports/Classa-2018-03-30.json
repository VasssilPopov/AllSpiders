{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380246-%D0%BA%D0%B5%D0%B2%D0%BE%D1%80%D0%BA%D1%8F%D0%BD-%D0%B7%D0%B0-%D0%B2%D1%8A%D1%80%D1%82%D0%BE-%D1%8A%D0%B7%D0%BE%D0%B2%D1%86%D0%B8%D1%82%D0%B5-%D0%BA%D0%B0%D0%BA-%D0%BF%D1%80%D0%B8%D1%81%D0%B2%D0%BE%D1%8F%D0%B2%D0%B0-%D0%B8%D0%B2%D0%B0%D0%BD-%D0%BA%D1%80%D1%8A%D1%81%D1%82%D0%B5%D0%B2,-%D1%89%D0%B5-%D0%B3%D0%BE%D0%BD%D0%B8%D0%BC-%D0%BB%D0%B8-%D1%80%D1%83%D1%81%D0%BD%D0%B0%D1%86%D0%B8", "text": "Попадна ми поредният коментар на Иван Кръстев във вестник „24 часа\" – за срещата във Варна. Озаглавен е „Защо е по-добре на масата, а не в менюто\". В краткия си текст, Кръстев пише следното: „Малките европейски народи са научили от историята си, че КОГАТО НЕ СА ПОКАНЕНИ НА МАСАТА за преговори, най-вероятно ТЯХНОТО МЯСТО Е някъде В МЕНЮТО\". Звучи авторитетно, остроумно и пр. – само дето си е плод на чисто присвояване. Кръстев е плагиат: нахално използва фразата „Ако не си се подредил на масата, значи си част от менюто\".        Тя принадлежи на Глен Бек, открадната е от книгата му „Залезът на демокрацията\" - Софтпрес, 2011 г., глава трета, стр. 47. Така работят многознайковците като Кръстев – ако някой се разрови из писанията им, ще трябва да се направи веднага паметник на българския политолог/плагиат. Кръстев ни го пробутват непрекъснато на масата. От години той е един от апологетите на Крадливия Преход – и затова не е чудно, че и сам си позволява да краде. Въпросният плагиат е известен и като един от знаменосците на фалшивия български антикомунизъм, макар че е от най-натрапчивите ренегати - като се има предвид, че баща му беше важна клечка в отдел на Централния комитет на Българска комунистическа партия. Отхранен е, както подобава, от проклетите „комуняги\".    Няма нищо против и да участва в някои скверни конспирации – една от тях бе направо позорна: когато уговаряше Бойко да разкара Ирина Бокова, като български кандидат за шеф на ООН, и да я смени с Кристалина Георгиева. Една брутална, просташка история, която ни представи пред света като дива държава, напътствана от мизерни интриганти. Занятието, което у нас минава за „политология\", по начало си е миризливо, това е вън от съмнение. Но, все пак, би трябвало поне да не е толкова нахално.    Смешното е, че за да се сложи на Бойко и да направи апология на „историческата\" Варненска среща, Кръстев се издава като присвоител на чужди фрази. Някой може да сметне, че въпросната кражба е дреболия – все пак, Иван Костов - менторът на Плагиата, хайдушки разпродаде/разкраде най-ценните притежания на българското стопанство.    Само че, не е дреболия – и няма да е никак справедливо да не се каже, че един от най-яростните палачи на Миналото ни е човек, който свива чужди фрази оттук-оттам. Няколко думи за Глен Бек, когото Кръстев е окрал. Той е телевизионен водещ и продуцент, политически коментатор, автор на 13 бестселъра, шест от които са оглавявали класацията на „Ню Йорк таймс\". За романа му „Залезът на демокрацията\" казват, че е „на път да се превърне в мрачното пророческо откровение на нашия век\". Глен Бек е автор и на книгата „Всичко е заради Исляма\", също издадена у нас. Кой е щипнал от нея?    ***    Ако свържем тази тема с предишната – за срещата във Варна, трябва да си припомним, че българското знаме дори не го видяхме там - до турското и европейското знаме. Посредникът няма ли право поне на едно знаме - хайде да не е Самарското, а едно най-обикновено? Така присъстват малките народи на Масата.    ***    В някои коментари ме питате, дали ще гоним руски дипломати. Аз пък да ви питам: Вярвате ли на проучването на „Алфа Рисърч\", че има „чувствителен спад\" в отношението на българите към Русия? Говорителката на руското външно министерство Захарова казала: \"Не Русия, а българските власти трябва да коментират прибирането на посланик Бойко Коцев за консултации и на какво основание го правят\". И допълнила: \"Може би България има данни или някакви доказателства по случая \"Скрипал\", ако е така, дайте ги\". Захарова ни гъбарка – руснаците добре знаят, че ние сме страхливци и върто.ъзовци.    Нашите политици отдавна съм ги нарекъл сезонни дупедавци - това сякаш им върши работа. Но е така само външно – иначе единствено се самоунижават, нищо повече. Би Ти Ви направи анкета: „Каква трябва да е реакцията на България по случая „Скрипал\"? Резултатът: Трябва да реагира солидарно с държавите от ЕС и НАТО – 12%. Не се налага да реагира – 75%. Ще гоним ли? Като съдя как се е разпасал Цветанов - вторият/левият език на Бойко - по-вероятно е да гоним. Сетне ще гоним вятъра. Но сме свикнали: винаги да сме \"солидарни\" - и прекарани. *** *ПОСЛЕСЛОВ /30 март, 11,58/ Все пак - ИЗБРАХА СОЛИДАРНОСТ С РАЗУМА. Поздравления - ако решението е окончателно.", "date": "2018.03.30", "title": "Кеворкян за върто.ъзовците: Как присвоява Иван Кръстев, ще гоним ли руснаци"}
{"url": "http://www.classa.bg/%D1%81%D0%B2%D1%8F%D1%82/item/380238-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D1%8A%D0%B4-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B8%D1%8F%D0%B4-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D1%8A%D0%B4%D0%B5%D0%B1%D0%BD%D0%B8%D1%8F-%D0%BF%D1%80%D0%BE%D1%86%D0%B5%D1%81-%D0%B7%D0%B0-%D0%BD%D0%B5%D0%B3%D0%BE%D0%B2%D0%B0%D1%82%D0%B0-%D1%80%D0%BE%D0%BB%D1%8F-%D0%B2-9-11", "text": "В САЩ, окръжният съдия Джордж Даниълс в Манхатън отхвърли искането, подадено от Саудитска Арабия, да се сложи край на дългия спор със засегнатите от терористичните атаки на 11 септември 2001 г., които съдят Рияд за съучастие в трагедията, съобщава Reuters.   Обвиненията, подадени от роднини на жертвите и от оцелелите, както и от застрахователни дружества и други компании, твърдят, че саудитското правителство трябва да поеме отговорност за нападенията, тъй като неговите служители и длъжностни лица \"са помогнали пряко и съзнателно на похитителите\", извършили нападенията преди 17 години, като освен това са поддържали Ал Кайда по различни начини.   В същото време, съдията отхвърли твърденията, че две саудитски банки, Националната търговска банка и Ал Раджи банк, както и строителна компания Саудит Бинладен груп, контролирана от семейство Бин Ладен, са предоставили средства и финансови услуги за нападенията. Магистратът обясни, че тези структури са извън юрисдикцията на този съд.   Адвокатът на жалбоподателите, Джеймс Крейндлер беше много доволен от решението на съдията. \"Ние настоявахме да продължим случая, така че цялата история да излезе наяве и да разкрие саудитската роля в атаките от 11 септември\", каза той.   През 2016 г. в Конгреса на САЩ одобри Закон за борба със спонсорите на тероризма, въпреки ветото на тогавашния президент на САЩ Барак Обама, който позволява на американците да съдят саудитското правителство за нанесени вреди и за неговите предполагаеми връзки с терористичните атаки на 11.09.   Рияд твърдо отрича спонсорирането на терористични дейности и ролята в атентатите от 2001 г., които са оставили около 3000 мъртви, въпреки че 15 от 19-те предполагаеми участници в тези атаки са били саудитски граждани.", "date": "2018.03.30", "title": "Американски съд отхвърли искането на Рияд за прекратяване на съдебния процес за неговата роля в 9/11"}
{"url": "http://www.classa.bg/%D1%81%D0%B2%D1%8F%D1%82/item/380239-%D0%B4%D0%B2%D0%B5%D1%82%D0%B5-%D0%BA%D0%BE%D1%80%D0%B5%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D1%80%D0%B0%D0%B2%D0%BD%D0%B8%D1%89%D0%B5", "text": "Висши служители от Северна и Южна Корея започнаха сближаване, за да оформят срещата на върха между лидерите на двете държави, планирана за април. Длъжностните лица обсъждат датата и подробностите на дневния ред.   \"Ние ще се консултираме тясно със Севера за срещата на върха, за да бъдем успешни\", каза делегатът Чо Мйон-гйон, южнокорейски министър на обединението, според Йонхап.   Делегати от двете страни проведоха среща в граничното село Панминджон, с цел да координират среща между южнокорейския президент Муун Джае-ин и лидера Ким Чен-ун.   Тези подготовки се правят след разкриването на първото чуждестранно посещение на севернокорейския лидер: изненадващо пътуване до Китай, което той направи по-рано тази седмица. По време на посещението си Ким проведе неофициални разговори с китайския президент Си Дзинпин.   От Пекин северокорейският лидер заяви, че е \"ангажиран с денуклеаризацията\" на полуострова, обусловена от тясна координация с Вашингтон и Сеул. Правителството на Южна Корея \"аплодира\" тази среща и изрази надежда, че бъдещите разговори биха ускорили този процес.   Американският президент Доналд Тръмп говори за историческото събитие, с оглед на собствената му среща с Ким Чен-ун, насрочена за май. \"Чакам нашата среща\", заяви президентът, добавяйки, че вижда \"много възможности севернокорейският лидер да направи правилното нещо за своя народ и за човечеството\".", "date": "2018.03.30", "title": "Двете Кореи започват разговори  за среща на високо равнище"}
{"url": "http://www.classa.bg/%D1%81%D0%B2%D1%8F%D1%82/item/380240-%D0%BF%D0%B5%D1%82%D1%80%D0%BE%D1%8E%D0%B0%D0%BD%D1%8A%D1%82-%D0%BC%D0%BE%D0%B6%D0%B5-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%BD%D0%B0-%D0%B8%D0%B3%D1%80%D0%B0%D1%82%D0%B0-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BB%D0%BE%D0%B2%D0%B8%D1%82%D0%B5-%D0%BF%D0%B0%D0%B7%D0%B0%D1%80%D0%B8", "text": "Историческата емисия от страна на Китай на петролните \"фючърси\", деноминирани в юани през тази седмица, предизвика разгорещен дебат сред анализаторите за бъдещето на новия продукт: някои вярват в успеха му, а други предричат неуспех.   Преди пускането на петроюана някои анализатори считаха, че високата цена за съхранение на петрола, подкрепяща китайската валута на Международната борса за енергия в Шанхай (INE), може да изплаши потенциалните инвеститори във фючърсни договори.   Премиерата на \"фючърсните\" договори в понеделник, обаче, впечатли много играчи: обемите на търговията през нощта дори надхвърлиха транзакциите на международния бенчмарк Brent.   Около 62,500 договора смениха собствениците си по време на първата сесия, като национални и международни петролни инвеститори се присъединиха към търговията, според Livetradingnews.   Този впечатляващ старт е дал основание на няколко анализатори да говорят за промяна на играта в света на финансовата търговия, поради появата на петроюана. \"Това е най-голямата промяна в капиталовите пазари, може би за всички времена\", заяви Хейдън Брискоу, директор в Азиатско-тихоокеанския регионален инвестиционен посредник UBS Asset Management, цитиран от Ройтерс.   Според анализатори, решението за пускане на пазара на петрол в юани ще намали ролята на долара на световните финансови пазари. Ако участниците на пазара, включително и американски корпорации, изберат договорите, подкрепени с юани, това лесно може да засили китайската валута и в същото време, да отслаби долара.   \"Това помага да циментира възможността за обмен и оспорва петродоларовата система, където петролните операции се извършват в долари. Това ще намали търсенето на американския долар и ще повиши инфлацията в САЩ\", каза Брискоу.", "date": "2018.03.30", "title": "Петроюанът може драстично да промени \"правилата на играта\" на капиталовите пазари"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/380241-%D0%BD%D0%B0%D1%81%D0%B0-%D0%B3%D0%BE%D1%82%D0%B2%D0%B8-%D1%81%D0%BE%D0%BD%D0%B4%D0%B0-%D0%BA%D1%8A%D0%BC-%D1%81%D0%BB%D1%8A%D0%BD%D1%86%D0%B5%D1%82%D0%BE", "text": "НАСА подготвя уникална мисия до Слънцето. Към него ще бъде изстреляна сонда, която ще трябва да издържи на температури, достигащи 1400 градуса по Целзий. Любопитна подробност е, че всеки, който желае, може да изпрати онлайн своето име на космическата агенция. То ще бъде качено на микрочип, който пък ще бъде поставен в апарата. Така вашето име ще може да стане част от амбициозната мисия. Сондата ще бъде изстреляна на 31 юли и ще навлезе в орбита около Слънцето през 2024 година.", "date": "2018.03.30", "title": "НАСА готви сонда към Слънцето"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/380242-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BF%D0%B5%D0%B9-%D1%85", "text": "Точно преди седмица космическата ракета Space X Falcon беше изстреляна успешно към Марс, с личната червена „Тесла\" на собственика на компанията Елън Мъск на борда. Целта на мисията, определена като революционна, е да изведе ракетата на орбита около Слънцето, но крайната цел на Мъск е колонизацията на Марс. А междувременно Space X се превърна във водещата частна компания за изпълнение на доставки на карго в Космоса с помощта на ракетата Falcon 9. Нека разгледаме дългата 69,9 метра ракета, която има вече 38 успешни изстрелвания и бързо се превръща в предпочитания избор за извеждане на товар в орбита, а и на космически пътешественици... Многократна употреба Първата степен на ракетата Falcon9 на частната космическа компания на Елън Моск SpaceX – частта, която съдържа най-голямото количество гориво и основните двигатели, се връща на Земята и се възстановява така, че да е годна за повторен полет. Подобна стъпка е революция в изследването на Космоса, тъй като това е най-скъпият компонент от ракетата. Преди този миг всяко изстрелване изискваше стотици милиони долари за създаване на нова ракета. Вече една и съща може да се използва многократно. SpaceX предлага 30% отстъпка на клиентите, избрали да използват вече изстрелвана ракета. Сигурност Успешните изстрелвания с Falcon 9 са 95% (от 41 изстрелвания за 8 години само при две не са изпълнени планираните цели – в единия случай ракетата не стига до орбита, а във втори експлодира по време на тестовете преди полета). Космическите совалки от програмата Space Shuttle на NASA имат успеваемост от 98,5%, а руската ракета „Союз\" има над 1700 изстрелвания и успеваемост от 97%. Така че ако SpaceX иска да използва ракетите си за пренос на астронавти, ще трябва да подобри още резултатите си. Вдъхновение Мисиите „Аполо\" на американската космическа агенция NASA не само транспортират успешно 12 астронавти на Луната, но и вдъхновяват цяло поколение. Но от последното излитане на „Аполо-17\" от Луната през 1972 г. човечеството се е концентрирало само в околоземната орбита. Ако частни космически компании успеят да заведат и върнат хора до Луната или на Марс ефектът върху обществото ще бъде огромен! Нови индустрии Високата в миналото цена на ракетните изстрелвания позволява само на най-богатите държави да участват в космическата надпревара. Правителствата обаче се финансират от данъкоплатци, много от които са скептични по отношение на ползите от изследването на Космоса. SpaceX отбелязва навлизането на частни компании в космическия сектор и доказва, че Космосът може да бъде достъпен. Други предприемачи също вече са се включили в надпреварата, като милиардерите Джеф Безос и Ричард Брансън. Глобалната космическа индустрия се разраства дори по-бързо от икономиката на Китай, а флотилиите от спътници на частни компании ще позволят навлизането на нови технологии като автономни коли и свръхбързи интернет комуникации. Мощност Мощта на Falcon 9 се дължи на двигателя Merlin, разработен от SpaceX – един от най-ефективните, създаван някога. Девет такива двигателя са прикрепени към първата степен на ракетата, което гарантира известна сигурност. На други ракети, при грешка в двигателя, цялата мисия може да не успее да бъде изведена в орбита. В случая на Falcon 9 два от деветте двигателя могат да спрат и въпреки това нужната тяга ще е достатъчна, за да може мисията да завърши. Колин Стюарт", "date": "2018.03.30", "title": "Подробности за Спей Х"}
{"url": "http://www.classa.bg/%D1%82%D0%B5%D1%85%D0%BD%D0%BE/item/380243-%D0%BD%D0%BE%D0%B2-%D1%83%D0%B4%D0%B0%D1%80-%D0%BF%D0%BE-%D1%84%D0%B5%D0%B9%D1%81%D0%B1%D1%83%D0%BA", "text": "Ударите срещу Facebook не стихват. Групи за граждански права в САЩ, ръководени от „Националния панаир за жилищно настаняване\", твърдят, че рекламната платформа на социалната мрежа позволява на собствениците на имоти и брокерите да изключат от рекламата хора въз основа на характеристики като семейно положение или пол. В жалбата, внесена във федералния съд на Манхатън във вторник тази седмица, се твърди, че Facebook създава списъци, които позволяват на рекламодателите да изключат определени категории хора от показването на жилищни обяви, съобщи Блумбърг. Жалбоподателите са създали фалшива фирма за недвижими имоти, подготвили са десетки реклами за преглед, а Facebook им е предоставила специален списък с групи, които биха могли да бъдат изключени от получаването на рекламите, вкл. семейства с деца и инвалиди. „Използването и злоупотребата с потребителските данни от Facebook за дискриминационни цели трябва да спре\", казва главният изпълнителен директор на „Националния панаир за жилищно строителство\" – Лиса Райс. По нейните думи, за жените, семействата с деца, хората с увреждания и други групи, които не са добре обслужвани, вече е предизвикателство да намерят жилище. Групите за граждански прави настояват съдът да излезе с декларация, че практиката на Facebook нарушава Закона за жилищното настаняване и Закона за правата на човека в Ню Йорк. Освен това те ще се опитат да прокарат решения, които да блокират подобна практика на Facebook и да принудят социалната мрежа да промени рекламната си платформа. Все още няма официален коментар по случая от страна на Facebook. Социалната мрежа е подложена на огромен натиск откакто гръмна скандалът с британската компания Cambridge Analytica, която е използвала неправомерно данните на 50 млн. потребители на Facebook в президентската кампания на Доналд Тръмп. Акциите на Facebook рязко поевтиняха, а Марк Зукурбърг бе привикан от политиците да дава обяснения.", "date": "2018.03.30", "title": "Нов удар по Фейсбук"}
{"url": "http://www.classa.bg/%D1%82%D0%B5%D1%85%D0%BD%D0%BE/item/380244-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D0%B2-%D1%81%D0%BA%D0%B0%D0%B9%D0%BF", "text": "Microsoft обнови споразуменията с потребителите за ползване на услугите за общуване на компанията, вкл. популярния месинджър Skype и Xbox Live. Една от най-важните промени е забраната за използване на агресивен и обиден език в Skype и Xbox Live. Новите правила ще влязат в сила през май 2018 г., уточняват от компанията. В раздела „Кодекс за поведение\" Microsoft пояснява, че използването на агресивен език и мошеническата дейност в услугите й са забранени. За нарушаване на правилата се предвиждат строги наказания. Така например, провинилите се потребители рискуват да бъдат блокирани в Xbox Live или Skype, което включва и загуба на лиценза за съдържание, златното членство в Xbox и баланса по блокираните акаунти.", "date": "2018.03.30", "title": "Забраниха агресията в Скайп"}
{"url": "http://www.classa.bg/%D1%81%D0%B2%D1%8F%D1%82/item/380236-facebook-%D1%89%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81-%D0%B2%D1%81%D0%B8%D1%87%D0%BA%D0%B8-%D0%B2%D1%8A%D0%BD%D1%88%D0%BD%D0%B8-%D1%81%D1%8A%D0%B1%D0%B8%D1%80%D0%B0%D1%87%D0%B8-%D0%BD%D0%B0-%D0%B4%D0%B0%D0%BD%D0%BD%D0%B8", "text": "В опит да подобри своите правила за поверителност, след скандала с Кеймбридж Аналитика, Facebook обяви, че вече няма да предлага опцията реклама, която използва личната информация, предоставена от други събирачи на данни.   \"Искаме рекламодателите да разберат, че ние ще затворим Категориите на партньори. Този продукт позволяваше на външни доставчици на данни да предлагат фокусирането си директно на Facebook. Въпреки че е често срещана практика в бранша, ние вярваме, че тази стъпка ще бъде завършена през следващите шест месеца и ще помогне да се подобри поверителността на хората във Facebook \", гласи изявление от социалната мрежа.   Сред компаниите, които ще бъдат засегнати от новата мярка, са Acxiom, която предоставя данни от Съединените щати, Великобритания, Франция, Германия и Австралия; Epsilon, която наблюдава предпочитанията на американските потребители; Oracle Data Cloud, който събира данни в САЩ и Обединеното кралство; Experian и TransUnion, както и други.   Компаниите, всички те - важни агрегатори на данни, помагаха на Facebook да предостави на рекламодателите ценна информация за поведението на потребителите извън мрежата. Това включва навиците им за купуване, информация за техните собствености и други данни, които са от съществено значение за рекламодателите, за да направят точно фокусиране.   Агрегаторите сътрудничиха с Facebook и когато рекламодателите плащаха да използват тази опция, Facebook прехвърляше част от получените пари на третата страна, която е събрала данните.   Социалната мрежа е започнала да променя правилата си за поверителност, след скандала с изтичане на данни на британската компания Кеймбридж Аналитика, обвинена за извличане на данни от 50 милиона потребители на Facebook, без тяхното знание или изрично съгласие и използването им, за да се опита да повлияе на избирателите в президентската кампания на САЩ", "date": "2018.03.30", "title": "Facebook ще прекрати сътрудничеството с всички външни събирачи на данни"}
{"url": "http://www.classa.bg/%D1%81%D0%B2%D1%8F%D1%82/item/380237-%D1%82%D0%BE%D0%BA%D0%B8%D0%BE-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D0%BD%D0%B5-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D0%BF%D1%85%D0%B5%D0%BD%D1%8F%D0%BD", "text": "Японският външен министър Таро Коно е изразил позицията на своята страна по въпроса за денуклеаризацията на Северна Корея, вследствие на неотдавнашните изненадващи стъпки на Ким Чен-ун на международната сцена.   \"Северна Корея не разкрива на външния свят намеренията си по отношение на премахването на ядреното оръжие\", заяви министърът на външните работи, след като лидерът на Северна Корея, по време на историческото си посещение в Китай тази седмица, се ангажира да ограничи ядрената програма.   \"Активността в ядрените съоръжения в Северна Корея продължава, което в момента ни принуждава да наблюдаваме техните стъпки и да продължим да оказваме натиск върху тях\", добави министърът, като подчерта необходимостта да се намерят правилните тактики, за да се гарантира премахването на ядреното оръжие.", "date": "2018.03.30", "title": "Токио настоява за поддържане на международния натиск върху Пхенян"}
{"url": "http://www.classa.bg/%D1%81%D0%B2%D1%8F%D1%82/item/380235-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2-%D0%BE%D1%80%D0%B3%D0%B0%D0%BD-%D0%B2-%D1%87%D0%BE%D0%B2%D0%B5%D1%88%D0%BA%D0%BE%D1%82%D0%BE-%D1%82%D1%8F%D0%BB%D0%BE", "text": "Екип от физиолози от няколко института в САЩ са идентифицирали мрежа от свързани помежду отделения, пълни с течност, намираща се между различните тъкани на човешкото тяло, твърди статия, публикуван на 27 март в списание Scientific Reports.   Тези учени предлагат тяхното откритие да се нарече интерстицио. Тази система е отговорна за натрупването на известната като интерстициална течност, от която възрастните притежават около 12 литра и на която досега физиолозите се позоваваха не като орган, а като пространство между клетките.   Интерстициото поема ударите, за да защити жизнените тъкани на тялото. От друга страна, неговите анатомични структури допринасят за разпространението на ракови метастази, отоци или фибрози. По този начин то се опира на мрежа от гъвкави протеини (колагени) и се намира както в дълбоката дерма, така и във вътрешностите, мускулите и белите дробове.   За да идентифицират съществуването на органа, тези специалисти използвали микроскопични методи: замразена биопсия и хистология с флуоресцентни агенти. Тези тестове са установили подобни ретикуларни модели между тъканите, които досега не са имали анатомична корелация.   В експериментите си изследователите са използвали както материали, събрани от доброволци между 2012 г. и 2013 г., така и проби от тъканни банки.", "date": "2018.03.30", "title": "Откриха нов орган в човешкото тяло"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380230-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81-%D0%BD%D0%B0%D0%B9-%D0%B2%D0%B8%D1%81%D0%BE%D0%BA-%D1%80%D0%B5%D0%B9%D1%82%D0%B8%D0%BD%D0%B3-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BC%D0%B0%D0%BD%D0%B4%D0%B0%D1%82%D0%B0", "text": "Въпреки наситения с противоречия между институциите период и разминаващите се с правителството позиции по редица проблеми, президентът Румен Радев остава незасегнат от горещите текущи скандали. С 59% одобрение и 10% неодобрение той постига най-висок рейтинг от началото на своя мандат. Това показват резултатите от регулярното проучване на обществено-политическите нагласи на Агенция „Алфа Рисърч”. Eдин от най-интересните резултати от проучването е как тази плеяда от различни и дори разнопосочни събития влияе на електоралната партийна подкрепа.   След скандалите около ЧЕЗ, кампанията срещу приемането на Истанбулската конвенция, атаките срещу посредническата роля на България на европейската сцена, БСП отбелязва свои символни победи и скъсява дистанцията с ГЕРБ до 2.5%.   ГЕРБ запазва мястото си на първа политическа сила с подкрепа от 23.1% от всички избиратели. Външно-политическата активност на лидера на партията Бойко Борисов води до ръст от 3 на сто в неговия личен рейтинг – до 36%. С подкрепа от 20.5% левицата скъсява дистанцията с ГЕРБ, но не заради електорален ръст, а заради спада на основния политически опонент. Лидерът на партията, Корнелия Нинова (доверие 26.4%) също не успява да повиши личния си рейтинг.   Въпреки скандалите помежду им, Обединените патриоти успяват да се задържат на 5.2% електорална подкрепа. Красимир Каракачанов е с най-висок личен рейтинг (29.8%), следван от Валери Симеонов – 11.4% и Волен Сидеров – 6.4%.   При ДПС, както и при Воля, съществени промени не се наблюдават. Движението със сигурност би имало парламентарно представителство (5.1%), докато “Вола”-та няма да е достатъчна да вкара отново партията на Веселин Марешки в парламента (2.0%).         Антиевропейската като цяло реторика на БСП обаче я поставя в своеобразен капан по отношение на първите избори, на които ще бъде тествано нейното влияние – Европейските през 2019 г. Най-голямото изпитание за Кабинета Борисов 3, сделката за ЧЕЗ, оказва и най-пряк негативен ефект върху неговия имидж. 57% са на мнение, че правителството е замесено по някакъв начин в продажбата на най-голямото електроразпределително дружество в България на пазарджишката фирма Инерком, а един от уважаваните експерти-министри в кабинета, Теменужка Петкова, губи 10 пункта от своя личен рейтинг.   Същевременно, 42% са на мнение, че в политически план този скандал се използва от опонентите на правителството, за да го свалят от власт. Така, макар симпатизантите на ГЕРБ също да са критични към сделката, по отношение на правителството те заемат защитна позиция. В резултат, кабинетът запазва доверие от 21%, колкото имаше и през декември. С 4% обаче се увеличават неговите критици (до 43%), като негативните настроения нарастват главно сред столичани и жителите на селата.         Европредседателството и външно-политическата активност на кабинета, от своя страна, са основният ресурс за една по-широка обществена подкрепа по ключови теми, надхвърляща електоралната база на коалиционните партньори. 37% определят българското председателство на Съвета на ЕС като успешно до този момент, срещу едва 13% – като неуспешно. 50% одобряват приоритета на страната ни за европейска интеграция на страните от Западните Балкани. В този контекст премиерът Борисов повишава рейтинга си с 3% спрямо декември.   Сред външно-политическите фактори, оказали неочаквано силно влияние върху общественото мнение, трябва да се отбележи преди всичко отзвукът от политическите изказвания на руския патриарх Кирил. 67% оценяват неговите думи, че българите не са проявили признателност към Русия като неприемливи и унизителни, 25% ги приемат за приемливи и справедливи. Извън конкретните думи обаче, за първи път се наблюдава по-сериозно проблематизиране от широки обществени слоеве на поведението, което Русия изисква към себе си. След тазгодишния 3-ти март, 43% са на мнение, че Русия настоява не за просто признателност, каквато мнозинството от хората наистина проявяват, но и страната ни да следва нейния път на развитие. Което, също според мнозинството от българите, не съответства на техния избор.   В резултат от тези промени, за първи път след Украинската криза и анексирането на Крим, е налице сериозен спад в традиционно позитивното отношение към Русия от 66% на 56%. Дали и в каква посока ще повлияе изострянето на напрежението между Европа и САЩ от една страна, и Русия, от друга, заради отравянето на Скрипал, ще проличи в следващите месеци. Охладняването към Русия, обаче, успоредно с европейската активност на правителството, води до нов ръст на обичайно високата подкрепа за ЕС (от 50% до 58%), но също така и до известен ръст в одобрението на Северноатлантическия алианс (от 38% до 44%).   ", "date": "2018.03.30", "title": "Президентът с най-висок рейтинг от началото на мандата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380231-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B8%D0%BC%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0,-%D1%82%D1%8A%D1%80%D0%B3%D1%83%D0%B2%D0%B0%D1%89%D0%B0-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8", "text": "Френският „Нувел обсерватьор“ написа черно на бяло: ВМРО е замесена в криминална търговия с български паспорти, а лидерът й и негово протеже в Агенцията за българите в чужбина дълбоко са бъркали в кацата с меда! В резултат на което стотици македонци и албанци от Македония и Косово незаконнно са влезли в Евросъюза, а в черната каса на „Пиротска“ влезли десетки милиони евро, написа във “Фейсбук” бившият депутат и председател на движението за радикална промяна “Българска пролет” Велизар Енчев. Вместо медиите да гърмят, Народното събрание да създаде анкетна комисия, а военният министър да дава обяснения в прокуратурата, в България цари пълна тишина. И нито един тв водещ не смее да зададе този въпрос на вицето Красимир Каракачанов. Тази сутрин Виктор Николаев отново обгрижи евродепутата на ВМРО Ангел Джамбазки и отново забрави да го попита за публикацията на френското издание. Да не говоря за държавните БНТ и БНР, в които Каракачанов и неговата чета са пълновластни господари.     При това публикацията на френските журналисти не е новина за българската аудитория. Още преди четири години Агенция БГНЕС изнесе същата информация, а през 2017 година сайтът „Афера“ бе цензуриран от Централната избирателна комисия заради публикуването на тези разкрития по време на парламентарните избори.   Имам сериозни съмнения и е време да ги изрека на глас: На „Пиротска“ се е настанила шайка мафиоти, търгуваща не само с патриотичната кауза, но и с европейското гражданство. И тъй като у нас полицаите, следователите и прокурорите са безсилни пред лицето Красимир Каракачанов, което е вицепремиер и военен министър, налага се спешно да сезирам европейските институции в Брюксел и Европол.   Време е Европейският съюз да разбере, че в българското правителство има организирана престъпна група, заради която България не бива да бъде допускана до системата „Шенген“. Докато член на Европейския съюз, при това временно председателстващ същия съюз, е управляван от престъпна група, търгуваща с европейски паспорти, нейните външни и вътрешни граници са незащитени, заявява Енчев.  ", "date": "2018.03.30", "title": "В кабинета има организирана престъпна група, търгуваща с европейски паспорти"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380232-%D1%81%D1%8A%D0%B2%D0%B5%D1%82%D1%8A%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BA%D1%8A%D0%BC-%D0%BC%D1%81-%D1%89%D0%B5-%D0%B8%D0%B7%D1%81%D0%BB%D1%83%D1%88%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B8-%D0%B2-%D1%80%D1%83%D1%81%D0%B8%D1%8F", "text": "Съветът по сигурността към Министерския съвет се събира, за да обсъди каква да бъде българската реакция по случая ”Скрипал”. На заседанието ще бъде изслушан посланикът ни в Москва Бойко Коцев.   Заседанието на съвета се ръководи от премиера. В него участват министри, ръководители на специалните служби и представител на президентската институция. Отравянето на двойният шпионин Сергей Скрипал и неговата дъщеря предизвика международен скандал и дипломатическа криза. 20 държави, 18 от които от Европейския съюз, експулсираха руски дипломати. От своя страна Русия обяви за персона нон грата 60 американски дипломати и обяви, че закрива генералното консулство на Съединените щати в Санкт Петербург.", "date": "2018.03.30", "title": "Съветът по сигурността към МС ще изслуша посланикът ни в Русия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380233-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%87%D0%B0%D1%88%D0%B0%D1%82%D0%B0-%D0%BF%D1%80%D0%B5%D0%BB%D1%8F-%D1%81%D1%80%D0%B5%D1%89%D1%83-%D1%80%D1%83%D1%81%D0%BA%D0%B0%D1%82%D0%B0-%D0%B0%D0%B3%D1%80%D0%B5%D1%81%D0%B8%D1%8F", "text": "Няма съмнение за участието на Кремъл в отравянето на руския шпионин Скрипал. Не може България да чака да получи доказателства за това. Да не забравяме българския чадър, който все още стои като петно върху България. Това заяви в предаването „Тази сутрин” бившият посланик в Брюксел и Люксембург Леа Коен. Тя определи като закъсняла реакция привикването у нас на посланик Бойко Коцев за консултации по случая Скрипал. \"Чашата преля срещу руската агресия. 38 руснаци, противници на Путин, са намерили смъртта си. Нашият свят трябва да попита как така не загина приятел на Путин, а само негови врагове\", заяви Александър Йорданов, бивш извънреден посланик в Полша, Литва, Латвия, Естония, Македония. \"Българите напускат страната си, но не отиват в Русия. Защо?! Русия иска да бъде  на другия полюс, затова тя се хваща за кобура\", продължи Йорданов. \"ЕС многократно отстъпи, например в Сирия, победител във войната се оказва Асад с помощта на Русия. Европа трябва да се вземе в ръце\", посъветва Коен.", "date": "2018.03.30", "title": "Александър Йорданов: Чашата преля срещу руската агресия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380234-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D0%BF%D1%80%D0%BE%D1%81%D1%82%D0%B8%D1%82%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8", "text": "Буквално трима от всеки четири души вярва, че баба Ванга е пророчица, а всеки втори или почти всеки втори смята, че магии има и има хора, които могат да ги извършват. Изследването на \"Тренд\" за вярванията на българите в магии, пророци, извънземни и конспирации успя да хвърли в смут мнозина.   Изследванията на \"Тренд\" показват, че   са показали повече хора (75% от запитаните), отколкото са демонстрирали   (62%) в друго изследване на агенцията от преди няколко месеца - октомври 2017 г.  Вероятно има значение как анкетиращите задават въпросите, как точно са формулирани те и т.н., но именно затова социолозите дават и статистическа грешка от около 3%. Това обаче са повече от 3% разлика.     В света, в който живеем, сме свикнали рационалното да е водещият елемент. Магията и конспирациите сякаш са оставени за книгите и филмите или максимум за някакви \"глупави\" хора, които живеят далеч от нас. Затова и много хора останаха изненадани и възмутени от тези резултати.   Въпросът обаче е наистина ли трябва да сме изненадани от тези данни?  Това е силата на простите отговори за сложните моменти.  Всеки иска животът да е една идея по-прост, а нещата да са по-ясни. И ако може без да полага особени усилия за това.   Именно това е ролята на човешките вярвания - да дадат обяснения за всичко онова, което не разбираме, чуждо ни е и малко или много ни плаши. Във времена като тези на напрежение, политически трусове, затрупване с информация и глобални заплахи, нормално е човек да иска да си обясни нещата лесно и просто.   И тъй като науката и рационалното мислене рядко дават прости обяснения (или поне такива, за които не е нужно да знаеш значителен брой неща преди това), простите отговори просперират. Те правят света по-ясен. Дават на какво да се опреш.   Такива \"истини\" за нещата и живота дават както  , така и \"магиите\". С тяхна помощ човек може да намери и възможен отговор на въпроса, който притеснява всички - \"Какво мога да очаквам от бъдещето\".   Идентично е и положението с баба Ванга - хората вярват в нея, защото 1) никой не е оспорвал достатъчно публично, ясно и гласно способностите й, и 2) самите те искат да вярват в нея.    Нека хвърлим поглед назад към 90-те в търсене на обяснение за този феномен.   Мутри, бедни години, бързи промени, несигурност... Интересни времена, както му казват китайците от онова проклятие. В самото общество назрява (или по-скоро се увеличава още от #байтошововреме) един огромен глад за духовност, на който няма кой да отговори напълно.   В този момент православната църква точно преживява своя разкол и се стига дотам, че действително да има \"война за територии\" между двата Синода - на Максим и на Пимен (а по-късно на Инокентий). Случващото се там, заедно със затварянето на самата църква в собствените си канони кара много хора да се отдръпнат към религията.   Покрай тези драми печелят именно сектите, врачките, гадателките, ходжите и всички, които по един или друг начин могат да дадат на наплашените хора обяснение за проблемите им.   БКП отричаше яростно бог, но за врачките имаше \"място в сърцето си\". Те бяха ценен източник на информация за службите, които ги лансираха смело в обществото. Та още от това време някак още тогава беше приемливо да се ходи на врачки.   Те предлагат лесни решения за страховете и за проблемите. Само срещу някаква дребна или не особено дребна сума в кеш. А страхове и проблеми за решаване по това време - колкото искаш.   И на фона на всичко това е баба Ванга - блага сляпа жена, за която държавата още отдавна е казала, че може да предвижда бъдещето и да помага на хора в нужда.  До нея са се допитвали даже държавници и служби. Медиите се изказват положително за нея.   Иначе казано тя е героят, от който това време и хората в него имат нужда. На мнозина тя напомня онези светци от Библията - изолирана, мъдра и готова да даде помощта си на нуждаещите си.   Докато е още жива опашки с хора чакат пред вратата й, за да им помогне, да осени с мъдрост и да даде съвет. Освен всичко това, тя им дава и един душевен покой, знание, че нещата ще се оправят, или ако не се оправят, поне ще тръгнат по някакъв начин, който можеш да очакваш.   Така на практика, без да иска, тя поема една от най-важните роли на Църквата - силата да дава душевен покой и мир на хората. Всеки почти има някой познат - леля, майка, баба, познато семейство или нещо от сорта, които са били при \"пророчицата\", докато е била жива.   А оттам нататък е обезсмъртяването в легенда от книги, статии, дописки, разкази на хора, които са я познавали, и на такива, които се правят, че са я познавали, за да се създаде един героизиран и митичен образ. А и никой никога не разказва за онези предсказанията, които са били погрешни.   И историите за нея, както и всички онези други не дотам рационални вярвания дават достатъчно \"храна\", която да помогне за запълването на тази същата дупка за вяра, за духовно и за нещо повече. Всеки има нужда от своя свят, който земното и битовото. И тъй като живеем в свободно време, всеки може да вярва, в каквото си ще. Ако ще и да са пълни глупости според другите. Стига да не си ги навира в чуждите лица, всичко е под контрол и всичко е точно.", "date": "2018.03.30", "title": "Силата на простите отговори"}
{"url": "http://www.classa.bg/%D1%81%D0%B2%D1%8F%D1%82/item/380226-%D0%BA%D0%B0%D0%BA-%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%83%D0%B1%D0%B8%D0%B2%D0%B0%D1%85%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B2%D1%80%D0%B0%D0%B3%D0%BE%D0%B2%D0%B5-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81%D0%B8", "text": "Авторът на тази статия – Владимир Тулин, застъпва версията, че Георги Марков е убит от британските специални служби. Възниква въпросът, ако Съветският съюз и НРБ са организирали убийството му, защо англичаните, чийто агент е Марков от 1974 г., не спасиха дисидента?     Специалистите в министерството на отбраната на Британия не потвърдиха, че газът „Новичок“, с който вероятно са отровени шпионинът Скрипал и дъщеря му, е произведен в Руската федерация. Това заяви бившият британски посланик Крейг Мюрей, който има информацията от британското външно министерство. Британският дипломат съобщи, че експертите така и не могли да намерят някакви доказателства, с които да обвинят Москва за отравянето. Те са възмутени от натиска на Лондон, който иска на всяка цена да потвърдят, че газът е произведен в Русия.     Липсата на доказателства за виновността на Русия е и доказателство за нейната невиновност. Възниква въпросът: ако покушението срещу Скрипал не е извършено от руските служби, то от кого?    Веднага си спомняме за политическите убийства, организирани от Британия.   Първата жертва на тайната британска политика е убийството на император Павел Първи, извършено на 11 срещу 12 март 1801 г. Британският посланик в Петербург – лорд Чарлз Уитвърт, оказал организационна и финансова помощ на ръководителите на заговора – братята Зубови, чрез сестра им и негова любовница Олга Жеребцова. Този джентълмен имал още една любовница – Анна Толстая. Уитвърт бил изгонен от Русия, но заговорът бил задействан. Граф Николай Зубов ударил Павел със златна табакера в слепоочието.   Британците се готвели да убият и Владимир И. Ленин. Инициатор на заговора бил шефът на британската дипломатическа мисия Брус Локхарт. Английските дипломати установили контакт с Ян Буйкис и Ян Спрогис, които вербували Едуард Берзин – командир на червените латишки стрелци, охраняващи Кремъл. За шест милиона рубли Берзин се съгласил да изпълни задачата на британското разузнаване: да вдигне на бунт латишките стрелци, да завземе Кремъл и убие Ленин и Троцки, а след това да тръгне към Вологда, за да се свърже с английските войски, десантирали в Арханглск. Предвиждало се да бъде взривен мостът през Волхов, за да се прекрати снабдяването на Петроград с продоволствие и да се предизвика глад.   Б. Локахрт не подозирал, че тримата латиши са чекисти и дори им изплатил предварително 1,2 милиона рубли. На 31 август 1918 г. го арестували в Москва, а в Петроград военно-морското аташе Френсис Кроми, опитвайки се да даде време на колегите си да унищожат документите, открил огън срещу представители на съветската власт, които влезли в посолството; чекистът Янсон бил убит. С ответен огън Кроми бил убит, а Локхарт по-късно бил обменен с арестувания в Лондон съветски представител Максим Литвинов. Убийството на Ленин се провалило.   Повече от 90 години британците отхвърлят обвиненията за организираното убийство на Ленин. Но през 2011 г. в архивите са открити писма на Брус Локхарт с молба да получи пари за организирането на заговора. Открити са и негови бележки до лорд Керзон, в които пише, че при намесата на Антантата ще бъдат убити болшевишки барони и ще бъде сформирана военна диктатура. Професор Робърт Сървис открил писма на сина на Брус Локхарт – Робин, в които той разказва как баща му се готвел да убие Ленин.   Премиерът на Конко Патрис Ломумба също станал жертва на английската политика. През март 2013 г. британският вестник „Телеграф“ съобщи, че баронеса Дафна Парк, служила в Ми-6 над 30 години, преди смъртта си признала, че организирала убийството на Лумумба през 1961 г., когато работела в столицата на Конго под прикритието на първи секретар в британското посолство.   Така става ясно, че Британия политическите убийства са в реда на нещата.   Кой уби Георги Марков?   През 1969 г. Марков напуснал България. На 7 септември 1978 г. той разказал на свой познат и на жена си, че го убол непознат на моста Ватерло в Лондон. На другия ден му станало зле и на 11 септември починал. При аутопсията в тялото му открили куршум с диаметър 1,7 мм, в който имало празно пространство, свързващо се с повърхността с два канала под ъгъл 90 градуса. Химическата експертиза показала, че в куршума се съдържа силно отровният рицин. Куршумът попаднал в тялото на Марков в резултат от изстрел от пневматично оръжие, маскирано като чадър.   Срещу България е подета истерична вендета; страната е обвинена в политическото убийство, отменени са важни икономически договори. Тази история прилича много на сегашната с покушението срещу Скрипал. Няма доказателства, а те и не са нужни, защото я ясно кой го е направил. Само не е логично защо да се убива един от много емигранти девет години след като е напуснал България, който не представлявал опасност и бил осъден задочно само на 6,5 години лишаване от свобода. Както сега не е ясно защо да се убива Скрипал, когато по-важни мишени могат да бъдат бегълците Олег Гордиевски и Богдан Резун – Виктор Суворов.   През 90-те години Гордиевски дал интервюта за няколко български СМИ и се снимал в документален филм, който разказвал как Съветският съюз и НРБ готвели убийството на Марков; всичко звучало много солидно. По думите му лично тогавашният ръководител на България – Т. Живков, взел решението за убийството. Помагали му Юрий Андропов в присъствието на В. Крючков и, разбира се, Олег Калугин.   Гордиевски избягал на Запад през 1985 г. и заявил, че Съветският съюз и НРБ организирали убийството на Марков. Западните СМИ ликували – появило се доказателството. По-скоро това било доказателство, че убийството е организирано от британските специални служби, иначе защо англичаните, чийто агент бил Георги Марков от 1974 г., не спасили дисидента?   Интересно е и защо Леонид И. Брежнев не приел съдбоносното за страните на социализма решение за съдбата на коментатора на радио „Свободна Европа“? Андропов заповядал на Калугин да помогне на българите и двама от подчинените му занесли в София чадър, който стреля с отровни куршуми.   През октомври 1993 г. бившият генерал Калугин пристигнал в Лондон и бил арестуван с обвинение, че е организирал убийството на Г. Марков. Там се случило поредното му обръщане на лопатата и той официално заявил, че твърденията му са измислица. Така изчезнало поредното доказателство.   Ако се проучи кореспонденцията между Марков и писателя Атанас Славов, ще се види, че не българските специални служби са били проблем за Марков, а други. Той имал намерението да напусне Лондон.   Българите често сравняват обвиненията на британските власти срещу тях с обвиненията на немските нацисти срещу тримата българи за подпалването на райхстага през 1933 г. И двата завършват еднакво за обвинителите. Но остава въпросът – кой уби Марков? Няма да се уподобяваме на премиера на Великобритания Мей и да повдигаме обвинения, без доказателства. Доказателствата за подготвяното от Британия убийство на Ленин излизат след 90 години. От убийството на Г. Марков са минали само 40. Макар че понякога се случват чудеса. Може да се появи нов Едуард Сноудън и ние ще получим доказателства не само за тази смърт, но и за смъртта на Литвиненко, Березовски, Скрипал и др.    ", "date": "2018.03.30", "title": "Как службите на Британия убиваха политическите врагове на държавата си"}
{"url": "http://www.classa.bg/%D1%81%D0%B2%D1%8F%D1%82/item/380227-%D1%82%D0%BE%D0%BD%D0%B8-%D0%B1%D0%BB%D0%B5%D1%8A%D1%80-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D0%B8%D1%80%D0%B0%D0%BA", "text": "  Припомняме извинението от 2015г. на Тони Блеър за войната в Ирак, по повод днешните обвинения на Тереза Мей към Русия и солидарното изгонване на руски дипломати от редица европейски страни. Блеър се извини 12 г. след изфабрикуването на “доказателства” за химическото оръжие на Саддам Хюсеин, с които САЩ и Великобритания оправдаха нахлуването си в Ирак. “За всичко това съжалявам, скърбя и се извинявам повече, отколкото можете да си представите”, заяви преди три години Тони Блеър.   Тони Блеър заяви, че съжалява за войната в Ирак и призна, че нахлуването на американските войски и техните съюзници през 2003 г. е една от основните причини за появата и възхода на Ислямска държава. Бившият британски премиер призна, че има връзка между свалянето на Садам и появата на Ислямска държава       Блеър направи драматичното признание по време на телевизионно интервю за Си Ен Ен, в което призна, че решението, взето от него и Джордж Буш за отстраняването на Садам Хюсеин е довело “ада” в Ирак.   Извънредното признание от страна на бившия премиер идва след 12 години, в която той отказваше да се извини за участието на Великобритания в конфликта. По време на интервюто бившият лидер на Лейбъристката партия, който бе начело на правителството от 1997 до 2007 г. многократно заявява, че съжалява за поведението си и дори коментира твърденията, че нахлуването в Ирак е било военно “престъпление” – докато отказва да признае, че самият той е извършил такова.   “Разузнавателните оценки, направени, когато тръгвахме на война, се оказаха погрешни. Последиците се оказаха по-неприятни, продължителни и кървави, отколкото някога сме си представяли”, заяви Блеър пред репортери в отговор на острите критики, отправени срещу него в доклада на комисията, разследваща участието на Великобритания във войната в Ирак.   “За всичко това съжалявам, скърбя и се извинявам повече, отколкото можете да си представите”, каза той.   В отговор на въпрос дали нахлуването в Ирак е “основната причина за появата на екстремистката групировка”, която си е поставила за цел създаването на ислямски халифат в Близкия изток и в момента контролира големи части от Ирак и Сирия, Блеър отговори: “Мисля, че има елементи на истина. Разбира се, не може да се каже, че тези, които свалиха Садам Хюсеин през 2003 г., не са отговорни за ситуацията през 2015-а.      ", "date": "2018.03.30", "title": "Тони Блеър за войната в Ирак"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380228-%D1%81%D0%B2%D0%B5%D1%82%D0%B8-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%B9%D0%BE%D0%B0%D0%BD-%D0%BB%D0%B5%D1%81%D1%82%D0%B2%D0%B8%D1%87%D0%BD%D0%B8%D0%BA", "text": "    Не е известно къде се е родил великият подвижник преподобни Йоан. Предполага се, че той бил сириец. Подтикван от любов към Бога, той на седемнадесетгодишна възраст се оттеглил в  , където бил постриган за инок. Там живял деветнадесет години под ръководството на благочестив и мъдър старец и след смъртта му се поселил в пустинното място, наречено Тола, също на Синайската планина.     Тук Йоан се предал на постоянна молитва и на пост; проливал сълзи от умиление и съкрушение на сърцето си. Макар от цялата си душа да обикнал самотния и безмълвен живот, той не се отказвал да наставлява тия, които идвали при него за съвет, и дори приел при себе си един ученик на име Мойсей. За Мойсей се разказва едно събитие, което доказва как Бог пази верните Си раби.   Веднъж Мойсей бил на работа далеч от килията, а преподобни Йоан се молел у дома си. След молитвата леко задремал и веднага чува, че някой му говори: \"Ти спокойно спиш, а ученикът ти се намира в опасност!\" Йоан се събудил, но не знаел къде да намери Мойсей и започнал да се моли за него.    Привечер Мойсей се върнал и Йоан го запитал не се ли е случило с него нещо лошо. \"Едва не бях затиснат при падането на един голям камък – отговорил Мойсей. – Уморен от работа и от слънчевия пек, аз легнах да си почина на сянка до една надвиснала скала. Веднага ме събуди твоят глас, който ме викаше. Бързо станах и в същото време скалата падна.\" Йоан със сълзи благодарил на Господа, Който му известил за опасността на ученика и чул молитвата му.   След дълги години, прекарани в пустинно място, преподобни Йоан, по молба на синайските иноци, се съгласил да бъде игумен на тяхната обител. Той ръководел братята и ги наставлявал на духовен живот и на монашески подвиг.   Неговият голям духовен опит и дълбоката му мъдрост се разкриват в прекрасната му книга \"Лествица към рая\", в която той наставлява християните как да устремят мисълта си към Бога и по каква духовна \"лествица\", т. е. Стълба на добродетелта, да постигнат християнското съвършенство. По тая книга той е наречен \"Лествичник\". Той написал и съчинението \"Книга към пастиря\". Св. Йоан Лествичник умрял в 603 година.", "date": "2018.03.30", "title": "Свети преподобни Йоан Лествичник"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380229-30-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "240 г. пр.н.е. - Описано е първото наблюдение на Халеевата комета. 1794 г. - Жорж Дантон, Камил Демулен и техни последователи са задържани в заговор за преврат и сваляне на правителството. 1814 г. - Армиите от Шестата коалиция по време на Наполеоновите войни навлизат в Париж. 1814 г. - Вилхелм I става първият крал на Нидерландия. 1842 г. - Доктор Кроуфърд Лонг използва за първи път анестезия при извършване на хирургична операция. 1856 г. - Подписан е Парижкият договор, с който се слага край на Кримската война. 1858 г. - Хаймън Липман патентова молив с прикрепена към него канцеларска гума.   1867 г. - Основана е Австро-Унгария, в резултат на реформата на Австрийската империя.   1905 г. - Президентът на САЩ Теодор Рузвелт е помолен да посредничи за прекратяването на Руско-японската война.   1912 г. - Мароканският султан Абделхафид подписва договор, съгласно който Мароко става протекторат на Франция.   1914 г. - В Англия стачкуват 100 000 йоркширски миньори.   1922 г. - Със заповед на военния министър Константин Томов е учреден почетен знак За спасяване на знаме, носи се отдясно на гърди, отсечени са само 100 знака.   1930 г. - Учредена е прокомунистическата организация Български общ народен студентски съюз (БОНС).   1940 г. - Япония обявява Нанцзин за столица на марионетното китайско правителство.   1944 г. - Втората световна война: Англо-американската авиация бомбардира София, Враца и Фердинанд (дн. Монтана).   1945 г. - Втората световна война: Съветската армия, с участие на съюзническите армии от България, Югославия, Румъния и Полша, навлиза в Австрия и завладява Виена, а на север - освобождава Гданск.   1946 г. - Церемонията по връчване на наградите Оскар за първи път се предава по радиото.   1954 г. - В Торонто е открито първото канадско метро.   1968 г. - Ген. Лудвик Свобода става президент на Чехословакия.   1981 г. - При покушение във Вашингтон американският президент Роналд Рейгън е ранен в гърдите.   1983 г. - В Гърция е официално приет закон за 5-дневна работна седмица и 8-часов работен ден.   1983 г. - НС приема Закон за допитване до народа (референдум).   2006 г. - Маркос Понтес става първият бразилски и лузофонски космонавт, излитайки с руския космически кораб Союз.", "date": "2018.03.30", "title": "30 март, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/380225-%D0%BA%D1%80%D0%B8%D0%BF%D1%82%D0%BE%D0%B1%D0%BE%D1%80%D1%81%D0%B8%D1%82%D0%B5-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D1%81%D0%B0%D0%BC%D0%B8-%D0%B4%D0%B0-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D1%8F%D1%82-%D1%81-%D1%85%D0%B0%D0%BA%D0%B5%D1%80%D0%B8%D1%82%D0%B5", "text": "Агенцията Bloomberg разпространи през седмицата вестта, че Binance – една от най-големите борси за криптовалути в света  дава около 250 хиляди долари (в токени, разбира се) за всяка информация, позволяваща да се арестуват хакери, опитали нерегламентирано проникване в сметки на клиенти.  Основаната от Чанпън Чжао Binance твърди, че е заделилила 10 млн. долара за бъдещи парични награди и призовават  другите големи борси да направят същото. Реакцията на борсата потвърди слуховете, че самата Binance е била обект на „мащабен опит за фишинг и кражба“. И макар от централата  да обясняват, че всички пари на клиенти са в безопасност, те не отричат, че е невъзможно някои сделки да бъдат отменени.      Това се случва в седмицата, в която основателят на криптовалутната борса Чанпън Чжао се нареди на трето място в първата класация на списание Forbes на милиардерите, забогатели от операции с криптовалути, оценяван на 1,1-2 млрд. долара.     Самият той е един от най-гласовитите пропагандатори на новите пари, а в момента смята, че крипто борсите могат сами да се справят с хакерите. Голяма част от проблема с нерегламентираните атаки идва и от липсата на адекватно общо законодателство и регламентация по отношение на криптовалутите. Платформите, на които се търгува с криптовалути, все по-често стават цели за кибератаки. Само в Япония и Италия, за които има официално потвърдени данни, от началото на годината хакери са откраднали цифрови пари на стойност около  700 млн. долара. Най-скандалният единичен случай все още е атака отпреди четири години срещу  японската борса за криптовалути Mt. Gox, която струваше на клиентите й 460 млн. долара.   Проблемът с анонимните криптопари е, че когато хакер успее да прехвърли актив от даден онлайн портфейл другаде, този актив е много трудно да бъде върнат и „разпознат“, независимо от  историята, която поддържа борсата на криптовалути.   На този фон дойде и потвърждението от Германия и Италия за смекчаване на първоначалните подозрения към криптовалутата one coin. Създадената от българката Ружа Игнатова по-специфична криптовалута беше обвинявана и за това, че е от „затворен тип“ и сделки с нея са възможни само вътре в общността, която търгува с нейните образователни пакети и специални токени. Тази общност – никак не малка, впрочем надхвърляща 3 млн., всъщност се оказва доста по-защитена от хакерски атаки, точно заради „затворения тип“ блокчейн. Но, независимо от по-голямата сигурност на системата оne coin, всеки клиент, излязъл да играе през някоя от големите борси за криптовалути, трябва да има едно наум, че може да е обект на хакерска атака.   На фона на все по-изоставащата от  развитието на пазара регулация е любопитно  дали бързо развиващите се виртуални пари, няма да започнат да развиват и собствена виртуална полиция, която да преследва и лови хакерите?", "date": "2018.03.30", "title": "Криптоборсите се готвят сами да се разправят с хакерите"}
{"url": "http://www.classa.bg/%D1%81%D0%B2%D1%8F%D1%82/item/380220-%D0%B7%D0%B0%D0%B2%D0%B5%D1%82%D1%8A%D1%82-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%B3%D0%B5%D1%80%D0%BE%D0%B9-%D0%B0%D1%80%D0%BD%D0%BE-%D0%B1%D0%B5%D0%BB%D1%82%D1%80%D0%B0%D0%BC", "text": "          Оттук нататък френският офицер Арно Белтрам ще олицетворява съпротивата на една целокупна нация срещу ислямисткия фанатизъм. В сряда цяла Франция склони глава пред неговата героична постъпка по време на заложническата драма в един супермаркет край Каркасон.     Не само президентът обяви Белтрам за герой. Много граждани се включиха в траурното шествие от Пантеона към Дома на инвалидите, за да отдадат последна почит към Арно Белтрам.      Офицерът, който с гордост носеше своя жандармерийска униформа, освободи една жена от властта на терориста, като сам доброволно се предаде за заложник. И даде решаващ принос за приключване на цялата драма. Вдовицата му каза, че неговите всеотдайни действия са резултат от представата му за чест и от християнските му убеждения.     Със своето героично дело Белтрам остави на своите сънародници един завет: срещу ислямисткия тероризъм трябва да се противопостави един дълбоко християнски хуманизъм. По този начин Белтрам подтикна своята светски дефинирана Франция да си припомни за юдейско-християнското си наследство.", "date": "2018.03.30", "title": "Заветът на френския герой Арно Белтрам"}
{"url": "http://www.classa.bg/%D1%81%D0%B2%D1%8F%D1%82/item/380221-%D0%B5%D0%B2%D1%80%D0%BE%D0%BF%D0%B0-%D1%81%D0%B8%D0%BB%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D1%80%D1%83%D1%81%D0%BA%D0%B0%D1%82%D0%B0-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%BE%D1%81%D1%82", "text": "          Традиционните политически и икономически отношения с Русия не можаха да попречат на повечето източноевропейски страни да се присъединят към екстрадирането на руски дипломати след случая Скрипал. И ако за страните-членки на ЕС става дума преди всичко за солидарност с Великобритания, то за държави като Албания, Украйна или Молдова става дума за политически прагматизъм. Албания е член на НАТО от близо десет години. Сега обаче страната иска бързо да започне преговори за присъединяване към ЕС. И това е добра възможност да демонстрира проевропейската си нагласа. Освен това Албания по традиция винаги е заемала антируска позиция.      Също както Македония и членката на ЕС Румъния, които също отзоваха руски дипломати. При двете бивши съветски републики Украйна и Молдова ситуацията е по-различна. Анексията на Крим и руската агресия в източна Украйна, както и руското военно присъствие в отцепилия се молдовски регион на Приднестровието играят решаваща роля за експулсирането на руски дипломати.     Това, че ЕС не действа единно и държави като Австрия, България, или Гърция се въздържат да експулсират руски дипломати, хвърля сянка върху цялата дипломатическа акция. Въпреки това резервите на някои отделни страни не могат да прикрият факта, че демократичните държави на Запад и Изток най-сетне се противопоставят единно срещу продължаващото агресивно поведение на Русия.      При това различният брой на изгонени руски дипломати не бива да се тълкува като признак на слабост. Няма значение дали ще бъде експулсиран един или 60. В международната политика е важна символиката. Това проумяха дори държави като Унгария и Италия, чиито правителства досега бяха приятелски настроени спрямо Русия. А Австрия? Новото австрийско правителство се позовава на неутралитета на алпийската република и на възвишената си функция да гради мостове в международната политика. Все пак Виена изтегли посланика си от Москва.   Остава още България: тя се пръска от гордост, че по време на шестмесечното си европредседателство може да се представи откъм \"най-европейската си страна\". Но с отказа си да експулсира руски дипломати София остава далеч от тази цел. Изглежда, че традиционните връзки с Москва са по-силни от европейската солидарност.    А това не е най-добрата атестация за един председател на ЕС. Гърция също отказва да експулсира руски дипломати. И тук щедрият европейски спасителен чадър очевидно не успява да разхлаби тесните връзки с Русия. Атина отново показа, че с удоволствие жонглира с една алтернатива на ЕС. Но както знаем, и най-големият жонгльор понякога изпуска топката.   Сега с напрежение можем да очакваме ответните мерки, с които заплаши Москва. От Русия и от нейния новоизбран президент зависи дали ескалацията ще продължи. Едно честно руско участие в разследването на скандала с отравянето на Скрипал би било по-доброто решение, отколкото закриването на Британския съвет.", "date": "2018.03.30", "title": "Европа: силна демонстрация срещу руската агресивност"}
{"url": "http://www.classa.bg/%D1%81%D0%B2%D1%8F%D1%82/item/380222-%D0%BC%D0%B0%D1%80%D0%B8%D1%8F-%D0%B7%D0%B0%D1%85%D0%B0%D1%80%D0%BE%D0%B2%D0%B0-%D0%BC%D0%BE%D0%B6%D0%B5-%D0%B1%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B0%D0%BA%D0%BE-%D0%B5-%D1%82%D0%B0%D0%BA%D0%B0,-%D0%B4%D0%B0%D0%B9%D1%82%D0%B5-%D0%B3%D0%B8", "text": "Всяка страна сама носи отговорност за действията си\", вероятно имайки предвид решението на редица европейски страни да изгонят руски дипломати или да извикат посланиците си за консултации, посочи говорителят на руското Външно.   \"Не Русия, а българските власти трябва да коментират прибирането на посланик Бойко Коцев за консултации и на какво основание го правят\". Това коментира говорителят на руското външно министерство Мария Захарова по време на редовния си седмичен брифинг, предаде БЛИЦ    \"Може би България има данни или някакви доказателства по случая \"Скрипал\", ако е така, дайте ги\", каза още Захарова. \"България вероятно разполага с някакви конкретни доказателства по случая \"Скрипал\" и ако е така - нека ги предостави,\" добавя Захарова според БНР.      По-рано български представители казаха, че очакват доказателства по случая от разследващите и искат да разберат откъде идва използваното вещество, преди да правят заключения дали Русия стои зад атаката (както обяви Великобритания).   На пресконференция в Москва тя казва, че \"всяка страна сама носи отговорност за действията си\", вероятно имайки предвид решението на редица европейски страни да изгонят руски дипломати или да извикат посланиците си за консултации.   Тя добавя, че Русия няма съмнение за синхронността на действията на Вашингтон и Лондон срещу Русия и случващото се се счита за част от кампания срещу нея, предава ТАСС.   \"Свидетели сме на създаването на постоянни препятствия за достъп на руските представители до пострадали руски граждани. По този начин Великобритания открито нарушава международните правни норми\", заявява още Захарова, цитирана от БНР. Институцията ѝ по-рано днес обяви, че Москва и Лондон трябва да си сътрудничат в разследването, но предупреди, че британските власти не дават на Русия възможност да го прави. Тя допълни, че вярва на българските средства за масова информация и се надява те да дадат отговор на въпроса на какво основание посланик Бойко Коцев е извикан за консултации и за какво ще са тези консултации. По-рано министерството на външните работи на Русия съобщи, че Великобритания нарушава международното право с отказа си да предостави информация за дъщерята на отровения бивш руски агент Сергей Скрипал.  Захарова заяви, че за четвърти път Русия се обръща към Великобритания по официалните канали с предложение за сътрудничество в разследването на ситуацията със Скрипал. Тя поясни, че съответните ноти на руското посолство в Лондон са изпратени на 6, 13, 14 и 22 март.  ", "date": "2018.03.30", "title": "Мария Захарова: Може би България има доказателства по случая \"Скрипал\"? Ако е така, дайте ги!"}
{"url": "http://www.classa.bg/%D1%81%D0%B2%D1%8F%D1%82/item/380223-%D0%B3%D0%BE%D0%B4%D0%B8%D0%BD%D0%B0-%D0%B4%D0%BE-brexit", "text": "      Покойният британски министър-председател Харолд Уилсън веднъж каза, че една седмица е много време в политиката. За сегашния британски лидер Тереза Мей идната година - годината преди Брекзит - може да се стори като само една много кратка, забързана седмица. От днес до официалното излизане на Великобритания от Европейския съюз на 29 март 2019 г. остават 365 дни. Тогава ще приключи 46-годишен брак, обвързал икономиките, правните системи и народите на Великобритания и други 27 европейски страни.   Така коментират ситуацията преди Brexit в свой анализ Джил Лолис и Раф Касерт от \"Асошиейтед прес\". Има хиляди сложни въпроси за уреждане и малко време. Brexit е не толкова като това да вкараш пастата за зъби обратно в тубата, колкото като това да се опиташ да разделиш съставките на пастата, смята журналистите на АП.   Великобритания официално обяви намерението си да напусне ЕС преди година, поставяйки началото на двегодишно обратно броене. Преподавателят по политология от Манчестърския университет Роб Форд каза, че този времеви период е \"абсурдно кратък\". \"Това не е достатъчно време за разплитане на 40-годишно политическо, социално и икономическо обвързване\", каза той. \"Дори при най-добрата воля на света - а това не е духът, в който се водят тези преговори, - то не може да се случи.\" От другата страна на Ламанша - в Брюксел - главният преговарящ на Европейския парламент за Брекзит Ги Верхофстат изброи някои от многото области, в които двете страни трябва да сключат сделка: риболов, въздухоплаване, научен и академичен обмен, ядрено сътрудничество и боравене с радиоактивни материали. Евентуален провал може да остави британските болници неспособни да предлагат лъчетерапия, а британските самолети - блокирани на пистата. \"Във всяка от тези области ще е необходимо да се намери ново уреждане\", заяви Верхофстат пред Асошиейтед прес. Великобритания ще се превърне в трета страна, \"а трета страна не може да има същите предимства като държава членка\". ЕС повтаря това предупреждение, откакто Великобритания гласува през юни 2016 г. за напускане: Брекзитът ще боли. Това се отнася особено за бъдещите търговски и икономически връзки, по които двете страни едва започват да преговарят. Мей каза в реч този месец, че иска \"възможно най-широкото и задълбочено партньорство\" чрез сделка за свободна търговия, различна от всяка друга на света. Лидерите от ЕС предупреждават Великобритания, че не може да \"подбира\" изгодите от членството без задълженията. Двете страни си дадоха време до октомври да се споразумеят за сделка в общи линии, така че ЕС и националните парламенти да могат да я одобрят преди датата на Брекзита. Този краен срок бързо наближава след много месеци забавяне и отлагане. Девет месеца минаха между гласуването във Великобритания за напускане на ЕС и поставянето на началото на обратното броене. После имаше още забавяне, когато Мей свика предсрочни избори, за да засили позициите си в преговорите за Брекзит, но вместо това загуби мнозинството си в парламента и голяма част от авторитета си като лидер. Сега нейното правителство разчита на подкрепата на северноирландската Демократична юнионистка партия, което още повече усложнява преговорите по най-трудния от всички свързани с Брекзит въпроси - запазването на почти невидимата граница между Ирландия, която е в ЕС, и Северна Ирландия, която е част от Великобритания, смятат Лолис и Касерт от \"Асошиейтед прес\" .  Преговорите между Великобритания и ЕС най-после започнаха сериозно миналото лято. Главното им постижение досега е преходен период, който ще трае до края на 2020 г. През прехода Великобритания ще продължи да прави вноски в хазната на ЕС и да следва правилата на общността, но ще загуби гласа си при вземането на решения. Преходният период успокоява, но не премахва страховете от твърд Брекзит, при който времето изтича, а Великобритания излиза с трясък от ЕС без сделка. И Великобритания, и ЕС - а и повечето компании, искат да избегнат този икономически и политически дестабилизиращ сценарий, се казва в анализа на АП.   Верхофстат каза, че е \"оптимист по природа\", и смята, че е малко вероятно да има твърд Брекзит. \"Въпросът е: можем ли да свържем червените линии на Великобритания с принципите на Европейския съюз? А отговорът е: да, възможно е\", каза той. При тази несигурност британските компании са разтревожени. След референдума инфлацията във Великобритания рязко се повиши, а растежът, който някога беше един от най-големите в ЕС, сега е под средното ниво в общността. Мей планира да отбележи започващото днес едногодишно обратно броене с кратки посещения в четирите краища на Великобритания - Англия, Шотландия, Уелс и Северна Ирландия - за да подчертае обвързаността си с Брекзита, който обединява страната. Това изглежда далечна надежда, според журналистите от АП. Резултатът от референдума, който беше 52 срещу 48 процента, раздели Великобритания на два лагера, нямащи доверие помежду си - привърженици на напускането и поддръжници на оставането, които водят битка за бъдещето на страната. Поддръжниците на оставането настояват, че Великобритания би трябвало да може да промени решението си, ако се окаже, че Брекзитът ще навреди на икономиката и на страната. \"Никой не е гласувал на референдума, за да бъде по-зле\", каза подкрепящият ЕС лейбъристки депутат Крис Лесли. Този довод вбесява привърженици на Брекзита като Джон Лонгуърт, един от директорите на лобистката организация \"Напускането означава напускане\". Той казва, че тези, които агитират в подкрепа на ЕС, са \"пета колона във Великобритания и работят в съглашателство с Европейския съюз, опитвайки се да провалят процеса на Брекзит\", коментират от АП.   Брекзитът разделя Великобритания, но изважда на преден план единството в често капризния ЕС. \"След Брекзита всички мислеха, че ще има своеобразен ефект на доминото\", каза Верхофстат. \"Декзит - излизане на Дания; Хекзит - излизане на Холандия; Фрекзит, - излизане на Франция. Това, което виждаме, е точно обратното. След Брекзита виждаме, че хората отново имат положително отношение към ЕС.\" \"Те казват: няма да сме толкова глупави, че да напуснем ЕС, да разрушим ЕС. Следователно Брекзитът е сериозен зов за пробуждане.\"    ", "date": "2018.03.30", "title": "Година до Brexit"}
{"url": "http://www.classa.bg/%D1%81%D0%B2%D1%8F%D1%82/item/380224-%D0%B2-%D0%BD%D0%BE%D0%B2%D0%B0%D1%82%D0%B0-%D1%81%D1%82%D1%83%D0%B4%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%B7%D0%B0%D0%BF%D0%B0%D0%B4%D0%B0-%D0%BF%D0%BE%D0%B1%D0%B5%D0%B6%D0%B4%D0%B0%D0%B2%D0%B0-%D0%BA%D0%B8%D1%82%D0%B0%D0%B9", "text": "Новата Студена война между Запада и Русия има черти, невиждани преди, но като цяло наподобява първата, която светът преживя от 1946 до 1991 г. Лондон стана инициатор на поредния етап от нейната ескалация - вече над 25 страни заявиха, че експулсират руски дипломати. Русия създава свръхмощни оръжия; в отговор Америка се кани отново да милитаризира космоса. Дипломатическият конфликт между Москва и Запада в близко време изглежда само ще се засилва. Официален Вашингтон вече предупреди московските си колеги, че след прогонването на руски дипломати САЩ няма да търпят ответни действия от страна на Русия.     Студена война личи буквално във всичко. И военните далеч невинаги са в авангарда на конфронтацията. И тук обаче нещата не са еднозначни. С цел уреждане на спорни ситуации в Сирия, например ,е прокарана директна връзка между военните ведомства на САЩ и на Русия, има и контакти на най-високо равнище, включително между ръководителите на руския Генщаб и на Съвета на началник-щабовете на САЩ, предава БТА.     Тук ще добавим, че в Америка исторически се е наложило генералите често да играят роля на шоумени. Такъв бе и генерал Джон Хайтън, председател на стратегическото командване на въоръжените сили, когато говори за пореден път пред Сената на САЩ. Словото му изобилстваше от плашещи признания и изненадващи изводи. Той провъзгласи, че Вашингтон не притежава средства за защита, способни да се справят с новите модели оръжия, създадени в Русия и Китай, и единствена контрамярка може да е глобална ядрена война. Хайтън заяви по-специално следното: “И Русия, и Китай агресивно внедряват хиперзвукови разработки, бележейки успехи в съответните програми. Ние проследихме как ги тестват. В САЩ хиперзвуковите оръжия или са във фаза на концепция, или в етап на изпитания. Единственото, с което Вашингтон може да излезе насреща, е удар за отмъщение с нашата ядрена триада”.     Развълнувал сенаторите, той понечи да ги успокои с думите: “Впрочем те (руснаците, бел. на изданието) не знаят къде се намират нашите подводници, които могат да унищожат страната им, ако тръгнем по този път”. Последва предложение САЩ да насочат усилия към базирани в космоса средства за предупреждаване при изстрелвания и ликвидиране на балистични ракети и свръхзвукови летателни апарати.     Според мнозина западни анализатори отправна точка към новата фаза на напрежение са били думите на руския президент Владимир Путин: “Никой няма такива оръжия като тези на Русия, а щом се появят, нашите момчета ще измислят нещо ново”. Едва тогава Съединените щати заявиха, че че има с какво да отвърнат на Москва. После чухме основната тежка дума от президента на САЩ Доналд Тръмп: “Ние създаваме Космически сили, това е нещо грандиозно”. Светът изглежда пак се връща в изходна позиция, към една отново пришпорена оръжейна надпревара. Поражда се усещане за дежавю. Западните медии пак забълваха материали за коварството на руснаците, а руските не им остават длъжни. Експерти от едната и от другата страна изобличават слабостта на противника и своето всестранно надмощие; политици и официални лица ораторстват в същия дух. Западът и Москва са затънали в порой от взаимни обвинения. Нима са забравени думите “диалог”, “справедливост”, “сдържаност”? Нещо подобно се е случило през миналия век, преди да започне Втората световна война. С тази разлика, че тогава на планетата не е имало оръжия с разрушителна сила, способна да унищожи всичко живо на Земята, и че днес не Съветският съюз, а самотна, икономически слаба Русия е изправена срещу коалицията на развитите страни. Западът ликува, прославяйки своето единство, а Москва, настръхнала със своите супероръжия, е притисната в ъгъла. На този фон все по-силно се откроява ролята на третия участник в новата студена война. Кой може да оспори факта, че Китай е ядрена и космическа свръхсила? Нещо повече, изпреварил е вече САЩ по икономическо развитие, създал е изключително мощни въоръжени сили и наред с Русия притежава хиперзвукови оръжия. За разлика от Москва Пекин се изхитря да не настъпва Вашингтон по мазолите открито, не нахлува явно в зоните на американските интереси, а същевременно планомерно разпространява влиянието си в цял свят. То е доминиращо и в Азия, и в Африка, и в Южна Америка. С противопоставянето си на Запада Русия общо взето налива вода в китайската воденица, но няма как да разчита на съюзнически отношения с тази страна. В крайна сметка Поднебесната империя защитава само собствения си интерес, както открито заяви Си Цзинпин в доклада си пред 19-ия конгрес на Китайската комунистическа партия. Нещата вървят към “велико възраждане на китайската нация”. Пекин впрочем заявява, че във военен (стратегически) план САЩ буквално са обкръжили Китай, който въпреки вражеските интриги уверено се движи към световна хегемония, а китайската армия е най-силната в света. Основен фактор, възпиращ преминаването на новата Студена война в гореща фаза, остават стратегическите ядрени сили на водещите световни икономики - на Китай, САЩ и мизерстващата, но горда и войнствена Русия. А Вашингтон трябва да се съобразява и с географската близост между Руската федерация и Китайската народна република. Пекин явно ще е недоволен, дръзне ли Америка да нанесе масиран изпреварващ ядрен удар по Русия. Уместни ли са страховете от трета световна касапница? И да, и не. В САЩ на генералите е позволено да говорят, но решенията се вземат от политиците - тях пък никой не би заподозрял в склонност към самоубийство. Москва е способна да нанесе първи удар, но икономически не би издържала голяма война, а Пекин и без такава спокойно завоюва света. Ходът на събитията обаче може да бъде коригиран от негово величество случая.", "date": "2018.03.30", "title": "В новата Студена война между Русия и Запада побеждава Китай"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380216-%D1%81%D0%B5%D0%BA%D1%81%D0%B8-%D1%81%D0%BB%D0%BE%D0%B2%D0%B0%D1%87%D0%BA%D0%B0-%D0%B5", "text": "Словенските жени са просто прекрасни. Моделката Луция Яворчекова е пълното доказателство за това. И внимание - тази красавица си има всичко, а снимките ѝ в социалните мрежи са истинска наслада за очите.      Извивките ѝ са толкова привлекателни, че едва ли има някой, който не би се обърнал след нея на улицата. Тези, които биха искали да я поканят на среща, нямат късмет - Луция е щастливо омъжена преди 12 години и има малко момиченце.      Красавицата е популярна и лицето ѝ често грее от първите страници на водните списания. Тя се радва на слава и на страницата си в Инстаграм, където е следвана от над 1 млн. души.            ", "date": "2018.03.30", "title": "Секси словачка е..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380217-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-30-%D0%BC%D0%B0%D1%80%D1%82", "text": "Не се препоръчва да започвате нещо ново и мащабно. В противен случай, ще направите много грешки и нищо няма да постигнете. По-добре, отделете време за почивка. Приятелите и семейството, ще се радват да ви видят в своето общество. В личната сфера, трябва да помните не само своите желания, но и чувството за дълг. Вечерта е добра, за спортни занимания. ТЕЛЕЦ ( 21 април - 21 май )  Трябва да обръщате внимание не само на важните моменти в работата, но и на вашето здраве. Особено, ако често, прекалявате с мазни храни и алкохол. Положението в личен план, ще бъде критично, така че се ограничавайте в общуването с роднини. Вечерта, ще получите мъдър съвет от приятел. БЛИЗНАЦИ ( 22 май - 21 Юни ) Препоръчително е, да бъдете внимателни към малките неща, в противен случай ще загубите повече от планираното. В никакъв случай, не трябва да се лекувате самостоятелно, особено ако имате хронични заболявания. Ако получите нова информация, то трябва внимателно да я проверявате. Това е повече се отнася за паричната сфера, отколкото за отношенията.   РАК ( 22 юни - 23 юли ) Трябва да покажете истинското си лице, а не да хитрувате и слагате маска пред хората. Ако целите ви не са химерични, тогава има шанс да ги превърнете в реалност. Не давайте обещания в любовта, особено ако не сте уверени във вашите собствени чувства. Конкретността във финансовите въпроси, ще ви помогне да укрепите позицията си в бизнеса. ЛЪВ ( 24 юли - 23 август ) Препоръчително е, да се доверявате повече на себе си, а не на другите. Ако някой се опита да ви вкара в конфликт, по-добре мълчете и се измъкнете. Хазартът, рискът и измамите трябва да бъдат изключени. В противен случай, ще останете без пари и ще съсипете репутацията си. Има шанс да се влюбите в човек, когото познавате. ДЕВА ( 24-ти август - 23 септември ) Трябва обективно да третирате всичко, което се случва. Избягвайте хора, за които не познавате много и не отваряйте сърцето си на първият срещнат. Вечерта може да се почувствате не в своята \"кожа\", когато започнете да изяснявате отношенията с най-близкия човек. Възможна е простуда. ВЕЗНИ( 24 септември - 23 октомври) Очаква ви, прекрасен ден, само ако не започнете да се заяждате с всички подред или задавате глупави въпроси. Опитайте се, да останете за малко сами със себе си и да анализирате всичко, което се е случило през последните дни. Вечерта може да направите грешка от финансова гледна точка, ако игнорирате съвет на приятел и инвестирате пари в проект. Трябва да обърнете внимание на финансовите въпроси, за да укрепите позицията си до края на месеца. При покупки се опитайте да бъдете по-икономични и харчете пари само за най-необходимото. Днес ефективни, ще бъдат закаляващите процедури, така че може да посетите фитнес салон или басейн. Вечерта е добра за срещи.   СТРЕЛЕЦ ( 23 Ноември - 21 Декември ) Не е препоръчително да помагате на всички, ако залогът е собственото ви благополучие. В противен случай, ще се пречупите, психологически и физически. През деня, може да получите писмо или колет с нещо ценно. Това ще ви помогне, да решите много вътрешни проблеми, както и да направите план за бъдещето. Вечерта е подходяща за разходка. КОЗИРОГ (22 Декември - 20 януари ) По-добре, избягвайте приключенията в любовен план. Едва ли ще могат да ви доведат до победа, дори да си зададете постижими цели. Хаотичното поведение и прибързаните решения във финансовия сектор, могат да ви оставят без лев в джоба. Ако ви поканят вечерта на гости, не се отказвайте, а се разтоварете.  ВОДОЛЕЙ ( 21 януари -  19  февруари ) Препоръчително е, да се въздържате от изкушения и приключения, за да не навредите на себе си и вашия любим. Заемете се с домакински задължения и битова работа по дома, така, по късно, ще се чувствате комфортно. Креативните от вас, е по-добре да се заемат с това, към което ги влече. Не гонете големите пари и слава, така всичко ще дойде по-бързо, отколкото сте очаквали.   РИБИ ( 20 февруари - 20 март ) Физическата активност е противопоказна днес, а също и вълненият, дори по-незначителни поводи. Ако започнете да правите неща, които първоначално са трудни за тялото ви, ще загубите много време и енергия. Необходимо е да общувате повече с близките си хора, за да запълните празнината, която се е получила по време на прекомерната ви заетост в работата.", "date": "2018.03.30", "title": "Дневен хороскоп 30 март"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380218-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F-%D1%85%D0%B5%D0%BC-%D0%B2%D1%8A%D0%BB%D0%BA%D1%8A%D1%82-%D1%81%D0%B8%D1%82", "text": "            В поредица хаотични изявления от последните два дни представители на управляващата коалиция (най-вече от ГЕРБ) опитаха да убедят гражданите, че България хем е солидарна с Великобритания, хем има нужда да бъде убеждавана, за да демонстрира тази своя солидарност - както постъпиха бързо останалите европейски държави. Целият управленски апарат – от обикновени депутати до външен министър и неговите заместници - се заеха с украсяването до приемливост на разказа, който обаче е кратък и еднозначен: страната ни бе поставена между поредния избор между Изтока и Запада и първата ѝ реакция бе да опита да се хареса на всички, но все пак избирайки Изтока.     София твърди, че е солидарна с Лондон, но все пак нямало да избързва със санкции срещу Русия. Въпреки пристигащите от Обединеното кралство медийни съобщения, че са били представени солидни доказателства за руското участие в отравянето на семейство Скрипал, българската страна поиска още доказателства. Справка: изявленията на заместник-външния министър Георг Георгиев и вицепремиера Томислав Дончев, според които България трябвало да изчака доклада на Организацията за забрана на химическите оръжия.   Липсата на коментар от страна на премиера Борисов също е символна. Както е символ и привикването на българския посланик в Москва за консултации – най-слабата дипломатическа демонстрация. Символни за еднозначния избор, който България направи в първите дни на скандала, са и редицата изказвания на БСП, президентството и партньорите на ГЕРБ във властта – патриотите. Всички те малко или много подкрепиха Борисов в отдалечаването на България от Европа.     Президентът Радев адмирира подхода на управляващите за търсене на още доказателства, а от БСП сметнаха привикването на посланика от Москва за свръхусилие и подчертаха, че ако получат 100% доказателства за участието на Русия в отравянето на Скрипал биха проявили \"известно разбиране\". Волен Сидеров пък, който е част от управляващите, хем поиска повече доказателства, хем обясни, че не трябва да гоним руски дипломати, и лансира версията на Кремъл: скандалът бил създаден, за да дискредитира Путин за изборите.   На този фон руският посланик похвали България за позицията. И така се превърна в единствения пратеник на Москва в Европа, който не просто не си замина от страна, която уж изразява солидарност с Великобритания, ами и благослови действията ѝ.   На практика единственият политик от управляващите, позволил си да изкаже ясно европейската позиция, т.е. за експулсиране на руски дипломати, се оказа зам-председателят на ГЕРБ и шеф на ПГ на партията Цветан Цветанов. Така стигаме до въпроса: как България, която вече 10 години е член на ЕС, а в момента го председателства, се озова само с един представител на управляващите, който се осмелява да изрече европейската гледна точка?     Графиката показва кои страни колко руски дипломати гонят   Ако Европейският съюз е и солидарност между партньори, България доказа, че не е способна на солидарност. А също и че не може да бъде предвидим партньор. Отказът на София да се присъедини към останалите партньори изигра и решаваща роля в демаскирането на ГЕРБ като партия за европейско развитие на България. Впрочем, ГЕРБ отдавна се разкриха като имитация на дясна формация. Но не това е най-голямата беда, а че тази партия ясно показа как не е способна да направи такъв избор - въпреки редицата декларации за европейския си избор. Нерешителността в действията на Борисов ни отдалечава от европейския модел и ценности.   Изборът обаче е цивилизационен. И по всичко изглежда, че той вече е направен. Дори позицията на България да се промени в посока към повече солидарност с Великобритания, България си остава страна, в която демокрацията е само фасада на олигархията, а европейската солидарност се разбира като възможност за достъп до еврофондовете.   Два извода се налагат: България показа, че е неспособна да се държи солидарно, а оттук - и да бъде част от Запада; и второ: страната дълго още няма да бъде демокрация от западен тип, каквито и граждани за европейско развитие да твърдят обратното. А темата Европа ще бъде актуална само дотогава, докогато София получава средства от Брюксел. И дано никога не се налага България да има нужда от подобна проява на солидарност, защото няма да е заслужила да я получи. Защото тя направи своя избор. Който нито е европейски, нито демократичен.", "date": "2018.03.30", "title": "България Поведението на София: хем вълкът сит..."}
{"url": "http://www.classa.bg/%D1%81%D0%B2%D1%8F%D1%82/item/380219-%D0%B5%D0%BA-%D0%B8%D1%81%D0%BA%D0%B0-%D0%B2%D0%BE%D0%B5%D0%BD%D0%BD%D0%BE-%D1%88%D0%B5%D0%BD%D0%B3%D0%B5%D0%BD%D1%81%D0%BA%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE", "text": "          \"Ако ние не сме в състояние да придвижваме стоки и хора, няма да можем и да се отбраняваме. Целта е създаването на общ военен съюз до 2025 година, за да могат бързо да се придвижват войските и военната техника\", заяви еврокомисарката по транспорта Виолета Булц във връзка с плановете на ЕС за повишаване на военната мобилност.      По този начин ЕС ще бъде в състояние да реагира възможно най-бързо на спешни вътрешни и външни кризи. След края на Студената война готовността за прехвърляне на големи военни подразделения в рамките на Европа постоянно намаляваше, тъй като външна инвазия изглеждаше невъзможна. След украинската криза и анексията на полуостров Крим обаче вероятната заплаха от Изток отново нарасна.   Виолета Булц заяви, че понастоящем проблем представляват трансграничните транспортни пътища вътре в ЕС. ЕК ще предприеме конкретни стъпки за подобряване на мобилността, както на военните подразделения, така и на военната техника. В предложенията на ЕС става дума за подобряване на капацитета на мостовете да издържат тежка военна техника, за увеличаване на височината на тунелите, подобряване на състоянието на лошо изградените шосета и на железопътните трасета.   Еврокомисарката Виолета Булц се застъпва за по-голяма мобилност на войските в рамките на ЕС   Трябва да бъдат ограничени и вътрешноевропейските административни разходи за предислоциране на военните подразделения. Еврокомисарката по транспорта Виолета Булц заяви, че Брюксел ще участва във финансирането на проекта. Засега обаче не е ясно от кои кошници ще бъдат отпуснати финансовите средства. Недостатъчната мобилност на войските отдавна е трън в очите на НАТО. Много от членовете на Алианса са и членове на ЕС, който се зае с прехвърлянето на войски от Средна и Западна Европа към Балтика едва след като нарасна напрежението в отношенията с Русия.     Основа на плана за действие е общата декларация на страните-членки на ЕС под егидата на върховния представител за външна политика Федерика Могерини от миналия ноември за мерки за създаването на един \"съюз, който защитава\". Декларацията е в унисон с усилията за засилване на сътрудничеството в сферата на отбраната. За тази цел страните-членки на ЕС създадоха т. нар. \"постоянно структурирано сътрудничество\". Идеята за превръщането на ЕС и в отбранителен съюз получи допълнителен тласък в хода на преговорите за Брекзит и беше поставена като приоритет от председателя на ЕК Жан-Клод Юнкер в речта му миналата есен.    В проекта участват всички страни от ЕС с изключение на Малта, Дания и Великобритания. Като първа стъпка в това отношение ЕК призова страните да съставят списък с конкретните си нужди и да го изпратят в Брюксел. \"На първо време става дума за оценка на ситуацията\", заяви Виолета Булц. А какво и как трябва да бъде сторено, естествено ще решават страните-членки, допълни тя. По този начин ЕК иска да предотврати евентуален скептицизъм. За неутралните страни като Швеция или Австрия ще бъде трудно да обяснят на своите данъкоплатци този списък с военни задачи.", "date": "2018.03.30", "title": "ЕК иска военно Шенгенско пространство"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380215-%D0%BD%D0%B5-%D1%85%D0%B0%D1%80%D0%B5%D1%81%D0%B2%D0%B0%D1%82%D0%B5-%D1%83%D0%B4%D0%B8%D0%BD%D0%B5%D0%B7%D0%B5", "text": "Италианският Удинезе може да не е сред най-успешните клубове в страната, но местните фенове определено има с какво да се гордеят.  Макар на 12-о място в класирането, клубната телевизия на \"черно-белите\" се радва на страхотен успех, а причината за това е водещата Алис Мателони.  Хубавата брюнетка е с диплома по право, а от 2015 година работи в тв канала на Удинезе. Популярността й се качи рязко напоследък заради снимки в социалните мрежи, които биха накарали всеки поне малко да симпатизира на любимия й Удинезе.    ", "date": "2018.03.30", "title": "Не харесвате Удинезе?!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380213-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B4%D0%B5%D0%B9%D0%B2%D0%B8%D0%B4-%D0%B1%D0%B0%D1%83%D0%B8-%D1%81%D1%82%D0%B0%D0%BD%D0%B0-%D0%BD%D0%B0-62", "text": "Иман се появява на корицата на априлския брой на Harper's Bazaar в целия си блясък. Фотосесията на 62-годишния модел ще ви остави без дъх. Кариерата ѝ стартира още през далечната 1975 г.      \"Майка ми винаги е казвала: \"Научи се да отказваш и да отминаваш нещата, които не ти служат за нищо. \"Не\" е завършено изречение. Не е нужно да се обясняваш\", споделя Иман.      Тя е модна икона и стилът за нея е начин на живот. Иман казва, че винаги се е придържала към философията, че в свят, пълен с модни тенденции, залага на класиката:      \"Истинският стил е като черно-бяла картина: Никога не е демоде.\" Въпреки изяществото си, тя споделя, че има неща, които не харесва в тялото си и това са краката, затова предпочита да носи дълги рокли и поли, и панталони.    ", "date": "2018.03.30", "title": "Вдовицата на Дейвид Бауи стана на 62"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380214-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D1%83-%D1%81%D0%B5%D1%80%D0%B2%D0%B8%D1%80%D0%B0-%D0%BD%D0%BE%D0%B2%D0%B8%D0%BD%D0%B0", "text": "Премиерът Бойко Борисов ще стане дядо за втори път тази есен. Щерката на Бойко Венета е бременна в четвърти месец от приятеля си Иван Анастасов, с когото живее на семейни начала от близо 10 години. Дъщерята на премиера вече не крие наедрялото си коремче, докато разхожда първородния си син      Бойко Втори из алеите на парка в Банкя. Според признанията на самата Венета, направени пред любопитните й комшии, терминът й е за средата на септември, пише \"Уикенд\". Предварителните прегледи на видеозон са показали, че Венета отново ще дари приятеля си с мъжка рожба, като засега името на бъдещото бебе не е споделяно от майка му.    Съседите на премиера обаче предполагат, че новороденото ще носи името на другия си дядо – бащата на Иван Анастасов. Венета роди първото си дете на 31 януари 2016 г. в „Майчин дом\", като за израждането на Бойко Втори помогна каката на премиера д-р Красимира Иванова.    Преди няколко месеца – на 1 ноември 2017 г. и по-голямата сестра на Борисов стана баба, след като синът й Димитър и снаха й Теодора се сдобиха с близначета, кръстени Борис и Красимир. Министър-председателят ще бъде кръстник на своите племенници.", "date": "2018.03.30", "title": "Дъщерята на Борисов му сервира новина"}
