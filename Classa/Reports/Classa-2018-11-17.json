{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/389559-%D0%BA%D0%BE%D0%BB%D0%BA%D0%BE-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B8%D0%B7%D1%80%D0%BE%D0%B4%D0%B8%D1%82%D0%B5,-%D0%BA%D0%BE%D0%B8%D1%82%D0%BE-%D1%81%D0%B0-%D0%BD%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B8-%D0%BD%D0%B0%D0%B9-%D0%B1%D0%B5%D0%B4%D0%BD%D0%B8-%D0%B8-%D0%BD%D0%B0%D0%B9-%D0%BD%D0%B5%D1%89%D0%B0%D1%81%D1%82%D0%BD%D0%B8-%D0%B2-%D1%81%D0%B2%D0%B5%D1%82%D0%B0", "text": "Българите се нареждаме на едно от първите места от 230 страни в света по поквареност, показва публикувана съвсем наскоро класация на агенция “Блумбърг”, критериите са 4 – алкохолизъм (6-ти в света), тютюнопушене, наркомании и хазарт.  За трета поредна година България оглавява и класацията на „Галъп Уърлд“ за „най-страдащ“ народ. Според публикуваните данни 39% (двама от всеки пет) от българите определят живота си като достатъчно тежък, за да се каже, че е страдание. В Доклада на ООН за щастието (Happiness) на народите България е на 100-то място, след Сомалия и Камерун, до Габон и Палестинските територии, най-нещастната нация в Европа.    Коефициентът на раждаемост у нас е 8,9 промила и сме на 210-то място в света, до Макау. Пълноценни са едва около 60% от новородените през 2014 г. само 62 932 бебета (за сравнение, през 1952 г. са родени 183 000 българчета). От тези новородени през миналата година 2 000 (3%) са изоставени, 7 000 (11%) са недоносени, около 4 000 (6%) са с вродени аномалии (това число е занижено), около 1% ще развият впоследствие аутизъм, над 8 000 (12%) ще страдат от астма (150 000 са у нас децата с астма по официални данни), много ще страдат от диабет, повече от една трета ще са с наднормено тегло и затлъстяване и т.н. Всички те (40%) ще се нуждаят от държавна (медицинска) покрепа.  Но най-обезпокоителен е фактът, че 55% от новородените нямат за майчин език българският език, не са от българския етнос. Детската смъртност у нас е най-високата в Европа – 7,3 промила (според ЦРУ тя е 15,7 промила). За периода (2009-2014 г.) на управление на ГЕРБ и на другите два кабинета – България се изкачи от 19-то на 6-то място в света по най-висока смъртност на населението, по този показател ние сме между Афганистан и Сомалия, изпреварихме даже Сирия, където се води война. Генофондът ни е в отчайващо състояние. Основна цел на завършващите средно образование у нас е да избягат от България; 2,5 милиона вече са емигрирали. Градове се разпадат, стотици села се обезлюдяват. По данни на Демографския институт, у нас всяка година 5-6 000 души правят опит за самоубийство, успяват около 1 300 (официалните данни по въпроса са занижени). Това прави реално около 15 опита за самоубийство и 3-4 осъществени самоубийства всеки ден. Самоубиват се все по-млади хора; по официални данни във възрастовата група от 15 до 25 години самоубийството е третата по значимост причина за смърт. Първи сме в света и по самозапалвания. За половин година управление на кабинета „Борисов 2” имаме точно 6 успешни самозапалвания на български граждани (средно по едно на месец). Вече имаме и колективни самоубийства (Благоевград). Цигани обират и тормозят безнаказано възрастни хора по селата и редовно пребиват медицински служители. Депутати се ругаят един друг и налитат на бой. Министърът на културата псува на майка българската нация. 13 от 15-те църковни архиереи са агенти на ДС, патриархът е „агент Симеонов“. Курортите приличват на бетонни катуни и са пълни с пияни, с дрогирани и с проститутки. В морето на плажовете плуват лайна. Въздухът е най-мръсният в Европа. Бездомни кучета разкъсват пенсионери и деца. Всеки ден джипове прегазват хора. Циганки раждат на 12 годишна възраст. В детски домове върлува СПИН. Цели 65% от българите живеят в пълна мизерия и глад. А забогателите тарикати (главно комунисти и ченгета, и техните деца) живеят в крепости с 3-метрови огради, добермани, охрана и камери.  У нас е осъществен най-големият в световната история банков обир (5 милиарда лева), без да има даже заподозрени (надзорникът от БНБ и банкерът пеят прегърнати „Назад, назад, моме Калино“).  Всяка година от бюджета се краде ДДС за близо 2 милиарда лева.  Контрабандата у нас по официални данни на МФ е 6 милиарда лева всяка година (според специалисти в бранша тя е 35 милиарда годишно). Българската култура и масмедиите ценят простащината, кючека, порното, турските сапунки и чалгата. Българите сме най-неграмотната нация в Европа. Ние сме още и най-болните, най-бедните, най-корумпираните и най-ограбваните от властите си европейци. Ние сме най-бързо изчезващата нация в света, намаляваме със скорост 9 души всеки час, което е недостижим световен рекорд.  Народът е в отчаяние и униние. Обществото се шизофренизира. Управляват ни простаци, крадци и мутри, които са завладели всички власти, включително и четвъртата – медиите. Тогава какво има да се дивим, БЪЛГАРИЯ Е НАЙ-НЕЩАСТНАТА НАЦИЯ!  КАКВИ “ГРАНДИОЗНИ УСПЕХИ” ВЕ, ЕЙ, ТЪПАНАРИ ПРОСТИ? Вижте докладът на ООН за щастието (Happiness) на народите и ранглистата на 104-те държави. Българите с индекс 4,9 (най-щастливите нации Финландия, Норвегия и Дания са съответно с индекси 7,7, 76 и 7,5) сме сред най-нещастните нации, след Сомалия и Самерун, до Габон, Венецуела и Палестинските територии.  Ние сме най-нещастната нация в Европа! И извън нея! По-щастливи са сума ти африкански, азиатски и латиноамерикански народи!  За какви “грандиозни успехи” на България плещи Н. Пр. Баце от с. Банкя, щом ставаме все по-нещастни и по-нещастни? 1. БВП на глава от населението.  2. Здравословната продължителност на живота, продължителността на живота без корекция за здравето.  3. Социалната подкрепа, националната средна стойност на двоичните отговори на въпроса: „Ако имате проблеми, имате ли близки или приятели, можете да разчитате на помощ, когато имате нужда те, или не?  4. Свободата, възможността да направите избор на живот е националната средна стойност на двоичните отговори на въпроса: „Доволна ли сте или сте недоволни от свободата си да избирате какво правите с живота си?“  5. Щедростта, това е остатъкът от понижаването на средната стойност на отговорите на национално ниво на въпроса „Дарихте ли пари на благотворителна организация през изминалия месец?“ За БВП на глава от населението.  6. Корупцията, това е средната стойност на двоичните отговори на два въпроса по въпроса: „Корупцията е широко разпространена в цялата страна или не?“ И „Корупцията е широко разпространена в бизнеса или не?“  7. Позитивност, определя се като средната стойност на предишните мерки, засягащи щастието, смяхът и наслаждението.  8. Отрицателното въздействие се определя като средната стойност на предишните мерки, засягащи тревогата, тъгата и гнева за всички вълни.  ", "date": "2018.11.17", "title": "КОЛКО ГОДИНИ ЗАТВОР ЗА ИЗРОДИТЕ, КОИТО СА НИ НАПРАВИЛИ НАЙ-БЕДНИ И НАЙ-НЕЩАСТНИ В СВЕТА?"}
{"url": "http://www.classa.bg/%D1%81%D0%B2%D1%8F%D1%82/item/389555-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D1%82%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-%D0%B2%D0%B8%D1%81%D0%BE%D0%BA%D0%BE%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D0%BE%D1%80%D1%8A%D0%B6%D0%B8%D1%8F", "text": "Севернокорейският лидер Ким Чен-ун посети тестовете на високотехнологични оръжия, предаде агенция KCNA на Северна Корея. Докладът подчертава, че това са тактически оръжия, разработени наскоро от Пхенян.   Изпитанията на тези \"ултрамодерни\" оръжия са извършени на полигон в Института за национална отбрана. \"Изпробването на високотехнологични тактически оръжия бе извършено успешно, като се спазиха напълно техните напреднали показатели\", се казва в изявлението.   Медията обаче не уточни какво оръжие беше изпробвано.   Разработването на тази нова ултрамодерна система от тактически оръжия се извършва повече от 7 години. Работата започва още приживе на бившия лидер на страната Ким Чен-ир, баща на Ким Чен-ун, според севернокорейските медии.   \"Най-накрая се роди системата оръжия, чиято идея лично предложи великият командир Ким Чен Ир, с неговото специално внимание, стъпка по стъпка ръководило нейното развитие и усъвършенстване\", обяви Ким Чен-ун във военен лагер веднага след успешните тестове.   Това е първото посещение на Ким Чен-ун на оръжейни тестове от ноември 2017 г., когато наблюдаваше стартирането на междуконтинентална балистична ракета.   На 12 юни в Сингапур президентът на САЩ и неговият севернокорейски колега се договориха, че Пхенян ще прекрати ядрените и ракетните програми в отговор на нормализирането на отношенията между двете страни и край на състоянието на официална война на Корейския полуостров. Въпреки това, тъй като след това не са предприели конкретни стъпки: Вашингтон очаква Пхенян да спазва споразуменията, а администрацията Тръмп декларира, че е недоволна от липсата на нови стъпки от Северна Корея за ядреното разоръжаване.", "date": "2018.11.17", "title": "Ким Чен-ун инспектира тестването на нови високотехнологични оръжия"}
{"url": "http://www.classa.bg/%D1%81%D0%B2%D1%8F%D1%82/item/389556-%D0%B5%D0%BB-%D1%80%D0%B5%D0%B9-%D0%B7%D0%B0%D0%BC%D0%B1%D0%B0%D0%B4%D0%B0-%D0%B7%D0%B0%D1%8F%D0%B2%D0%B8,-%D1%87%D0%B5-%D0%B5%D0%BB-%D1%87%D0%B0%D0%BF%D0%BE-%D0%B3%D1%83%D0%B7%D0%BC%D0%B0%D0%BD-%D0%B5-%D0%BF%D0%BE%D0%B4%D0%BA%D1%83%D0%BF%D0%B8%D0%BB-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%B8-%D0%B3%D0%BB%D0%B0%D0%B2%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE", "text": "Хоакин \"Ел Chapo\" Гузман е подкупвал Главната прокуратура (PGR) на Мексико и Интерпол, заяви наркотрафикантът Хесус Ел Рей Замбада, който отново свидетелства в четвъртък в историческия процес срещу Гузман, провеждан в Ню Йорк, САЩ. Процесът се счита за най-големият за трафик на наркотици в историята на САЩ.   \"Ел Рей\" бе арестуван в Мексико през 2008 г., а след това екстрадиран в САЩ. Той е брат на Исмаил \"Ел Майо\" Замбада, укриващ се от правосъдието.   Замбада, който посочи брат си Исмаил Гузман като ръководител на картела Синалоа, заяви пред съда, че престъпната група е платила огромни подкупи на полицията и други висши държавни служители, предпочитайки да преговаря в долари за защита на операциите на картела.   \"Ел Рей\" заяви пред съда, че в началото на 2000 г., по искане на Гузман, членовете на картела, са изпращали плащания по $ 300 000 на месец на различни правителствени служители и мексикански висши полицаи.   Защитата на Гузман се опита да противодейства на твърденията, като посочи, че някои свидетели сътрудничат на американското правителство, за да намалят собствените си присъди.   Замбада каза, че картелът Синалоа е контролирал хангар на летището в Мексико Сити, където имал склад за съхраняване на кокаин от Колумбия и редовно подкупвал управата на мексиканското летище, за да има защита.   Освен това Замбада, който се явява като свидетел на американското правителство, се самоопределя като лидер на картела в Мексико Сити.   Замбада е само един от 16-те свидетели, които се очаква да свидетелстват в съда. Той обясни, например, как се провела \"мравчената операция\" за влизане на дрогата в САЩ. \"Много по-трудно за органите е установяването на малък товар, защото хиляди превозни средства пресичат границата всеки ден. С 10 коли по 20 кг във всяка, ако загубите една, ще загубите само 20 килограма и това не е много \", каза той пред съда.", "date": "2018.11.17", "title": "\"Ел Рей\" Замбада заяви, че \"Ел Чапо\" Гузман е подкупил Интерпол и главния прокурор на Мексико"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389557-%D0%BF%D1%80%D0%BE%D1%82%D0%B5%D1%81%D1%82%D0%B8,-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F,-%D0%BE%D0%BC%D1%80%D0%B0%D0%B7%D0%B0", "text": "Може да се каже, че темата на седмицата са поредните протести, макар че на мен не са ми особено интересни като протести. Като PR кампания – да; като  организирани мероприятия – също; като политическа акция – дума да няма! Но не и като протести. Протестът е спонтанно гражданско действие по конкретен повод, изблик едва ли не на отчаяние, на безизходица. Кое е в нашия случай отчаянието, къде е безизходицата? Кой е конкретният повод, за който се протестира, какви са исканията?     Признавам, че не успявам да се ориентирам докрай. Имам чувството, че се протестира срещу всичко, включително срещу атмосферното налягане и влажността на въздуха, само и само да покажем в какъв пъкъл се е превърнал животът ни. Протестира се за оставката на Симеонов. Протестират жени, които преди протестираха за пари и промени в законите и когато ги получиха, сега са обидени и протестират за друго. Хайде, да речем, че това прилича на някакъв протест с конкретни искания. Протестират и срещу високите цени на горивата. Тези цени и в своя пик през миналия месец бяха по-ниски в сравнение с периоди без протести с два пъти по-ниска средна заплата в сравнение със сега. Протестите обаче продължават с водещото участие на съмнителни лица. Но, хайде, да речем, че и това прилича на протест с някакви конкретни искания, макар че защо се протестира срещу държавата, която сравнително слабо влияе върху цените на горивата – това не е ясно (всъщност съвсем ясно е, за което ще стане дума по-нататък). Със същото основание би могло да се протестира и срещу цената на луканката. Протестира се срещу корупцията. Тук нещата стават по-абстрактни. След като се съгласяваме, че всеки протест има два компонента – възмущение и искания, – то тук след като първият е налице, вторият остава малко мъгляв. Да, възмущаваме се от корупцията, протестираме срещу нея, но какво конкретно искаме да се случи, за да спрем да протестираме и да обявим, че протестът ни или е победил, или не е? Кои са исканията на този протест, при какви условия той би бил успешен? Когато някой излезе пред Министерски съвет с мегафон в ръка и извика: „Българи! От утре корупция вече няма да има!“, тогава ли? Протестира се срещу стандарта на живот. Със същия успех може да се протестира и срещу средната продължителност на живота. По данни на Продоволствената и селскостопанската организация на ООН в началото на 21 век в една страна, да речем като Конго, 62% от населението гладува. Как не са се сетили да протестират! А забележете, че гладът далеч не е такова отвлечено понятие като „стандарта на живот“, а е доста по-осезателен. Какво трябва да се случи, за да победи протестът срещу стандарта на живот: да минат 5-6 години и независимата статистика да отчете промяната? Да, стандартът на живот е нещо важно и всички трябва да сме загрижени за повишаването му, но едва ли протестът е най-адекватният жанр за постигане на целите. Протестира се и срещу системата или както го наричат протестиращите в Хасково – „пълна промяна на начина на управление“. Ето тези искания са ми най-умилителни. Каква е в момента системата, кой е начинът на управление? В нашия случай, както и по цял свят, това е националната държава, тази, за която се бориха Левски и строителите на съвременна България. Същата национална държава, дето щяха да я правят социална, ама нещо не им се получи. „Начинът на управление“ в тази суверенна национална държава с едно леко прекъсване между 1944 и 1989 се нарича „либерална демокрация с многопартийна парламентарна система и разделение на властите“. Тази система ли ще помитаме? Този „начин на управление“ ли ще променяме? Като я пометем с коя друга система ще я заместим? Какъв „начин на управление“ ще установим на мястото на сегашния – хаганат, в който държавният глава е същевременно върховен съдия и върховен жрец? Който иска това и протестира за него, нека изрази ясно мисълта си, за да знаят всички за какво се бори. Но всеки знае, че като „пометем системата“ и „съборим статуквото“, в най-добрия случай нещата ще опрат до предсрочни избори, на които вероятно (без да е съвсем сигурно) опозицията ще смени управляващите и на свой ред ще стане управление. Обаче опозицията от някоя друга „система“ ли идва? БСП и ДПС някакво друго „статукво“ ли представляват? Но нека не търсим причините за протеста в тази посока. В тази посока бихме могли да търсим причините за някой истински протест, какъвто наблюдаваното от години у нас едноименно зрелище не е. Нашето зрелище е от съвсем друго естество, за което говорят професионално изработените и никак не евтини на вид агитационни материали, организацията, логистиката (автомобили, автобуси, палатки), в крайна сметка истинските цели на мероприятието, които не са особено трудни за разгадаване – ако Валери Симеонов подаде оставка, кое от двете неща ще се случи: ще изчезне обидата от сърцата на оскърбените майки или ще се разклати правителството? И кое от двете според вас е истинската цел на „протеста“? Мисля, че истината е очевидна за всекиго, независимо дали ще го наречете гербер, комунист, фашист или каквото там е драго на сърцето ви. Достатъчно е даже да споменем само факта, че като възпламенител на последните „протести“ послужи онази реч на  , в която той щедро оплю оглавяваната и представлявана от самия него държава и заклейми властта като такава, сякаш неговата институция е част от нещо друго, а не от властта. И сякаш никой не се научи, че при всички правителства след 1989 втората година на мандата изглежда точно така и затова през нея кабинетите или се ремонтират, или падат. Така е, защото това е срокът, за който наивният оптимизъм се превръща в реализъм, а спечелилите последните избори се превръщат от поредните спасители в познатите грабители. Поне в очите и сърцата на публиката. И сега да се крещи патетично „Народът най-сетне се пробуди!“ е или твърде глупаво, или твърде непочтено. Целият този цирк е възможен единствено в условията на истинска демокрация. Порокът на демокрацията е изборът. Понеже е готова да изслуша всяко мнение и понеже всеки има право да въстане в защита на своя интерес, демокрацията разделя хората на лагери, на партии. И така, неусетно, те започват да търсят само това, което ги разделя, но не и онова, което ги обединява. И това е неспасяемо, каквото и да говорят речовитите оратори. Това е обратната страна на медала, това е ужасната страна на демокрацията и тя е толкова по-ужасна, колкото по-прекрасна е прекрасната ѝ страна. Свободата е избор, а изборът разделя. Трябва голямо сърце и непоклатим морал, за да не се превърне разделението в омраза. Трудността идва оттам, че в нашия грешен свят доброто и злото са смесени. Няма градове, в които живеят само добри хора, и други градове, където живеят само зли. Няма явление, няма процес, няма събитие или постъпка, които да са изцяло добри или изцяло зли. Така и протестите: те гонят справедлива кауза и в същото време кроят козни – ако го нямаше първото, и второто би било невъзможно. Човекът е този, който трябва да раздели доброто от злото и затова са му необходими две неща: здрав разум и чиста душа, за да ги разпознае; силна и свободна воля, за да избере доброто. А кое е доброто? Онова, което е в съзвучие със съвестта и с естествения нравствен закон. Също и онова, което не търси личното, а общото благо, защото обича другия поне колкото себе си. А също така и онова, което търси Истината и Любовта и ги обича повече от себе си. Лесно е да го кажеш, трудно е да го живееш. Затова и „системата“ е такава, каквато е, затова и „статуквото“ е такова, каквото е. И колкото да крещим по улиците, че искаме да ги променим и „пометем“, никога няма да го направим, защото те са част от нас, те са наше продължение и адекватно изражение на нашата същност. Ако искаме наистина да протестираме, нека първо опитаме да протестираме срещу себе си. И да бъдем непреклонни: да протестираме дотогава, докато сами не изпълним собствените си изисквания. Тогава – току-виж! – се оправил и стандартът на живот. Освен това мисля, че Картаген трябва да бъде разрушен.   За в. „ “", "date": "2018.11.17", "title": "Протести, демокрация, омраза"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/389558-%D0%B4%D1%8A%D0%BB%D0%B1%D0%BE%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%E2%80%93-%D1%85%D0%B8%D0%B1%D1%80%D0%B8%D0%B4-%D0%BC%D0%B5%D0%B6%D0%B4%D1%83-%D0%BA%D0%BE%D1%80%D0%BF%D0%BE%D1%80%D0%B0%D1%82%D0%B8%D0%B2%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B8-%D1%81%D1%82%D1%80%D1%83%D0%BA%D1%82%D1%83%D1%80%D0%B8%D1%82%D0%B5-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82", "text": "Изразът Deep State („Дълбока държава”) се корени в политическия лексикон на Америка, но реалността, която стои зад него, няма ясно определение. С този израз обичайно се обозначава някакъв бюрократически Голем, конгломерат на представителите на военните, финансовите, разузнавателни структури, това е задкулисна мрежа, държава в държавата, със силата да налага решения върху законните органи на властта, а често и подменяйки ги.     Този израз се ражда не в САЩ, а в Турция. Под дълбоката или паралелната държава (Derin Devlet) в Турция разбират влиятелната коалиция представители на специалрните служби, армията, съдебната власт и мафията. За дълбоката държава започват да говорят, когато изразът се използва от Бюлент Еджевит, който няколко пъти заема поста министър-председател на Турция през 70-те години на ХХ век. Американският експерт по въпросите на сигурността и бивш анализатор на АНС Джон Шнидпер пише в списание Observer, че Derin Devlet означава група военни и разузнавачи, воюваща с ислямистите и с кюрдските сепаратисти с подривни операции, насилие и пропаганда. Механизмите на американската дълбока държава са описани в основополагащата монография на професора от университета „Тафтс” Майкъл Дж. Гленън National Security and Double Government (2015), основан на публикуваното през юли 2010 г. разследване на журналистите от The Washington Post „Строго секретна Америка”. Разследването се води от репортера Дан Прийст, лауреат на Пулицърска накрада през 2008 г. в най-престижната номинация „Служба на обществото” и наблюдател Уилям Аркин. Общо над този проект, който се финансира от Центъра за права и сигурност на Юридическата школа на Нюйоркския университет, работят повече от 20 журналиста. Предмет на разследването е еволюцията на системата за национална сигурност на САЩ след 11 септември 2001 г. За десет години в САЩ изникват строго секретни градове, дори цели територии, образуващи дълбоката държава. В тази „строго секретна Америка” разследващите откриват 1271 правителствени организации и 1931 частни компании: общата численост на техните сътрудници не може да се определи, но се изяснява, че повече от 850 хил. души имат достъп до информация с гриф „Строго секретно” и примерно една трета от тях са сътрудници на частни компании. Журналистите от The Washington Post откриват цял „антитерористичен” клъстър в покрайнините на Вашингтон, където на територията на военна база Форт Мийд се разполага Агенцията за национална сигурност и още 80 секретни агенции и организации. Според изданието подобен клъстър вкарва в икономиката на региона около 10 милиарда долара годишно. Общо на територията на САЩ журналистите от The Washington Post откриват още три такива „закрити градове”. Въпреки техните мащаби, се знае малко за секретните градове. Като правило няма табели на водещите към тях градове, домовете и улиците може да нямат имена. За приближаването до такива градове може да се разбере, когато GPS-навигацията започне да се държи странно, изкривявайки данните за разстоянието до обектите, предлагайки нелогични маршрути. Разследването на The Washington Post не е единственият опит да се проникне в тайния свят на дълбоката държава на Америка. Военният анализатор Майк Лофгрен, 30 години работил в бюджетната комисия на Конгреса на САЩ, в края на краищата се отвращава от случващото се в американските коридори на властта. Той напуска Капитолия, излиза от Републиканската партия и пише книгата „Партито (Партията) приключи: Как републиканците полудяха, а демократите станаха безполезни, а средната класа измамена”. Книгата вижда светлина през 2013 г. През 2014 г. Майк Лофгрен публикува есето „Анатомия на дълбоката държава”, в която се опитва да определи дълбоката държава  като хибрид между Корпоративна Америка и структурите на националната сигурност.  Лятото на 2017 г. в едно свое интервю той повтаря своите основни изводи. „Става дума за това, което е скрито пред очите ни. Това е нещото, за което знаем, но не можем да свържем фактите. Всички знаят „Уол стрийт” и неговите безчинства. Той изстисква парите от страната, както той си може. И в ръцете му е корпоративното и политическото управление. Това е важен въпрос на нашето време, който преминава през нашата история за последните три десетилетия. Изглежда, че никой не свързва изчезването на нашата конституционна държава с тази друга, дълбока държава, действаща неконституционно и без ограничение от страна на тези, които я управляват”. Лофгрен изброява държавните и корпоративни структури на Америка, които според него, си взаимодействат и образуват тази задкулисна симбиоза, която е в същността си Дълбоката държава. „Изпълнителната власт. Всички правителствени специални служби. Пентагонът. Системата за национална сигурност. Държавният департамент. Хазната във връзка с тази симбиоза с „Уол Стрийт, неголяма част от съдебната система – така наричаните надзорни съдилища на външното разузнаване. Още и самия „Уол Стрийт”, военно-промишленият комплекс, Силициевата долина и корпорацията. Това е симбиоза от всичко изброено. Към дълбоката държава Лофгрен отнася също няколко ключови федерални съдебни съдилища като Окръжните съдилища на Източен окръг Вирджиния и Южен окръг Манхатън, където се провеждат секретни дела, отнасящи се до националната сигурност. Вероятно днес Лофгрен би причислил към структурите на дълбоката държава и Федералния съд на щата Монтана, който на 8 ноември с решение на съдия Брайън Морис блокира проекта за петролопровода Keystone XL: указът за възобновяването на строителството му бе подписан от Тръмп веднага, след като стана президент на САЩ и след като през 2015 г. Обама наложи забрана за изграждането му. „Взетото от съдиите решение бе политическо. Мисля, че това е срамота”, заяви Тръмп пред журналисти на 9 ноември – 48 хил. работни места. Одобрих го”. Според Държавния департамент на САЩ Keystone XL може да осигури 42 хил. работни места по време на строителството и 35 хил. постоянни работни места в последствие. С обещанието си да обжалва забранителната присъда на федерален съдия Брайън Морис Доналд Тръмп започва нов рунд в схватката с дълбоката държава на Америка. Способ за избягване на тази схватка той няма. Според бившия главен стратег на Белия дом Стивън Банън, дълбоката държана представлява пряка заплаха за президента Доналд Тръмп. Превод: В.Сергеев", "date": "2018.11.17", "title": "Дълбоката държава – хибрид между корпоративна Америка и структурите за национална сигурност"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389550-%D0%BF%D0%BE-%D0%BA%D0%BE%D1%84%D1%82%D0%B8-%D0%BB%D0%B8-%D0%B5-%D1%83%D0%B8%D1%81%D0%BA%D0%B8%D1%82%D0%BE,-%D0%BA%D0%BE%D0%B5%D1%82%D0%BE-%D1%81%D0%B5-%D0%B2%D0%BD%D0%B0%D1%81%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F,-%D0%BE%D1%82-%D1%82%D0%BE%D0%B2%D0%B0-%D0%B2-%D0%B5%D1%81-%D0%BA%D0%B0%D0%BA%D0%B2%D0%B8-%D1%81%D0%B0-%D1%80%D0%B0%D0%B7%D0%BB%D0%B8%D0%BA%D0%B8%D1%82%D0%B5", "text": "    Нова телевизия направи репортаж за сравнение на уиски купено от Германия и същото, купено от България. Изводът на експерти беше, че има разлика, вероятно германското е по-отлежало. Разлики в уискито има, показват и мои проучвания от минали години. Един експерт в Центъра по хигиена преди години често сравняваше бутилка уиски внесена от Западна Европа със същата марка от българския пазар и намираше разлики.     Но в сегашния репортаж на Нова тв имаше някои наивни твърдения и заблуди.  Уискито, което са изследвали, по стара телевизионна традиция беше скрито, да не се види марката. Но потребителят да се сеща кое струва 24 лева в магазина (същото при промоции се намалява на 17-18 лв., от което може да се направи извод колко е надута цената и какъв е делът на рекламата в нея). В Германия това уиски било по-скъпо с 3 лв., казаха. Заблуда е, че от цените на една и съща марка зависи качеството. Това е политика на търговци и размер на данъци и акциз.  По-важно е друго. Експертка обясни пред камерата, че купеното от Германия е малко по-тъмно и вероятно по-отлежало. Тя не знае, че   цветът на уискито се прави с оцветител карамел И дали ще е по-тъмно няма значение. За оцветяването на уискито с карамел вече ставало (виж  ). Второ – има практика в алкохолното производство да се използва т. нар. чипс – дъбови стърготини. Те се поставят в метален танк с алкохол и в питието се отделят същите вещества, които дават ефект на отлежаване, особено при лабораторни изследвания.   Първият важен въпрос е – защо у нас не проверяват производители и търговци не ги задължават да изписват на етикети, че уискито е оцветено с Е150а – един от четирите вида оцветител карамел, най-светлият. Другите – Е 150b, Е 150c и Е 150d са по-тъмни, с тях оцветяват някои бири и кока кола. По европейските нормативи това трябва да е задължително, включително у нас. На бутилките уиски в Германия по правило пише оцветител Е150а (виж снимките). В България аз лично само на един вид уиски – Dewar’s съм виждал изписан на етикета оцветител карамел Е150, при това на допълнителния етикет на български от вносителя. За мен това е „най-честното” уиски на българския пазар. При репортажа за лабораторното изследване имаше Но по тях не може да се направят точни изводи дали и колко е отлежало. Защото бяха замерени показателите по стария БДС за спиртни напитки. А БДС за уиски няма. Трябва отделно замерване на стойностите на поне няколко вида т. нар. висши алкохоли, от което може да се направи извод дали в едно уиски има повече или по-малко продукти на дестилация. Тоест дали има повече или по-малко чист спирт. Защото нашите експерти, които са правили изследването, не знаят и технологията на уискито и не знаят какво да търсят и сравняват. Това, което наричаха уиски през цялото време, е „blended“ уиски – тоест смес от различни дестилати. Такива са масовите уискита. Съдържанието им е малко малцови дестилати (обикновено 15-30%). А останалото е зърнен спирт, което производителите наричат зърнено уиски. И обясняват, че „блендед“ уиски е смес от малцови и зърнени дестилати. А оцветителя го използват за „стабилизация на цвета“, както казват производителите. Защото не се оцветява еднакво от бъчви всяка година. Наивна е представата у потребителя (и някои специалисти), че питието лежи в бъчва, оцветява се от нея и после се бутилира. Единственото уиски в супермаркетите, на което пише, че е оцветено с карамел. При това написано от българския вносител. Това е „най-честното“ уиски на българския пазар. Снимка: e-vestnik И масовите вина също се правят като се смесва малко вино от бъчви с повече вино от метални контейнери. И така във вкуса се усеща отлежаване. Или се бутилира вино въобще без отлежаване в бъчви, или се използва дъбов чипс. Само скъпите вина са от бъчва. Така е и при уискито – има уискита т. нар. сингъл молт (single malt) – едномалцово – които са само от малцов дестилат (от покълнал ечемик, а не зърнен спирт), правят се само от дестилатите от една изба (спиртоварна), отлежали в бъчви. Има дори бутилирани от една бъчва, те са най-скъпите, обикновено с номерирани бутилки и с градуса на бъчвата (към 54-57% алкохол). И затова е ставало дума на тази страница. Малцовите дестилати обикновено са до 70% алкохол, наливат се в бъчви за отлежаване и за 10-15 години градусът им пада до 50-57% алкохол. После може да се разреждат до стандартни 40-43 градуса или да се бутилират с градуса на бъчвата. Това за малцовите уискита. Някои не са „сингъл” – едномалцови, а смесен малц от различни спиртоварни или години. Но на етикета пише Malt whisky. А масовите уискита са блендед, по определение смес от малцови и зърнени дестилати. На практика от зърнен спирт и по-малко малцов дестилат. Възможно за по-бедни пазари като българския да се произвежда с по-малко малцов дестилат. Това, което наричам спирт, се води зърнено уиски по шотландските регулации. Според тях дестилатът трябва да е от зърно, произведено в Шотландия, дестилирано до 94,8% алкохол най-много. Това е почти чист спирт. Колкото е по-висок градусът (96 градуса е максимумът при дестилация на спирт) толкова по-малко ароматни и вкусови съставки от суровината има в дестилата. Затова нормативът 94,8 градуса е въведен, за да може почти чист спирт по закон да се води уиски. Малцовите дестилати са обикновено до около 70 градуса. А този почти чист спирт също се води уиски и се смесва с процент малцов дестилат от бъчва. Така че е много сложно да се анализира лабораторно блендед уиски, особено от хора, които не знаят как се правят различните видове уиски. Всеки вносител има сертификат от производителя с лабораторно изследване на образец на уискито. Точно по този сертификат трябва да се проверят показателите дали има отклонения. И да се сравни със същото, купено от Западна Европа. Точно това не направиха при експеримента на Нова тв. (А изследването на водка, което направиха, е съвсем безсмислено, проверени са показатели, с които се изследва царкировско менте, съвсем други неща подлежат на сравнение). Така че трябва да се знае разликата между малцово и блендед уиски и тогава да се правят сравнения и изследвания. Дори и малцовото уиски от години вече се оцветява с карамел, с малки изключения. За различните пазари, включително българския, производители могат да правят различни по съдържание уискита с една и съща марка. Защото освен нормативи в Шотландия и Щатите (за бърбън уиски) има нормативи в съответната страна вносител. В България няма подробни нормативи за уиски и тук може да се внасят питиета, които не отговарят на регулациите в страната на производителя. И всичко да е законно. Масовите видове уиски се продават в количества по 30-40 млн. до над 200 млн. бутилки за отделни марки. Нека всеки си прави извода дали това е възможно да идва от бъчва, без да се използва смесване (виж  ). – Новото уиски „Уайт Уокър“ на уиски феста в София се рекламираше като замразено в леден блок. Само че на вкус не струва, в сравнение с черно „Джони“, а е с една четвърт по-скъпо. Снимка: e-vestnik На пазара у нас се появи и на уиски феста в София беше представено за дегустация ново уиски „Джони Уокър” – White Walker – бутилка обвита цялата в бяло, а дори на щанда стоеше един замразен леден блок с бутилка вътре.  Името White Walker е взето от един герой от филмовага сага „Гейм ъф тронс”. Производителите на алкохол се опитват да използват легенди от киното, за да увеличат продажбите. И интерес има, защото потребителят се лъже по имена и етикети. Но после оценява по вкуса.  Който познавач го е опитал, обаче, едва ли е останал възхитен. На вкус това уиски (лимитирана серия, изглежда приготвена за коледните продажби), е по-безвкусно, по-дървено и по-твърдо от „Джони Уокър” – черен етикет. А цената му е около 60 лв. в магазина, с една четвърт по-висока от черния етикет. Въпреки красивите описания за бленда и вкусови и ароматни нюанси, не може да се сравнява с черно „Джони”.", "date": "2018.11.17", "title": "По-кофти ли е уискито, което се внася в България, от това в ЕС? Какви са разликите?"}
{"url": "http://www.classa.bg/%D1%81%D0%B2%D1%8F%D1%82/item/389551-%D0%BE%D1%82%D0%BA%D1%80%D0%B8%D1%85%D0%B0-%D0%BF%D1%80%D0%BE%D0%B8%D0%B7%D0%B2%D0%B5%D0%B4%D0%B5%D0%BD%D0%B8%D1%8F-%D0%BD%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%BE%D1%82%D0%BE-%D0%BE%D1%82-%D0%BB%D0%B5%D0%B4%D0%B5%D0%BD%D0%B0%D1%82%D0%B0-%D0%B5%D0%BF%D0%BE%D1%85%D0%B0-%D0%B2-%D0%BF%D0%B5%D1%89%D0%B5%D1%80%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F", "text": "Археолозите от университета в Тюбинген, Германия, откриха по стените на две пещери в източна Франция изображения на животни, създадени преди 12 000 години. Екипът, ръководен от професор Харалд Флос, работел с експерта Хуан Руиз от Университета в Куенка, Испания.   Тези произведения на скалното изкуство са открити в района Сон-е-лоар, в Бургундия, който се отличава с често намиране на палеолитни находки. Поради това учените отдавна подозират, че има и пещери с древни картини. В края на краищата те открили праисторическите рисунки, скрити от векове под някакви следи, рисувани между шестнадесети и деветнадесети век.   Според Харалд Флос, покритието на рисунките, намерени на стените на пещерите Agneux I и Agneux II, са предимно надписи на имена и дати, плюс някои фигуративни образи. Поради местоположението им в живописен район, много хора са посетили пещерите и са оставили своите белези там.   Въпреки това, напредналите техники за сканиране позволили разкриването на рисунки на кон и един вид праисторически елен, нарисувани като силует от \"анатомично съвременни хора\" по време на ледниковия период.   Изследователите посочиха, че техните открития в региона могат да предоставят нови данни за взаимодействието между тези хора и неандерталците.", "date": "2018.11.17", "title": "Откриха произведения на изкуството от Ледената епоха в пещери във Франция"}
{"url": "http://www.classa.bg/%D1%81%D0%B2%D1%8F%D1%82/item/389552-%D0%B7%D0%B5%D0%BC%D1%8F%D1%82%D0%B0-%D0%BF%D0%BE%D0%B3%D0%BB%D1%8A%D1%89%D0%B0-%D0%BE%D0%B3%D1%80%D0%BE%D0%BC%D0%BD%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%B2%D0%BE%D0%B4%D0%B0-%D0%B8-%D0%BD%D0%B5-%D0%B7%D0%BD%D0%B0%D0%B5%D0%BC-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D0%B8-%D1%81-%D0%BD%D0%B5%D1%8F", "text": "Когато тектоничните плочи се движат и се подпъхват една под друга, те завличат в Земята повече вода, отколкото се смяташе досега, според ново проучване, проведено от специалисти в Университета на Вашингтон в Сейнт Луис (Мисури, САЩ ) и публикувано в списание Nature.   Изследователите, ръководени от Чен Кай, са използвали сеизмични данни, събрани от различни сензори, монтирани на 10 000 метра дълбочина в Марианската падина, най-дълбоката част на океаните.   В тази част на Западния Пасифик устройствата открили земетресения и ехото им, които се движат по земната кора. Кай и екипът му измервали скоростта на тези тремори, чието затихване показва наличието на вода в скални и минерални фрактури, които съдържат вода в кристалите си. След като се регистрира спад на ехото в кората и се вземат предвид данни, като температура и налягане, учените са изчислили, че на всеки милион години 3000 милиона тераграма вода се губят в земната кора и мантията.   Водата, която потъва, трябва да се появи отново на повърхността и обикновено това се извършва под формата на вулканични изригвания. Това изчисление обаче е три пъти по-високо от прогнозите, направени преди това, и е по-малко от количеството магма, за което се смята, че изхвърля кратера.   Тъй като тези оценки се различават, Чен Кай казва, че фактът, че двете количества не са равни, предполага, че учените все още не разбират начина, по който водата се движи в Земята, съобщава Live Science.", "date": "2018.11.17", "title": "Земята поглъща огромно количество вода и не знаем какво прави с нея"}
{"url": "http://www.classa.bg/%D1%81%D0%B2%D1%8F%D1%82/item/389553-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%BE%D0%B9-%D0%B5-%D0%B7%D0%B0%D0%BF%D0%BE%D0%B2%D1%8F%D0%B4%D0%B0%D0%BB-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B0%D1%88%D0%BE%D0%B3%D0%B8", "text": "Службата на прокурора на Саудитска Арабия поиска екзекуцията на пет души, заподозрени, че са поръчали и надзиравали убийството на журналиста Джамал Кашоги в консулството в Истанбул (Турция).   Единадесет души са обвинени и 21 са задържани във връзка с престъплението, казаха прокурорите.   Прокуратурата потвърди, че тялото на журналиста е разчленено след смъртта му. В същото време тя заяви, че престолонаследникът на Саудитска Арабия, Мохамед бин Салман, не е замесен в убийството.   Главният прокурор на Саудитска Арабия, Сауд ал Мохеб, каза, че бившият заместник-шеф на разузнаването, Ахмед ал Асири, е изпратил екип в Турция, за да договори завръщането на Кашоги в кралството. Заповедта за убийството на журналиста е дадена от ръководителя на тази група за преговори, според прокурора.   След като \"разговорите с него не успяли\", журналистът бил убит със смъртоносна инжекция след борба и тялото му е било разчленено и изнесено от сградата на консулството, уточни Ал Мохеб.   Прокуратурата поиска от Анкара да предостави на кралството доказателствата и гласовите записи, свързани с делото, но все още очаква отговор от страна на турските власти.", "date": "2018.11.17", "title": "Саудитска Арабия разкрива кой е заповядал убийството на Кашоги"}
{"url": "http://www.classa.bg/%D1%81%D0%B2%D1%8F%D1%82/item/389554-%D1%82%D0%B5%D1%81%D1%82%D0%B2%D0%B0%D1%82-%D0%BD%D0%B5%D0%B2%D0%B8%D0%B4%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D1%81%D1%83-57", "text": "Доклад за изпитанията на най-напредналите изтребители на Русия, Су-57, бе публикуван от военната верига Звезда.   Изпитванията от този тип се извършват в радиочестотни анемоидни камери, помещения със специално покритие върху стените им, което поглъща електромагнитните вълни.   В случая покритието на Су-57, което абсорбира радиовълните, се прилага само за стъклото на кабината, в която се поставя манекен, заемащ седалката на пилота.   Тестовете позволяват да се определи дали са нанесени достатъчно покрития или е необходимо да се добавят повече.   Тестовете помагат да се определи ефективността на въздухоплавателното средство за поглъщане и разпръскване на радарни вълни и дали трансверзалното сечение на радара, измерено в квадратни метри, съответства на необходимите параметри.   \"Специалното покритие не се отнася за всички въздухоплавателни средства. Разбира се, можете да направите целия фюзелаж от абсорбиращи радиовълните материали, но тогава възниква въпросът за солидността\", обясни Андрей Лагарков, специалист от Сухой по Стелт функциите на Су-57.", "date": "2018.11.17", "title": "Тестват невидимостта на руския изтребител Су-57"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389549-%D1%87%D0%B5%D1%80%D0%BD%D0%B0-%D0%BA%D0%BE%D1%82%D0%BA%D0%B0,-%D0%B1%D1%8F%D0%BB-%D0%B4%D0%BE%D0%BC", "text": "Вече съм писал, че американските президенти с редки изключения подкрепят идеите на Римския клуб и оказват съдействие на осъществяването на плановете на клуба в Америка. Едно от тези изключения е президентът Ричард Никсън. Николай Сенческо в своята книга „Кой създава световната политика” (2017 г.) пише: „     Историята на оставката на президента Никсън показва, че Римският клуб и Комитета на 300-те са много сериозни организации, с които шега не бива. Има много доказателства, които предполагат, че решението за импийчмънта на Никсън е направена лично от Дейвид Рокфелер, един от най-изявените членове на Комитета на 300.те и действителен основател и ръководител на Римския клуб, зад кулисите. А Хенри Кисинджър и Збигнев Бжежински са дясната и лявата ръка на Дейвид Рокфелер по въпроси, свързани с изпълнението на плановете на клуба както по целия свят, така и в самите САЩ.     Но президентът Роналд Рейгън направи безценен принос за изпълнението на плановете на Римския клуб. По-конкретно, в началото на 1981 г. в администрацията на Рейгън бе представен докладът на Станфорд „Промяна на облика на човечеството”, изготвен от Комитета от 300 и Римския клуб. Докладът формира основата на държавните програми за морално и интелектуално разпадане на американската нация. По-специално, според препоръките на доклада, е проведена и реформата на висшето образование, която, според Джон Коулман в книгата му „Комитет 300”, води до факта, че в Америка се появява поколение от абсолютно неграмотни хора. А преходът към икономическата политика под името „Рейгъномика” ускорява процеса за деиндустриализация на САЩ. Неоценими са и услугите пред „олимпийците” (така наричат членовете на К-300) от страна на президента на САЩ Бил Клинтън, докато е президент между 1993 и 2001 г. Това е може би апогея на процесите на икономическата и финансовата глобализация. По това време Америка успя да привлече към глобализацията почти всички страни по света, особено Китай, както и Русия. Но и самата Америка се вписва в процесите на глобализация, които ускоряват нейната деиндустриализация и трансфера от страна на транснационалните корпорации на производството и работните места от САЩ до различни части на света. Но изглежда, че много се е променило и за Римския клуб, за Америка в края на 2016-2017. Новият президент Доналд Тръмп влезе в Белия дом. Като че черна котка пребяга между Клуба и Америка. Да започнем с Римския клуб. По-рано споменах последния доклад на Клуба (2018) със значителното заглавие: „Хайде! Капитализмът, късогледството, населението и разрушаването на планетата.”. Той е посветен на петдесетгодишнината на Клуба. Той е много различен от предишните доклади (от \"Ограниченията на растежа) през 1972 г. повече от 40 доклада са подготвени под егидата на клуба). Поразява ненадейно възникналия антикапиталистически жар на Клуба, което открива своето отражение в последния доклад. Излезли са вече някои много интересни рецензии и коментари по този доклад. Нека ви дам извадка от статията на А. Малахов по новия доклад:  Антикапиталистическият патос на последния доклад бе насочен преди всичко срещу Америка, която емитира инструмента за финансови спекулации, наречен „щатски долар”. Няма лични нападки срещу американските президенти. Няма пряка критика срещу Тръмп в доклада. Има обаче косвени критики. И при новия президент Америка продължава опасния път на финансовия капитализъм. Заглавието на доклада има думата „късогледство”.Очевидно това е намек за тази на настоящият президент - Тръмп. Не само, че Тръмп не ограничи финансовия капитализъм (или не иска, или се проваля). Той също така се опълчи и срещу идеологията на глобализацията. Той застана на позицията на реиндустриализацията на Америка и се опитва да възстанови протекционизма, както и да възстанови реда в трансграничните капиталови и трудови потоци. Разбира се, политиките на Тръмп са непоследователни и противоречиви, невъзможно е да се възстанови индустриалният потенциал без да се ограничават банките и финансовите средства. Но дори тази непоследователна политика причинява сериозно напрежение от страна на Римския клуб, основният идеологически център на глобализацията. По-конкретно, от страна на сегашните си съпредседатели Ернст Улрих фон Вайцзекер и Андерс Вийкман (те са на тези длъжности от 2012 г. насам). И сега за Тръмп. Той не допуска никакви атаки срещу Клуба. Но, очевидно, той реши да управлява без неговия съвет. Това пренебрегване на Римския клуб се проявява най-ясно в отношението му към така наречения климатологичен проблем. Вече писах, че през 1997 г., в разгара на глобализацията, по препоръка на Римския клуб и ООН много държави (големи емитери на въглероден двуокис и други парникови газове) подписаха Протокола от Киото за намаляване на емисиите на парникови газове, за да предотвратят климатична катастрофа. През 2015 г. в Париж се проведе грандиозен международен форум, на който бе подписано международно споразумение за климата (общо 192 държави). Това беше под ръководството на президента Барак Обама, който беше един от най-активните поддръжници на сключването на глобална конвенция за климата, по-радикална и всеобхватна от протокола от Киото от 1997 г. Вярно е, че не всички страни са ратифицирали споразумението. В началото на миналата година ратификацията беше извършена от 113 страни. От големите емитери на парникови газове, конвенцията не е ратифицирана от САЩ и Русия. Дори преди предизборната си победа Доналд Тръмп не кри негативното си отношение към документите на Парижката конференция през 2015 г. В кръга му бяха специалисти, които му обясниха същността на тази „климатична” измама. Тръмп твърдо и категорично заявява, че в Парижкото споразумение (въпреки факта, че в документа за големия бизнес има много вратички, включително за тези, които се занимават с извличането и използването на изкопаеми горива), Америка няма да участва. Тръмп, както знаете, е поддръжник на реиндустриализацията на САЩ. А „Въглеродният” протокол, напротив, може да стане инструмент за по-нататъшната деиндустриализация на САЩ. На 1 юни 2017 г. президентът Тръмп официално обяви оттеглянето на САЩ от Парижкото споразумение за климата, като заяви: „Да не излизаме от споразумението от нас искат същите тези страни, чиито търговски ограничения струват на Америка трилиони долари и които в много случаи се отнасят небрежно при приноса в нашия критически важен отбранителен съюз”. Настоящият президент на САЩ не само отхвърли участието на Америка в международното споразумение за климата. Той също така предприема мерки за отпускане на американското законодателство в областта на околната среда. Особено в областта на производството на въглеводороди (няколко петролни полета вече са подновили добив след дълбоко замразяване поради екологични съображения). За две непълни години на президентството на Тръмп бюджетните средства, отпуснати за проекти, свързани с проучването на изменението на климата, бяха драстично намалени. Белият дом, по-специално, затвори програмата на НАСА за наблюдение на въглеродния диоксид и метана в атмосферата, за които се смята, че допринасят за глобалното затопляне. Американското списание Science нарече това „атака срещу науката от администрацията на Тръмп”. Американският президент Доналд Тръмп, от своя страна, е скептичен към глобалното затопляне и го нарича „изобретение на Китай”. Така че виждаме, че „консенсусът” в отношенията между САЩ и Римския клуб, който съществува почти половин век, се покрива със сериозни пукнатини. Започват движения в позициите и на Клуба, и на САЩ, при това размествания, които не са синхронни, а разнопосочни. Мисля, че основаната причина за тези движения и възникването на противоречията между Клуба и Тръмп е това, че миналата година 102-годишният американски милиардер Дейвид Рокфелер напусна живота, а той бе една от основните фигури в Комитета на 300-те и неформален, задкулисен ръководител на Римския клуб. Когато Тръмп води кампанията си през 2016 г., Дейвид Рокфелер вече умираше. Това даде на Тръмп куража да каже нещо, което може да не хареса възрастните олимпийци. Освен това, Тръмп получава кураж от факта, че днес няма практически такива „ръце”, които да помогнат на Дейвид Рокфелер да извърши необходимия курс в света и в Америка с помощта на клуба. Искам да кажа Збигнев Бжежински и Хенри Кисинджър. Първият от тях почина два месеца и половина след шефа си. Вторият е вече стар (той е на 95 години) и „ се пенсионира. Достойният наследник на Дейвид Рокфелер за ролята на неформалния ръководител на клуба все още не е открит. Клубът живее сам. Оттук и такъв нестандартен годишен доклад на Клуба с антикапиталистически характер. Има подозрения, че след 50-годишнината си Римският клуб може да последва своя неформален лидер. Превод: В.Сергеев", "date": "2018.11.17", "title": "Черна котка, Бял дом"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389544-%D1%81%D0%B2-%D0%B3%D1%80%D0%B8%D0%B3%D0%BE%D1%80%D0%B8%D0%B9-%D1%87%D1%83%D0%B4%D0%BE%D1%82%D0%B2%D0%BE%D1%80%D0%B5%D1%86,-%D0%B5%D0%BF%D0%B8%D1%81%D0%BA%D0%BE%D0%BF-%D0%BD%D0%B5%D0%BE%D0%BA%D0%B5%D1%81%D0%B0%D1%80%D0%B8%D0%B9%D1%81%D0%BA%D0%B8", "text": "    Този велик светител живял през ІІІ век. Той се родил в езическо семейство и до кръщението се наричал Теодор. Когато станал юноша, за да се подготви да заеме светска служба, той заедно с брат си Атинодор отишъл в гр. Берит, където имало прочута школа за правни науки. По пътя юношата посетил Кесария Кападокийска . По това време великият учител от Александрийската школа   преподавал философия. Кесарийският епископ Фирмилиан запознал с Ориген двамата неокесарийски юноши.      Това запознанство определило пътя им за цял живот. Теодор и Атинодор, като послушали великия учител, решили да не отиват по-нататък, за да станат негови ученици. Скоро под негово ръковоство те разбрали, че мъдростта и истината са само в Христовото учение. Божествената светлина на вярата озарила техните сърца и те приели св. Кръщение, при което Теодор бил наречен Григорий. Григорий се привързал от все сърце към великия учител, който му посочил пътя на истината. Слушал го няколко години подред и в Кесария, и в Александрия, и после се върнал ревностен християнин в отечеството си Неокесария. Да живее за Бога, да Му служи, като изпълнява Неговите свети заповеди, станало предмет на всички негови старания. Като презрял всякакви богатства и почести, Григорий временно се отдалечил в пустинята, за да може в молитва и усамотение да заякне в трудния подвиг на живота. Там стигнала до него вест, че неокесарийските християни желаят да го имат за епископ. Тая вест го потресла. Пълен с искрено и дълбоко смирение, той не считал себе си достоен да пасе Църквата Божия и решил да се отклони от избора, като се скрил във вътрешността на пустинята. Но неокесарийските християни настоявали на своя избор. Амасийският епископ Федим, с когото те се съветвали и комуто били известни големите достойнства на избрания, пламенно молил Господа да разположи Григорий да приеме епископското звание. Най-после, горейки от ревност към общото благо, решил да го ръкоположи в негово отсъствие. \"Ти, всеведущи и всеблаги Господи, молил се той, милостиво погледни сега на мене и на Григорий, и направи действено посвещението чрез Твоята благодат!\" И след това задочно ръкоположил Григорий за епископ. Известили за това на Григорий. Той не се решил да се възпротиви на общото желание, виждайки в него проява на Божията воля, призовавайки го на трудното служение. Пристигнал в Неокесария  и встъпил в званието епископ с твърдото намерение да посвети всички свои сили и средства за служение Богу и на ближните. Паството му било многобройно. Неокесария  била пълна с езичници, а християни имало не повече от 17 души. Но толкоз по-трудно дело предстояло на епископа. Григорий се надявал, че Господ, Който го повикал на трудното служение, не ще му откаже своята помощ. Той непрестанно Го молел да го опази в пътя на истината и да му помогне право да наставлява своето паство. И Господ изпълнил тая молитва. Веднъж нощем на епископ Григорий се явила   със  , който в кратки думи му изложил високото учение за светата и неразделна Троица. Думите му били записани от епископа. И дълго неокесарийската църква пазела благоговейно символа на вярата, известен под името символ на св. Григорий Чудотворец  (виж  ) . Господ прославил верния Свой служител чрез дар на чудотворство. По молитвата на Григорий болните получавали изцерение, нечистите духове се покорявали на неговото слово; тайни помисли и бъдещи събития били открити нему; и чудесата му били тъй многобройни, че цялата страна го наричала втори Мойсей. Езичниците, изумени от чудните прояви на силата Господня, на големи групи се обръщали към истинния Бог. На тълпи те идвали при св. епископ за съвети и помощ. Започнало страшно гонение срещу християните по повеля на император Деций (249—251 г.). Григорий считал за задължение на всеки християнин да пази живота си, докато това е възможно без нарушение на дълга, защото животът е драгоценен дар, който ние трябва да употребяваме за слава Божия. Той убедил новообърнатите свои чеда да се укрият от гонителите, с отеческа любов се грижел за тяхната безопасност и сам се отдалечил от града, за да им даде пример. В убежището си той постоянно молел Бога да укрепи вярващите чрез Своята сила. Веднъж войниците, които го търсели, за да го предадат на съд, стигнали до мястото, където той се криел, обаче по божия воля той останал за тях невидим. Гонението било жестоко, но непродължително. Когато то било прекратено, Григорий се завърнал в Неокесария и там ревностно продължил своята дейност. Той вземал дейно участие във всички дела на Църквата, поучавал и устно, и писмено, присъствал на съборите против лъжеучителите и когато дошъл часът на неговата смърт, имал утехата да знае, че в Неокесария останали всичко 17 души езичници. Славейки и благодарейки на Бога за указаните му милости, св. чудотворец тихо починал в 265 година. Цялата Православна църква го почита и до днес като велик св. отец и чудотворец и го нарича \"втори Мойсей\" с думите на св. Василий Велики.", "date": "2018.11.17", "title": "Св. Григорий Чудотворец, епископ Неокесарийски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389545-17-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "284 г. - Диоклециан е обявен за римски император от войниците си.   1558 г. - След смъртта на кралица Мария Тюдор на английския трон застава Елизабет I.   1800 г. - Провежда се първото заседание на Конгреса на САЩ във Вашингтон.   1831 г. - Еквадор и Венецуела се отделят като самостоятелни държави от Велика Колумбия.   1855 г. - Шотландският изследовател на Африка Дейвид Ливингстън открива голям водопад на река Замбези и го назовава \"Виктория\".   1903 г. - Дахомей (дн. Бенин) става протекторат на Франция.   1912 г. - Балканската война: Начало на Чаталджанската операция.   1919 г. - Гражданска война в Русия: Червената армия превзема град Курск.   1939 г. - Девет студенти от Университета на Прага, в т. ч. лидера на протеста Ян Оплетал, са убити от нацистките окупатори; събитието става повод за обявяването на деня за Международен ден на студентите и първото му честване през 1941 г. в Лондон.   1948 г. - Крайцерът Аврора е изведен от експлоатация. Същата година е обявен за паметник на революцията и превърнат в музей.   1950 г. - Тензин Гятсо - 14-ият Далай Лама, е ръкоположен за държавен глава на Тибет.   1953 г. - След смъртта на Сталин и поставянето на балсамираното му тяло в Мавзолея на Ленин в Москва, сградата е открита като Мавзолей на Ленин и Сталин.   1954 г. - Гамал Абдел Насър е избран за президент на Египет.   1958 г. - В Судан е извършен държавен преврат от военните и цялата власт преминава в ръцете на генерал Ибрахим Абуд.   1962 г. - В списание Нов свят е публикувана първата повест на Александър Солженицин.   1969 г. - В Хелзинки започват преговори между САЩ и СССР за ограничаване на стратегическите оръжия.   1970 г. - Луна (програма): СССР приземява на Луната \"Луноход 1\" - първият апарат с дистанционно управление, достигнал повърхността на друго космическо тяло.   1973 г. - По повод на Международния ден на студентите настъпва кулминация на масовите протестни действия срещу диктатурата в Политехниката на Атина (Гърция).   1989 г. - Започва Нежната революция в Чехословакия - като легален протест на студенти в Прага, която е потушена от милицията; загива един студент, което дава началото на протести за сваляне на комунистическото правителство (те успяват на 29 декември).   1991 г. - Събранието на Република Македония гласува първата конституция на суверена и независима Република Македония.   2003 г. - Започва мандатът на холивудския актьор Арнолд Шварценегер като губернатор на Калифорния.    ", "date": "2018.11.17", "title": "17 ноември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/389546-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D0%B5-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2", "text": "Вицепремиерът Валери Симеонов депозира оставката си тази вечер и оповести мотивите си пред журналисти на брифинг в Министерския съвет. Той увери, че не подава оставката си под натиск, а го прави, за да не нанася вреди върху управлението на страната, което определи като изключително успешно. И подчерта, че решението му е лично.    ", "date": "2018.11.17", "title": "Бойко Борисов прие оставката на Валери Симеонов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/389547-%D1%80%D0%B0%D0%B4%D0%B5%D0%B2-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%B2%D0%B8%D0%B6%D0%B4%D0%B0%D1%82,-%D1%87%D0%B5-%D0%BD%D0%B5-%D1%81%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0", "text": "  ”Гражданите виждат, че не са приоритет на сегашното управление и то губи тяхното доверие. Българите ясно осъзнават, че всички действия и извинения от тук нататък на властта имат една цел – да не загубят властта, с която са се сраснали.”     Гражданите виждат, че не са приоритет за сегашното управление и то губи тяхното доверие. Българите също така ясно осъзнават, че всички действия и извинения на властта оттук нататък имат една цел – да не загубят властта, с която са се сраснали.     Всяка власт, независимо дали настоящата или следващата, трябва ясно да разбере, че няма да може да управлява по досегашния начин. Българите все по-решите лно и организирано ще търсят правата си, защото се измерват не само с миналото, а и с държавите около нас. Има дълбок проблем с управлението и решението трябва да се търси от Народното събрание. Като президент не мога да искам оставки на когото и да е. Но в тази ситуация аз винаги ще бъда на страната на гражданите. Протестите са закономерни и основателни и никой закон не забранява организирането им. Аз съм готов да приема лидера на партия ГЕРБ – г-н Борисов, и да изслушам неговата визия за справянето с корупцията по високите етажи на властта, за прекратяването на катастрофалния срив на инвестициите и за икономическото догонване на държавите от Централна и Източна Европа, които се откъснаха далеч напред по темпове на икономически растеж и по качество на живот.    Видео:    https://bultimes.com/wp-content/uploads/2018/11/10000000_286679488645544_4986277109784042052_n.mp4?_=2", "date": "2018.11.17", "title": "Радев: Гражданите виждат, че не са приоритет и излизат на улицата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389548-%D1%80%D0%B0%D0%B7%D0%B1%D1%80%D0%B0%D1%85%D1%82%D0%B5-%D0%BB%D0%B8-%D0%BA%D0%BE%D0%BB%D0%BA%D0%BE-%D0%BC%D0%B0%D0%BB%D0%BA%D0%BE-%D1%83%D1%81%D0%B8%D0%BB%D0%B8%D0%B5-%D0%B5-%D0%BD%D1%83%D0%B6%D0%BD%D0%BE", "text": "Майките на децата с увреждания победиха - онова нагло ко...ле Валери Симеонов най-после подаде оставка! Всъщност, наред с майките, победи народът български, чиито гняв уплаши властта - слага се началото на постепенни отстъпки от управляващите, за да се опазят от бунта! Бунтът, който не само ще ги свали от властта, но може да ескалира дотолкова, доколкото тъпите управляващи ще трябва скоропостижно да бягат в чужбина, защото тук, в България, рискуват да бъдат физически очистени!     Преди няколко дни ви казах за българската историческа традиция - братските самоубийства, кръвопусканията като единствено възможният реванш и отмъщение за всички несправедливости! Е, наглеците в управлението на М...рата от Банкя и измислените \"патриоти\" явно се уплашиха - стреснаха се от народния гняв, който заля страната през последните седмици и отбеляза перспективата българският народ най-после да вземе нещата в собствените си ръце!... Искам да ви кажа обаче, че не трябва да вярвате на лицемерието - ГЕРБ-аджийските ко...лета и измислените \"патриоти\" ще бъдат готови на всякакви лупинги, за да запазят властта си! И заедно с това, понеже са толкова уплашени, ще клекнат пред всяко народно искане, ако усилията продължат - протестите имам предвид! А после, когато цялата тази наглост рухне под народния гняв, недейте да търсите спасение в поредната партия - нали ви казах, че партиите са отживелица, а идеологиите са заблуда, която цели да откъсне човешкото от човека! После, когато ще дойдат на дневен ред предсрочните избори, сами си избирайте вашите народни представители - необвързани с партии, но които познавате и имате доверие, че ще отстояват народните интереси! Винаги съм знаел, че българският народ, че България е исторически субект на цивилизация, на православната цивилизация, и че все някога това ще започне да се осъзнава! И виж, народе мой, колко малко усилие е нужно, за да се сложи началото - да кажа още един път, че това наистина е само началото и не се поддавайте на лицемерието на властта!... Поклон! Обичам ви! Гордея се с вас! Гордея се, че съм българин! И утре - пред парламента! И вдруги ден! И в понеделник също! Докато пасмината не си отиде и българският народ да поеме съдбините си в собствените си ръце! Още един път - ПОКЛОН!", "date": "2018.11.17", "title": "Разбрахте ли колко малко усилие е нужно?..."}
{"url": "http://www.classa.bg/%D1%81%D0%B2%D1%8F%D1%82/item/389540-%D0%BA%D0%BE%D0%BB%D1%83%D0%BC%D0%B1-%E2%80%93-%D0%B3%D0%B5%D1%80%D0%BE%D0%B9-%D0%B8%D0%BB%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA", "text": "Той е откривателят на Америка. Но не всички смятат Христофор Колумб за герой. Мнозина виждат в него един брутален завоевател, извършил геноцид над коренното население.  Затова и в Лос Анджелис премахнаха паметника му.         \"Американецът, открил Колумб за първи път, е направил едно страшно откритие\", казва още през 18-и век Георг Кристоф Лихтенберг. Тоест, не е нищо ново това, че, през погледа на потиснатите, уж героичните исторически събития придобиват съвсем различен характер.     От години в испаноговорящия свят от двете страни на Атлантика, вкл. в САЩ, се водят разгорещени спорове около личността на Христофор Колумб. Сегашният спор тръгна от едно решение на градската управа на Лос Анджелис - от парк в града да бъде отстранена една статуя на Колумб. Мотивите на Градския съвет: делото на мореплавателя от Генуа се свързва също и с робство и брутално подчинение. Затова е нелепо той да бъде почитан с паметник. Над 100 души, вкл. потомци на коренното население, бяха дошли на място, за да приветстват акцията по демонтажа на статуята.   Мадрид е бесен   Във вторник боливийският президент Ево Моралес написа в Туитър, че приветства решението на градската управа на Лос Анджелис, добавяйки, че \"тъй нареченото откриване на Америка всъщност е чиста проба геноцид и експлоатация на естествените ресурси\". Както се очакваше, Испания реагира гневно на демонтажа на статуята на един от своите най-големи национални герои. Уводната статия в ежедневника Ел Паис започва с исторически бележки: Лос Анджелис, както и името му, имат испански произход. Градът бил основан през 1781 година от човек, дошъл от Андалусия - 275 години след смъртта на откривателя на Америка. Изданието публикува и редица мнения, предимно на испански професори, целящи да изчистят образа на непознатия Христофор Колумб - този, който се е отнасял брутално и безцеремонно с коренното население, извършвайки геноцид над него.   Христофор Колумб - в Испания той е герой, в Америка обаче гледат много критично на него   Точно така гледат на него в Латинска Америка. В средата на октомври епископът на Валядолид Луис Ксавиер Аргуельо заяви по повод годишнината от откриването на Америка през 1492, че то нямало нищо общо с някакъв геноцид. Според епископа, то било по-скоро \"взаимно опознаване\" и \"среща на културите\". Испанската кралица Исабела Кастилска била водена изключително от благородни мотиви, изпращайки Колумб на изток. Подобни изявления се натъкват на неразбиране и неодобрение включително в самата Испания. От 60 години испанският клир във Ватикана се опитва да прокара канонизирането на Исабела с прозвището \"Католическа\". И възлагането на геноцид в нейната автобиография никак не би ѝ се отразило добре в този смисъл. За какво са статуите     Паметникът на Ернан Кортес в Меделин   \"Статуите или националните празници всъщност са и инструмент за тълкуване на фактите по желан начин\", посочва по този повод историчката от университета в Билефелд Елеонора Роланд. Добър пример в това отношение е подходът към испанския завоевател Ернан Кортес, покорил държавата на ацтеките. Макар да е положил основите на модерната държава Мексико, в самото Мексико той е много оспорван. В родния му Меделин, Южна Испания, се издига помпозна статуя на Кортес, чийто ляв крак е стъпил върху отрязана глава на ацтек. През 2010 година активисти заляха статуята с червена боя в знак на протест срещу кървавата баня, устроена от Кортес на коренните жители на Мексико. Елеонора Роланд оценява положително критичния дебат около националните герои. \"Няма защо да се чудим, че много обществени групи, които откриха възможност да изправят на позорния стълб своята политическа, социална, културна и икономическа маргинализация, казват: Момент, моля! Това е вашата интерпретация на историята, а не нашата\"", "date": "2018.11.17", "title": "Колумб – герой или престъпник?"}
{"url": "http://www.classa.bg/%D1%81%D0%B2%D1%8F%D1%82/item/389541-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%87%D0%B8%D0%BB%D0%B8-%D1%80%D0%B0%D1%81%D1%82%D0%B5%D0%B6,-%D0%BA%D0%BE%D0%B9%D1%82%D0%BE-%D1%83%D0%B1%D0%B8%D0%B2%D0%B0", "text": "Който може, бяга по-далеч от това място: по чилийското крабрежие множество химически концерни тровят хората и природата. Но пък създават икономически ръст, и властите нехаят за проблема.           Кинтеро е чилийски град с около 40 000 души население. Повечето от местните жители изкарват прехраната си от туризъм и риболов. Но плажовете вече са пусти, а много рибари са останали без работа. \"Индустрията ни нанесе много вреди. Търговците вече не искат да купуват нашата риба, защото тя е отровена с тежки метали\", казва лидерът на рибарския синдикат \"S24\" Клаудио Ернандес. Синдикатът възниква през 2014 година - след авария в държавния петролен концерн Empresa Nacional del Petróleo (ЕNAP), при която в морето се изливат над 30 000 литра нефт.   Бягство от отговорност   ЕNAP е сред фирмите, които след индустриализацията през 1960-те години се установиха по крайбрежието, и чиято дейност е причината за замърсяването на почвата, водата и въздуха: ТЕЦ-ове, химически заводи, петролни рафинерии. Сред тях са и държавният медодобивeн концерн Codelco и нефтената компания Copec. Алехандро Очоа е член на промишления синдикат в Кинтеро. \"Ние страдаме най-вече от замърсяването на природата. Фирмите не поемат отговорност нито за работниците си, нито за местните жители\", казва той. Чилийците наричат региона \"жертвена зона\", която е изцяло предоставена на индустрията - без оглед на интересите на населението и без да се мисли за околната среда. \"Фирмите печелят все повече, а жителите обедняват. Замърсяването на околната среда убива туризма и риболова\", казва общинският говорител Себастиан Сантос. Местният общински съвет настоява за държавно регулиране на промишлените концерни, както и за медицински изследвания на местните хора, за да се установят точните причини за отравянията. На 21 август 2018 година замърсяването на въздуха достигна небивали стойности. 17-годишната Тайра Пицаро си спомня много добре този ден. \"Много от съучениците ми получиха главоболие, някои повръщаха и припадаха. И на мен ми се зави свят, но не знаех какво е причината. Тогава учителят ни каза, че това са отровните газове\".   Синдикалистът Алехандро Очоа: \"Работниците сме първите жертви\"   Според доклад на чилийското министерство на здравеопазването, между 21 септември и 18 октомври близо 1400 души са постъпили в болници със симптоми на отравяне. Най-тежко засегнати са децата и младежите, чиято имунна система е по-слаба от тази на възрастните. Над 120 отрови във въздуха   Мария Арая е председателка на обществения съвет на една от местните болници в Кинтеро. \"Болницата не разполагаше със специалисти - имаше само общопрактикуващи лекари. Здравното министерство знаеше за това отлично, но не предприе нищо, преди нещата да ескалират до степен, изискваща да се вземат мерки\". След като в района е изпратена група от експерти, те установяват над 120 отровни газове във въздуха, вкл. метилхлороформ, който е забранен в Чили от 2015 година. Контактът с този газ предизвиква същите симптоми, от каквито се оплакват жителите на Кинтеро. А следите водят към химическия концерн Oxyquim. Но от фирмата отричат да имат нещо общо с отравянията.   Мария Арая от обществения съвет на местната болница: \"Ще продължим да се борим\"   От Световната здравна организация (СЗО) предупредиха в специална декларация за високо съдържание на арсен във въпросния крайбрежен регион, който се приема с водата и може да причини ракови заболявания. Според изследване на чилийското министерство на здравеопазването, средната концентрация на арсен в Кинтеро е 23 пъти по-висока от разрешената в ЕС. В Чили обаче не съществуват никакви ограничения за замърсяването на околната среда.   Мълчание и заплахи   На 15 ноември в цялата страна се проведоха протести срещу замърсяването на въздуха. Мария Арая не участва в протестите, защото се страхува за живота си. Казва, че е била заплашвана по телефона. \"Който не си затваря устата, може да изчезне безследно\", твърди тя. На 4 октомври 27-годишният рибар Алехандро Кастро е починал при неизяснени обстоятелства. \"Трудно е, но ние трябва да продължим да се борим. Хората, които имат пари, напускат Кинтеро. А обикновените хора остават тук и продължават да страдат. Властите искат да ни запушат устата. Ние обаче няма да се предадем\", уверява Мариа Арая.", "date": "2018.11.17", "title": "Скандал в Чили: растеж, който убива"}
{"url": "http://www.classa.bg/%D1%81%D0%B2%D1%8F%D1%82/item/389542-%D1%88%D0%BF%D0%B8%D0%BE%D0%BD%D0%B8-%D0%B8-%D0%BD%D0%B5%D0%BE%D0%BD%D0%B0%D1%86%D0%B8%D1%81%D1%82%D0%B8-%D0%B2-%D0%B5%D0%B2%D1%80%D0%BE%D0%BF%D0%B0", "text": "... как скандалите са свързани с новата ситуация при реализацията на проекта за газопровода \"Северен поток 2\" .... Информацията, че 50% от 22 000 учители, тествани в 67 региона на Русия, не отговарят на стандартите за професионална компетентност по математика, а 20% - по руския език е най-адекватната оценка на всички \"реформи\", извършени през последните 25 години в системата на отечественото образование, включително опита за превръщане на този жизненоважен сектор на социално самовъзпроизводство и развитие в категорията \"икономика на услугите\", отбелязват експертите на специализираната база данни, като посочват, че \"по-нататъшният растеж и метастази на този сарком на некомпетентността\" е критична заплаха за националната сигурност на страната ни ...     Приемането от американска страна на новите \"свръхтвърди\" санкции срещу Русия, не означава тяхното незабавно въвеждане и ще послужи като допълнителен инструмент за натиск в ръцете на Доналд Тръмп в предстоящите преговори с президента на РФ, твърдят нашите филаделфийски репортери, отбелязвайки, че подписания от Путин закон за премахване за руските компании на глобите за невъзвръщаемост на приходите от чуждестранна валута може да доведе до значително намаляване на приходите в държавния бюджет за 2019 г., но значително ще укрепи руските офшорни и извънбюджетни фондове, където ще отиде по-голямата част от експортния профицит, достигнал рекордните 150 милиарда долара през първите девет месеца на тази година... Посещението на главнокомандващия на въоръжените сили на Либия фелдмаршал Халиф Хафтар в Москва, където се състояха преговорите му с министъра на отбраната на РФ Сергей Шойгу и министъра на външните работи на РФ Сергей Лавров позволяват в близко бъдеще да се очакват съществени промени „по сирийския вариант“ на военно-политическата обстановка в тази богата на нефт североафриканска държава, която след свалянето и убийството на Моамар Кадафи се намира в състояние на перманентна гражданска война, съобщиха от Рим. Според източници в Бейрут, масовата ракетна атака от намиращата се под контрола на движението Хамас ивица Газа срещу Израел (официално се съобщава за повече от 400 изстрелвания) в създалата се военно-политическата ситуация обективно съответства на интересите на официален Тел Авив, който след разполагането в Сирия на руските ЗРК С-300 остро се нуждае от международно признание за статута на \"жертва на тероризма\" ... \"Шпионският скандал\" в Австрия и \"неонацисткият\" - в силовите структури на ФРГ могат да бъдат свързани с новата ситуация при реализацията на проекта за газопровода \"Северен поток - 2\", на чиято управляваща компания, с решение на швейцарски съд са забранени всякакви плащания в полза на Газпром, което е довело до необходимостта от преразглеждане на цялата система на финансов съпровод на проекта, такава информация постъпи от Цюрих ... Превод: М.Желязкова", "date": "2018.11.17", "title": "Шпиони и неонацисти в Европа..."}
{"url": "http://www.classa.bg/%D1%81%D0%B2%D1%8F%D1%82/item/389543-%C2%AB%D1%81-%D0%BF%D1%80%D0%B8%D1%8F%D1%82%D0%B5%D0%BB%D0%B8%D1%82%D0%B5-%D0%BD%D0%B5-%D0%BF%D0%BE%D1%81%D1%82%D1%8A%D0%BF%D0%B2%D0%B0%D1%82-%D1%82%D0%B0%D0%BA%D0%B0%C2%BB", "text": "В трансатлантическото партньорство отношенията стават все по-напрегнати, пише Le Figaro. Положението не беше коригирано дори от тържествата по повод края на Първата световна война, след което Доналд Тръмп избухна с \"отровни туити\", по адрес на Франция. САЩ явно демонстрират, че проблемите на приятелите не ги притесняват и понякога те сами нямат нищо против да объркат картите на съюзниците си, така че е време Европа да се научи да отстоява сама себе си.     Когато канцлерът на Германия Ангела Меркел разбра, че администрацията на Барак Обама подслушва мобилния й телефон, тя възмутено заяви:  . Вероятно това наистина е прекалено, но САЩ не се лишават от подобно удоволствие дори със съюзниците си, включително Франция, пише ръководителят на международния информационен отдел на Le Figaro Патрик Сен-Пол. Както уверява авторът на статията, Вашингтон периодично си позволява да атакува компютърните мрежи на основните френски предприятия, да навлезе в системата на Министерството на финансите и да използва екстериториални трикове, за да отслаби транснационалните компании на съюзника си. И всичко това се случва в мащаби, които карат човек да се замисли дали двете страни все още могат останат приятели. Тук е достатъчно да погледнем потока от  , които американският президент, който наскоро се върна от Франция, за да отпразнува стогодишнината от края на Първата световна война, посвети на Париж.  ,   - това са само някои от цитатите на Тръмп, които явно говорят за охлаждането на трансатлантическите отношения. Вярно е, че самият френски президент Емануел Макрон е виновен за ситуацията. Така, в момента, в който би било разумно да се  , той  , като едва ли не първото нещо, което направи след избирането му беше   на американския лидер. И всичко това - само за това сега да ругае САЩ на празника, посветен на края на Първата световна война, включително и на ролята на Вашингтон за победата на съюзниците. Приятелството между Тръмп и Макрон е   и не дава положителни резултати нито за иранската ядрена сделка, нито за оттеглянето на САЩ от Споразумението за климата, нито за търговските отношения, разсъждава Сен-Пол. \" твърди авторът на статията. Франция и останалите европейски страни трябва да разберат, че Америка не е готова да поеме на гърба си проблемите на съюзниците, така че пред лицето на едностранчивото поведение на Вашингтон е време Европа да започне да работи върху колективната сила.   Превод: М.Желязкова", "date": "2018.11.17", "title": "«С приятелите не постъпват така»"}
{"url": "http://www.classa.bg/%D1%81%D0%B2%D1%8F%D1%82/item/389539-%D0%BE%D1%82-%D0%BA%D0%B0%D0%BA%D0%B2%D0%B0-%D0%BF%D0%B0%D1%80%D1%82%D0%B8%D1%8F-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D1%80%D1%83%D1%81%D0%B8%D1%8F", "text": "Завръщането на Русия на пътя на демокрацията не може да стане без появата на мощна проевропейска центристка партия. Как може да стане това и кога           Историята на възникването и формирането на дясноцентристките партии в Европа, и по-специално на Християндемократическия съюз (ХДС) в Германия, може да се окаже доста полезна за постпутинова Русия. През трийсетте години на миналия век населението на Германия е систематично облъчвано от мощна антидемократична пропаганда, възхваляваща насилието, авторитаризма, милитаризма, шовинизма и ксенофобията. Когато в средата на 1940-те години хитлеристкият режим е унищожен, възниква въпросът как да бъдат спечелени гражданите за идеите на федерализма и демокрацията. И то така, че да участват в избори и да имат доверие в политиците, без същевременно да чувстват нужда да гласуват за десните реваншисти и все по-популярните просъветски леви партии? Удачен компромис за следвоенна Германия става християндемокрацията. Възникналата през 1940-те години политическа доктрина обединява в себе си непреходността на демокрацията, правата и достойнството на човека, умереност в преобразованията, а също така привързаност към християнските ценности, здрав патриотизъм и разумен консерватизъм. Налага се да припомним, че през четирийсетте години на миналия век религията е играела много по-различна роля в Германия, отколкото днес. Религиозният компонент в новата доктрина от една страна обещава съхранението на обичайния начин на живот на консервативно настроената част от електората. От друга страна помага на преживелите войната и поражението на нацистка Германия хора да открият себе си в новата координатна система и да възприемат новите ценности в приемлива за тях форма. Не бива да игнорираме и силното влияние на външните фактори: начело на следвоенните центристки партии в Европа стоят убедени антифашисти, а на първо време САЩ, Великобритания и Франция много внимателно наблюдават тяхната дейност. Печалната история на руския центризъм   През 1990-те години в Русия също се опитаха да създадат центристка партия, на която да се опират президентът и правителството, деклариращи привързаност към европейските ценности и ненакърнимостта на гражданските права и свободи. От цялата работа не излезе нищо свястно. През 1997 година блокът \"Наш дом Русия\" успя да събере малко повече от 10 процента от гласовете. Затова и спорът за блокиране на инициативите на опозицията в парламента се решаваше за сметка на широк тактически съюз с всички, които бяха готови да помогнат на властта в замяна на някакви отстъпки от нейна страна. И това нямаше нищо общо с някакви ценности или принципи. Още повече, че лидерите на \"Наш дом Русия\" така и не можаха да предложат на обществото някакви приемливи консолидиращи идеи. Именно във верността към принципите, а не към лидерите, е и основната разлика между европейските центристки партии и мъртвородения руски центризъм от 1990-те години. Руските либерали, които вече много години съществуват без политическо представителство, искат да видят бъдеща Русия като страна, където либералната партия побеждава на избори и управлява. Тези надежди обаче са наивни. Партията на руските либерали едва ли някога може да победи на избори и да стане управляваща единствено заради либералната идея. Дори в една Германия либералите не са вземали повече от 15 процента от гласовете на парламентарни избори. Как тогава да очакваме някакъв техен триумф в Русия? Затова за бъдеща демократична Русия е много важно създаването на мощна проевропейска центристка партия, която ще трябва да решава изключително трудна задача - да обедини и поведе след себе си по нов път голяма част от дезориентираните от путинизма руснаци. Но ще ѝ се наложи да направи това в нездрава среда: плачевна икономика и криза на държавността. Рецепта за здрав центризъм     За съжаление в Русия не може да бъде създадена масова християндемократическа партия по редица причини. Първо, в страната няма достатъчно действително религиозни хора, които да се превърнат в нейна електорална база. Второ, в руското православие липсват положителни, и най-вече демократични, традиции. Затова и задачата за създаване на проевропейска дясноцентристка партия в Русия е много по-сложна, отколкото ни се струва. Отделна тема е бъркотията с термините и специфичното звучене на понятията \"консерватизъм\" и \"патриотизъм\" в условията на съвременна Русия. Може и да не се харесва някому, но без известна доза популизъм тези проблеми не могат да бъдат решени. Ако здравите сили в обществото не успеят да привлекат широки кръгове от избиратели със своите лозунги, това ще свършат реваншистите и безпринципните популисти от всички политически спектри и битката за европейското бъдеще на страната ще бъде загубена още на първите свободни избори. Алексей Навални и либерализмът   Прието е Алексей Навални да бъде упрекван за това, че в отделни случаи не казва това, което очакват да чуят от него привържениците на ортодоксалния либерализъм в Русия. Възможно е част от тези претенции към него да отпаднат, когато и най-безкомпромисните му критици разберат, че той не иска да бъде лидер на един либерален електорат, който е съзнателно ограничен и затова неспособен да формира мнозинство в който и да е свободно избран парламент. Навални се опитва да създаде основата на бъдеща дясноцентристка, или само центристка партия, която стои безусловно на европейски, федералистични и демократични позиции, но по второстепенни и тактически въпроси може да използва по-широк спектър от лозунги, в това число и консервативни и патриотични. Такъв подход може да породи недоволство сред догматиците. Но нали става дума за завръщането на Русия на пътя към демокрацията. Затова не е задължително всички сегашни критици на режима да станат членове на една, обща за всички, партия. Партии трябва да има много. Но основните ценности трябва да бъдат едни и същи. И тези ценности трябва да бъдат пазени от една мощна центристка партия, или от коалиция от центристки сили. Федор Крашенинников е руски политолог и публицист, автор на книгите \"След Русия\" и \"Облачна демокрация\"", "date": "2018.11.17", "title": "От каква партия се нуждае Русия?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389530-%D1%81%D0%BB%D0%B0%D0%B2%D0%B5%D1%8F-%D1%81%D0%B8%D1%80%D0%B0%D0%BA%D0%BE%D0%B2%D0%B0-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D0%B8", "text": "Дъщерята на Наско Сираков и Илиана Раева - Славея, отново направи така, че да разпали мъжките фантазии. Красавицата се показа в социалната мрежа, където по традиция публикува горещи свои кадри.  За разлика от редица други случаи, този път Славея не е чак толкова разголена. Моделът показа тоалета си за петъчната вечер. Голямата щерка на Наско Сираков и Илияна Раева залага на черна рокля с дълбоко деколте. Изпъкват пищните й форми, с което красавицата за пореден път успя да прикове вниманието. Само за час публикуваната в \"Инстаграм\" снимка събра над 1000 харесвания, а в коментарите преобладават сърцата и целувките, с които я залива мъжката аудитория.              ", "date": "2018.11.17", "title": "Славея Сиракова го направи и..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389531-%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F-%D0%BE%D1%82-%D1%80%D0%B8%D0%B1%D0%B0", "text": "Жители на Филипините обявиха, че местно момиче е бременно от риба. Според информационния портал GMA News, тийнейджърката страда от киста на яйчника. Инцидентът се случил в провинция Албай. За седем месеца 17-годишната Кимбърли надула своя корем и качила 10 кг. Момичето уверявало всички, че не е бременно и отговаряло на обвиненията на родителите си, че \"никога не е имало дори ухажори\".      Местните хора заподозрели, че Кимбърли е нарушила традиционната забрана: момичетата не трябва да плуват в океана или реката по време на менструация и пет дни след това. Според поверията това може да причини заболяване, както и да привлече хищнически риби, октоподи или змиорки към къпещия се.      Родителите завели Кимбърли на ултразвуково сканиране и изследването показало, че момичето страда от киста на яйчника. Въпреки това, селяните можели да видят лицето на рибата на снимката от видеозона, което само ги уверило в тяхната версия. За да спрат слуховете, лекарите трябвало публично да обясняват, че жива риба не може да живее в стомаха на човек и особено в матката. Семейството на Кимбърли събрало пари за операция за отстраняване на кистата.", "date": "2018.11.17", "title": "Ученичка  забременя от риба..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389532-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D1%81%D0%B8-%D0%BF%D0%BE%D0%B7%D0%B2%D0%BE%D0%BB%D0%B8", "text": "В чест на юбилея на принц Чарлз, на страницата на двореца в Кенсингтън бе публикувана семейна снимка на кралското семейство. Внимателни фенове обаче забелязаха нещо доста странно на нея и веднага започнаха да коментират бурно кадъра в социалната мрежа.      Преди време от jenata.blitz.bg ви показахме с каква новина за Кейт Мидълтън гръмна едно нашумяло американско списание.      Към днешна дата обаче сме решили да ви разкрием за една нейна постъпка, която бе неочаквана и буквално шокира доста от феновете на кралското семейство.      Това, което е сторила Кейт е свързано не с кого да е, а именно с принцеса Даяна. Всъщност това не е първата подобна дързост на съпругата на принц Уилям. Оказва се, че херцогинята на Кеймбридж си позволява доста волности, а дали ще срещне скоро яростта на кралица Елизабет II, предстои да разберем.", "date": "2018.11.17", "title": "Кейт Мидълтън си позволи..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389533-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-17-%D0%BD%D0%BE%D0%B5%D0%BC%D0%B2%D1%80%D0%B8", "text": "ОВЕН ( 21 март - 20 април ) Трябва да си изготвите ясен план за действие и да не обръщате внимание на незначителните неща. Ако се опитате да се изолирате, колегите едва ли ще могат да ви помогнат. Съхранението на душевното спокойствие в личната сфера, ще вие помогне да запазите силите си. Може, спокойно да направите предложение за брак, да планирате \"меден месец\" или ремонт на жилището. ТЕЛЕЦ ( 21 април - 21 май )  Очаква ви добър ден, когато целите, ще бъдат достигнати и парите получени навреме. За по-глобални и важни въпроси, е по-добре да се обърнете към адвокат. В противен случай, ще влезете в такава джунгла, че ще загубите много възможности. Вечерта ви чака сериозен разговор с роднина. Ако излезете \"сухи\" от него, тогава разчитайте на успех. БЛИЗНАЦИ ( 22 май - 21 Юни ) Ще трябва да работите от сутрин до вечер, за да докажете своите умения. Шефът, цени работата ви, затова се опитайте да дадете всичко от себе си. Денят също е добър, за външна промяна, пазаруване и културни събития. Но ако не ви стига свободно време, може да се отпуснете, да се разходите в парка и да гледате любимия си филм.   РАК ( 22 юни - 23 юли ) Очакват ви, нови задължения в работата, от които няма да може да се измъкнете. Тези, които не жалят усилия и време, ги чака възход в кариерата. Практичност при покупките, ще бъде необходима, ако решите да купите някакви домакински уреди. В любовта, бъдете честни и отговаряйте искрено на въпросите на избраника си. ЛЪВ ( 24 юли - 23 август ) Трябва да избягвате объркването и финансовите загуби, в противен случай настроението ви ще бъде на нула. Ситуацията в личната сфера, няма да продължи дълго, затова не се вълнувайте без причина. Не е нужно да правите планове, ако не знаете как да се държите в труден момент. Ще трябва да се откажете от вредните навици и да се занимавате със спорт, за да съхраните здравето си. ДЕВА ( 24-ти август - 23 септември ) Старайте се да сте отговорни в работата, така че да нямате проблеми с шефовете, а колегите да ви подкрепят. Интересна среща е възможна извън офиса, която да ви помогне за намиране на допълнителна работа. В личната сфера, събитията няма да се развият по вашия сценарий – но това не е лошо. Възможно е романтично запознанство, в социалните мрежи. ВЕЗНИ( 24 септември - 23 октомври) Толкова бързо, ще свършите с работата си, че ще имате време да си починете и поглезите. Въпреки че, не е желателно да лежите цял ден на дивана. Особено, ако имате финансови и битови проблеми. Влюбените, ще искат да експериментират, което няма да предизвика възторг в избраника. С неспокойния ви темперамент, ще е трудно да се справите.   СКОРПИОН ( 24 октомври - 22 Ноември ) Възможен е, пълен хаос в работната и личната сфера. Този ден, ще ви се стори необичайно труден, но ще трябва да го преодолеете с достойнство. По-малко реагирайте на коментари, идващи от непознати хора. Нека си говорят, вие мълчете. Вечерта, ви чака съблазнително предложение, което трябва да обмислите.   СТРЕЛЕЦ ( 23 Ноември - 21 Декември ) Трябва да останете спокойни, когато общувате с хора, в противен случай без конфликт този ден няма да мине. По-наблюдателните, може да забележат нещо важно в работата, което ще доведе до творчески подем. Възможни са разногласия с човек, когото искрено обичате. Вземете под внимание, че любопитството и подозрителността, до добро не водят. КОЗИРОГ (22 Декември - 20 януари ) Очаква ви труден ден, когато само надеждни приятели, могат да ви помогнат да се справите с проблемите. Добре е, че такива имате. Най-добре е днес, да се откажете от активен спорт и екстремни пътувания. В противен случай, са възможни здравословни проблеми. Пазете се също от измами, кражби и лъжи от страна на тези, на които вярвате. По-малко говорете за себе си.  ВОДОЛЕЙ ( 21 януари -  19  февруари ) Ще изхабите, много душевни сили, за да докажете на избраника си, вашата искрена любов. Съгласете се, че това си заслужава. Особено, ако връзката ви е била на ръба на раздялата. Репутацията ви, може да се разклати, поради безразсъдство, уязвимост, както и от неща, които не сте отчели в работата. От пътуване, по-добре се откажете.   РИБИ ( 20 февруари - 20 март ) Препоръчва се, да решите бързо семейните проблеми и конфликти, докато не са станали огромни по размер. Един добър ден за тези, които пътуват. Планирайте предварително всичко, за да избегнете кризисни ситуации. Кариерата в личния бизнес, ще се развива бързо и гладко.", "date": "2018.11.17", "title": "Дневен хороскоп 17 ноември"}
{"url": "http://www.classa.bg/%D1%81%D0%B2%D1%8F%D1%82/item/389534-%D1%81%D0%BE%D1%80%D0%BE%D1%81%D0%B5,-%D1%82%D0%B8,-%D0%BF%D1%82%D0%B8%D1%86%D0%BE-%D0%BF%D1%80%D0%BE%D0%BA%D0%BB%D0%B5%D1%82%D0%B0", "text": "Навремето хората се шегуваха, че Европа свършва там, където тоалетните започват да миришат. Не беше смешно, но пък беше вярно. Сега вицът вече има нов вариант: Европа свършва там, където минава трасето на дипломатическия конвой, извел Никола Груевски от прага на затвора \"Шутка\" в Скопие до прага на Орбан в Будапеща.     Историята заслужава да бъде възпята от народния фолклор. Бивш министър-председател е осъден на затвор заради злоупотреба с власт - невероятно, но факт. \" За 10 години власт на Балканите кой не е злоупотребил? Човещина \", въздъхва непризнатият отрок на Александър Македонски, докато оплаква своята тежка, жестока, безока съдба. Ех, Соросе, ти, птицо проклета! Съдът и полицията не бързат да го въдворят и му оставят 2 седмици гратисен срок преди принудителното прибиране. И тук животът става по-хубав от песен. Груевски решава да изпревари събитията и да излезе \"на дюшеци\". Сбогом на бронирания \"Танк\" за 600 000 евро с екрани на задните седалки за децата, сбогом на скопския архитектурен \"Дисниленд\", сбогом на неблагодарната татковина.     Сговаря се с Унгария, пресича границата с Албания в stealth-режим, автомобил с дипломатически номера го прекарва през Черна гора, и след транзит през Сърбия се озовава в резиденцията на Виктор Орбан като бежанец. Без конфискувания си международен паспорт (но дегизиран с женски дрехи, според коварен джендърски слух в унгарските медии). Историята мълчи по въпроса защо нито една междинна служба за сигурност не реагира на факта, че току-що осъденият бивш премиер на Македония им маха с кърпичка на път към свободата. Във всеки случай, не личи да са предупредили Скопие за ситуацията, преди VIP-пасажерът да е стигнал до Будапеща. Колкото до иконата на национал-патриот-социал-консерватизма Виктор Орбан - можете да го обвините във всичко друго, но не и в толерантност към нелегалните имигранти. Дума да не става за политика на \"отворените врати\", особено на личната му вила. Никола Груевски обаче не е върнат с първия конски вагон за Македония (\"безопасна трета страна\" по силата на европейското право), не е пратен и в лагер от затворен тип за тъмни балкански субекти. Вместо това е пуснат е да пресече Шенгенска външна граница на ЕС без легитимен документ за самоличност. Войводите от родния вилает, които обичайно ползват Виктор Орбан като мерна единица за почтен държавник, по традиция предпочетоха да се снишат и да не се бутат с атовете, да не би да се минат. Вярно, не е много патриотично, когато \"братска\" страна разпъва чадър над главата на човек, отговорен за смразяването на отношенията между София и Скопие след близо 10 години люта антибългарска пропаганда. Македонстването ни е свидно, но не печели избори за разлика от вишеградския популизъм. Стига ни тази утеха, че Никола Груевски нямал български паспорт. Не е поискал, не е получил. Не, че нямаше да му (про)дадем. Само Георги Марков се осмели да обяви, че \" сваля шапка на Орбан, че държи на приятелите си \", защото според него процесът срещу Груевски бил \"скалъпен\". Соросе, теб гледаме. Оставяме на поколенията да преценят кое е по-забавно - това, че бивш конституционен съдия (сътрудник на VI управление на ДС) тълкува влезли в сила съдебни решения като пожелания, или че член на ПГ на ГЕРБ поставя под въпрос легитимността на македонските институции в деня, в който Зоран Заев гостува на Бойко Борисов в София. Има три прости условия, на които \"втората писта\" на континента отказва да отговаря, поединично или вкупом: - властта се предава по мирен път със свободни избори;  - съдът и полицията не подлежат на партиен диктат;  - законите се прилагат еднакво за всички, независимо от фамилното им име, политическата биография и дружеските отношения с властта. Всяко отклонение от тези базови правила на играта блокира системата и връща часовника с 50 години назад. В оптимистичен план, на Балканите не можем да се оплачем, че ни е скучно. Лошото е, че все по-ясно си личи къде точно приключва \"онова, което имаме като Европа\", и откъде започва паралелната реалност на постсъветския ориент, чиято демокрация си остава на нивото на имитиращ продукт след три десетилетия на ферментация.", "date": "2018.11.17", "title": "Соросе, ти, птицо проклета!"}
{"url": "http://www.classa.bg/%D1%81%D0%B2%D1%8F%D1%82/item/389535-%E2%80%9E%D1%81%D0%BF%D0%B8%D1%81%D1%8A%D0%BA%D1%8A%D1%82-%D0%BD%D0%B0-%D1%88%D0%B5%D0%BB%D0%B4%D1%8A%D0%BD%E2%80%9C,-%D0%B8%D0%BB%D0%B8-%D0%B7%D0%B0%D1%89%D0%BE-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D1%83%D1%87%D0%B5%D0%BD%D0%B8", "text": "През 1991 г. излиза романът на американския писател Сидни Шелдън „Краят на света“. Главният му герой – Робърт Белами, е секретен агент на военноморското разузнаване на САЩ. Той получава задачата да издири очевидци на катастрофата на летяща чиния. След като намира тези свидетели, те загиват. След това започват да преследват самия Белами. Този фантастичен трилър по някакъв странен начин се превръща в реалност. Шелдън и „теорията на заговора“ Работейки над книгата, Шелдън събрал огромно количество информация за наблюдения на НЛО. Той стигнал до извода, че с тази тема се занимавали и специалните служби, които се стараели да засекретят данните за тях. На някакъв етап писателят открил, че над 20 британски специалисти, които работели в сферата на космическата отбрана, за шест години починали при странни обстоятелства.     Писателят публикувал тази информация, което предизвикало голям резонанс сред уфолозите и конспиролозите. „Списъкът на Шелдън“ се превърнал в поредното доказателство за една от „теориите на заговора“, според която правителствата скриват сведенията за присъствието на извънземен разум на земята. Смъртоносният списък Първата жертва от „списъка на Шелдън“ е загиналият през март 1982 г. в автомобилна катастрофа програмист Кейт Боудън от Есекския университет. През април 1983 г. изчезва безследно 49-годишният полковник Антъни Годли, експерт по сигурността, шеф на подразделение в Кралския военен научен колеж.     През март 1985 г. 49-годишният проектант в компанията „Маркони“ – Роджър Хил, е застрелян в собствения му дом. Предполага се, че се е самоубил. През ноември 1985 г. 29-годишният експерт по комуникациите Джонатан Уолш, служител в компанията British Telecom, който работи над проект в секретния научно-изследователски център Martlesham Health, който се намира в Абиджан, Кот-д’Ивуар (Африка), пада от прозорец в хотелиерската си стая. През октомври 1986 г. 26-годишният компютърен аналитик в Marconi Systems Defense Аршад Шариф изминава с автомобила си сто километра от дома си от Лондон до Бристъл и там се обесва. След няколко дни 24-годишният инженер в областта на програмното осигуряване Вимал Дазибай пада във водата от Клифтънския мост в Бристъл. 1987 г. се оказва плодовита относно неестествените смърти на британски специалисти по космическо оръжие. През януари е открит мъртъв компютърният консултант в министерството на отбраната Ричард Пю; откриват го самообесен. В същия месец в гараж, в запален автомобил, е открит мъртъв експертът от министерството на отбраната Джон Бритън. Отровил се от газовете. През февруари същата година умира от предозиране с наркотици 46-годишният инженер-конструктор в Marconi Space Systems Виктор Мур. Пак през февруари е открит мъртъв в гаража си служителят от Кралския военен научен колеж Питър Пипел, отровен от газовете на автомобила си. През март 1987 г. мениджърът по проекти за създаването на спътници в компанията Eassams Дейвид Сендс блъска автомобила си с голяма скорост в тухлена стена и загива на място. През януари 1988 г. загива 23-годишният технически специалист в Atomic Energy Research Establishment Ръсел Смит. През август същата година в квартира, собственост на компанията „Маркони“, е открито тялото на 60-годишния асистент директор по маркетинг Джон Фери. Убит е с електричество. 50-годишният разработчик на програмно осигуряване в компанията Plessey Алистър Бекхъм, задействан по експерименталната програма „Звездни войни“, е открит мъртъв в градина зад дома си; той също е убит от електричество. Загиналите конспиролози Загиват и хора, които насочват вниманието на обществото към странните смърти. На 6 август 1993 г. в парк Полтлънд, щата Орегон, в САЩ, е открито тялото на Роналдо Рамел, който преди това пише за „предполагаемите самоубийства или смърт от нещастни случаи на над 30 британски учени, които работили над свръхсекретни проекти в британската отбранителна промишленост“. През 1996 г. е открит в дома си в Уилсънуил, щата Орегон, още един конспиролог – Фил Шнайдер. Смъртта му е призната за самоубийство, но много факти показват убийство. Такива случаи са много, за да се говори за съвпадения. Предполага се, че всичките починали при подозрителни обстоятелства са имали някаква секретна информация, чието разгласяване би било опасност за властите. И затова са отстранени.", "date": "2018.11.17", "title": "„Списъкът на Шелдън“, или защо загинаха британските учени"}
{"url": "http://www.classa.bg/%D1%81%D0%B2%D1%8F%D1%82/item/389536-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B7%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9", "text": "Тереза Мей се бори днес с най-голямата криза в своето премиерство, след като проектът за сделката по развода с ЕС предизвика оставки на министри и бунт в нейната партия. Повече от две години след като Обединеното кралство гласува в шокиращ референдум да напусне ЕС, все още не е ясно как, при какви условия и даже дали ще го напусне, както е планирано на 29 март 2019 г.     Откакто спечели ръководния пост в смутните времена след референдума, Мей се мъчи да договори сделка за Брекзита, която да гарантира възможно най-плавно напускане на Обединеното кралство. Но вчера министърът за Брекзита Доминик Рааб подаде оставка заради сделката и това предизвика спад в курса на лирата. Разбунтували се депутати от собствената й партия открито се стремят на оспорят нейното лидерство и направо й казват, че сделката за Брекзита няма да мине през парламента. Мей, която се зарече, че остава премиер, бе помолена днес по телефона от слушател на радио Ел Би Си „да се оттегли с достойнство“. Тя не отговори веднага на слушателя. „Още не съм назначила нов министър за Брекзита, но разбира се, ще го направя тези дни“, каза Мей, попитана дали е предложила поста на Майкъл Гоув – най-изтъкнатия привърженик на Брекзита министър от нейния кабинет. Гоув не отговори на зададен му пред дома му въпрос дали ще подкрепи Мей. Би Би Си предаде, че Мей му била е предложила поста министър за Брекзита, но той бил отказал. Курсът на лирата към долара, който вървеше нагоре-надолу според новините за Брекзита след референдума, днес се качи до 1,2829 долара. Брекзитът ще изстреля петата по големина икономика в света в неизвестното. Мнозина се опасяват, че това ще раздели Запада, който се мъчи както с неконвенционалното управление на Доналд Тръмп, така и с нарастващата агресивност на Русия и Китай. В тази най-дълбоката политическа криза след Суецката (когато през 1956 г. Великобритания е принудена от САЩ да изтегли войските си от Египет) крайнияТ изход остава неясен. Сценариите включват: сделката на Мей все пак получава одобрение; Мей губи поста си; Великобритания напуска блока без споразумение; и даже още един референдум. ЕС и Великобритания се нуждаят от споразумение, което да запази търговския поток между най-големия в света търговски блок и Обединеното кралство, където се намира най-големият международен финансов център. Британският производител на самолетни двигатели „Ролс ройс“ заяви, че продължава работата си по планове за всички варианти. Плановете включват „буферни складове, така че да разполагаме с целия логистичен капацитет, необходим да продължи функционирането на нашия бизнес“, каза президентът Уорън Ийст. Привържениците на Брекзита казват, че въпреки възможната нестабилност в краткосрочен план, в дългосрочен Брекзитът ще помогне на Обединеното кралство да процъфти, а също и на ЕС да задълбочи интеграцията си след напускането на такъв могъщ член. В стремежа си да запази възможно най-близките връзки с ЕС Мей разтревожи мнозина от привържениците на чистата раздяла в партията си, а също северноирландската Демократическа юнионистка партия (ДЮП), която крепи нейното правителство на малцинството. „Дейли телеграф“ съобщи, че ДЮП е поискала Мей да бъде сменена като премиер. „О, аз не съм имала спречквания с Арлийн“, каза Мей (по адрес на Арлийн Фостър, лидер на ДЮП). „Те ни поставиха някои въпроси, изказаха някои свои опасения и, да, ние обмисляме тези въпроси“, каза тя и добави: „Ние все още работим с ДЮП“. Междувременно радетелите за по-близки отношения с ЕС в нейната партия, а също и представители на лейбъристката опозиция казват, че сделката пропилява предимствата на членството срещу малко придобивки. За да бъде одобрено споразумението, то трябва да бъде подкрепено от около 320 от депутатите в 650-местния парламент. „Математически е невъзможно тази сделка да мине през Камарата на общините. Жестоката истина е, че тя е мъртвородена“, казва консервативният депутат Марк Франсоа, привърженик на Брекзита.   БТА  ", "date": "2018.11.17", "title": "Сделката за Брекзит предизвика най-голямата криза за Тереза Мей"}
{"url": "http://www.classa.bg/%D1%81%D0%B2%D1%8F%D1%82/item/389537-%D0%BA%D0%B0%D0%BA-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%81%D0%B0%D0%B9%D1%82-%D0%BE%D0%B1%D1%8F%D0%B2%D0%B8-%D0%B3%D0%B5%D1%80%D1%85%D0%B0%D1%80%D0%B4-%D1%88%D1%80%D1%8C%D0%BE%D0%B4%D0%B5%D1%80-%D0%B7%D0%B0-%E2%80%9E%D0%B2%D1%80%D0%B0%D0%B3-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0%E2%80%9C", "text": "Украинският сайт „Миротворец“ от няколко години води хайка срещу „враговете на държавата“. Изпати си вече и бившият канцлер на Германия Шрьодер. Скандалът може да затрудни  украинско-германските отношения     * * * От 2014 г. украинският сайт „Миротворец“ агитира срещу хора. Сайтът всъщност е вредна платформа, която подклажда омраза и зове на борба с другомислещите. Предимно анонимни автори поместват там не само имена, но понякога и телефонни номера, имейл адреси или други лични данни. Сайтът действа като един вид публичен стълб на позора. Там редовно наричат хората „врагове“, „терористи“ и „сган“. Методите на „Миротворец“: доноси, клевети и заплахи Доноси, клевети и заплахи – ето методите, с които си служи сайтът. Публикуваните твърдения често не са придружени от обосновка или доказателства. Целта обаче е очевидна – да разпалва неприязън, раздухвайки разпри в обществото. Базата данни на „Миротворец“ включва вече хиляди имена. Никой не знае какви са в крайна сметка рисковете за тези хора.     През 2015 г. например двама проруски активисти съобщиха, че получили заплахи, след като анонимен автор качил на сайта имената и адресите на жилищата им. След известно време и двамата бяха убити, всеки край входа на своя дом. И двете убийства все още не са разкрити. На прицел обаче са взети не само проруски активисти. А най-вече журналисти и други наблюдатели. Повечето – украинци. Но в т. нар. списък с врагове са внесени и мнозина кореспонденти на международни медии, включително журналисти от „Дойче веле“. През 2016 г. това предизвика скандал. Журналистически организации, правозащитници, а също така Европейският съюз и негови членки, като Германия, изразиха протест. Но политиците и властите в Киев го пренебрегнаха. Украинската държава се преструва на безсилна И ето че избухна нов скандал, който затрудни отношенията между Германия и Украйна – мишена (на „Миротворец“, бел. на „Дойче веле“) стана бившият германски канцлер Герхард Шрьодер. В Украйна Шрьодер е смятан за приятел на Владимир Путин, стопанина на Кремъл. Той вече дълги години лобира в интерес на руската газова промишленост. Може би затова „Миротворец“ го обяви сега за „враг на държавата“. Поводът били изказванията на Шрьодер за Крим в интервю за германски вестник. В отговор пак се чува протест. Германското външно министерство настоява сайтът да бъде премахнат. Но политиците в Киев не ги е грижа. Както посочи Берлин, той трябвало да се задоволи с обяснението на Киев, че сървърът, на който е разположен сайтът, се намирал в чужбина. Украинската държава се преструва, че нищо не може да стори. Въпреки че „Миротворец“ не само трови вътрешнополитическия климат в Германия, но отдавна е станал и международен проблем за страната. Примерно в отношенията с Унгария. Украинският сайт обвинява бившия канцлер на ФРГ Герхард Шрьодер, че „посяга върху суверенитета и териториалната цялост на Украйна, също и че оправдава въоръжената агресия на Руската федерация срещу Украйна“ (14.11.2018 г.). В Будапеща се споменава вече и за „списък с осъдени на смърт“, след като „Миротворец“ публикува имената на хора от унгарското малцинство в Украйна, получили унгарски паспорти. В случая Киев с право критикува агресивната политика на Унгария, тъй като двойното гражданство нарушава украинските закони. Шокиращ е обаче фактът, че украинско онлайн издание отправи нападки срещу стотици хора от унгарски произход като „врагове“ на Украйна – и никой политик в Киев не обели и дума насреща. Връзката на „Миротворец“ с властите на страната Защо се случи така? Някои наблюдатели наричат „Миротворец“ интернет издание, близко до властта. Нещата не са стигнали толкова далеч. Но връзките с тях бият на очи. Сред известните бранители на „Миротворец“ от няколко години е украинският парламентарист Антон Герашченко. Той все още сипе похвали за дейността на изданието, чиито послания са пълни с омраза. В Киев се говори, че Герашченко е съосновател на интернет сайта. Но доказателства няма. Антон Герашченко е доверено лице и бивш съветник на украинския вътрешен министър Арсен Аваков. Който пък може и е натоварен със задачата да спре дейността на едно издание, пропагандиращо омраза. Министерството му разполага със съответните инструменти. Но макар че друг път е активен в социалните мрежи, в случая с Шрьодер министър Аваков запазва мълчание. По време на скандала от 2016 г. заради внесени в списъка журналисти Аваков дори прояви разбиране към действията на онлайн изданието. Наред с много други украински политици той явно не вижда проблем, че бивш германски федерален канцлер е обявен в Украйна за „враг на държавата“. Това ще създаде трудности за германско-украинските отношения.   БТА   .", "date": "2018.11.17", "title": "Как украински сайт обяви Герхард Шрьодер за „враг на държавата“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389538-%D0%B7%D0%B0%D1%89%D0%BE-%D1%82%D0%BE%D0%B7%D0%B8-%D0%BF%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0", "text": "За трети път Борисов се намира в ситуация, в която трябва да реши дали да се откаже доброволно от властта. Но за първи път той няма да подаде оставка. Защото знае, че това може би е краят             Вече е ясно: Бойко Борисов няма да подава оставка заради протестите срещу цените на горивата, прераснали в недоволство на тема \"ниски доходи\". Нито пък ще преформатира кабинета, вземайки министерски оставки. Той няма да поиска оставката и на вицепремиера Валери Симеонов - въпреки циничния му език към майките на деца с увреждания. Нито пък ще прави нов кабинет в рамките на този парламент - за тази цел трябвало да се мине през избори, които не стоят на дневен ред. Медиите пък били свободни. Нищо, че той самият говори и за опозиционни медии, от което следва, че има и проправителствени. Всичко това стана известно по време на мълниеносно интервю, дадено от премиера непосредствено след мониторинговия доклад на ЕК за България.     Преди да обяви телевизионното си участие в четвъртък сутрин, премиерът прие и покана в \"Шоуто на Слави\", което лесно може да се свърже с актуалните протести срещу управлението. Засиленото медийно присъствие на министър-председателя, идващо след дълго мълчание, показва много за състоянието на властта и предстоящите опити на Борисов да се задържи в нея.   Първа оставка. Втора оставка. Трета няма да има?   Това е третият кабинет на ГЕРБ, трето управление за самия Борисов и първият път, в който той не иска да подаде оставка. Досега министър-председателят с радост се възползваше от подобни обществено напрегнати ситуации, за да си гарантира следващо управление, минавайки през избори. Днес обаче той очевидно не отчита такава възможност. Нещо повече - интервюто, което продължи близо час, показа, че премиерът се намира в поне три патови ситуации, които освен че блокират ходовете му, вземат и най-големия му политически капитал, с който разполагаше досега. Във всички предходни случаи премиерът успяваше да имитира незабавни и радикални действия. За времето на всичките си правителства той създаде своя обществен образ на безкомпромисен лидер, който няма сантименти към \"провинилите се\". И тук обаче има един важен нюанс: Борисов винаги гърмеше политически бушони, с цел да изглежда независим, но същевременно на заден план задълбочаваше зависимостите си от Делян Пеевски (видно от законодателството, което ГЕРБ приема, и финансовата мощ, която укрепва ДПС-депутатът) и съвсем очевидно се стремеше към рецептата на Ахмед Доган за дълго управление. Рецепта, разкрита от самия Борисов в едно по-старо интервю: да държиш медиите и да имаш контрол върху съдебната власт. Всичко това обаче оставаше скрито от гражданите - най-вече защото медиите не го разкриха.   Няколко неудобни ситуации   Ето, че за първи път Борисов се намира в патовата ситуация да не може да крие повече зависимостите си. На първо място: защото най-изобличаващата го ситуация - тази с медиите - вече е отчетливо забелязана от Европейската комисия. И на второ: защото самият той заговори за опозиционни медии, което означава, че има и проправителствени. А именно ключът към \"информационния поток\" е ключ към задкулисните зависимости на премиера, които започват да стават видими във все по-изострената медийна ситуация в България. Ако сега подаде оставка, Борисов отново ще трябва да се бори за доверието на гражданите. И ще дължи отговори на въпроси. Въпроси, които досега те не се бяха сетили да задават. От думите и действията на премиера вече личи, че той не може да управлява сам и силно разчита на партньори, които са далеч от европейските ценности. Ако в предходните мандати ГЕРБ имаше далеч по-голяма подкрепа и успяваше да конструира мнозинството си от няколко формации, които ползваше от време на време (формации, които бяха ангажирани да се противопоставят една на друга, но никога на ГЕРБ, оставяйки неговия образ чист и неопетнен), сега ситуацията е коренно различна. Днес управлението в България е съвсем формално зависимо от националистическа формация. А това означава, че Борисов е длъжен да се съобразява с нея, без да може да я замести тихомълком с някоя друга. Ето защо и Валери Симеонов, и Волен Сидеров, и Красимир Каракачанов ще получват политическа индулгенция за всеки скандал, който предизвикат. Защото без тях онази първата зависимост, която може да бъде забелязана през медиите, които \"не са опозиционни\", ще се набие много по-лесно на очи. От пространното интервю стана ясно, че министър-председателят е и в още една неизгодна позиция: президентската институция не е \"собственост\" на ГЕРБ и затова Борисов е сигурен, че ако повтори сценария с оставката, служебният кабинет няма да бъде с него. Дори нещо повече - заради характера на политиката в България и заради връзките между държавния глава Румен Радев и БСП, евентуално правителство на президента ще има съвсем различен профил и ще опита да даде предимство на социалистите. Заради всичко това (което не бе изречено в прав текст в интервюто на министър-председателя) едно е сигурно: Борисов съвсем съзнателно ще влезе в ролята, към която иначе отдавна е потеглил, но несъзнателно. Ролята на готовия на всичко, за да остане във властта, Пламен Орешарски. Защото също като предшественика си, Бойко Борисов е абсолютно наясно, че следващ мандат може и да няма.", "date": "2018.11.17", "title": "Защо този път Борисов няма да подаде оставка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389529-%D0%B2%D0%B0%D0%BD%D0%BA%D0%B0%D1%82%D0%B0-%D0%B6%D0%B8%D0%B2%D0%B5%D0%B5-%D1%81-%D1%82%D1%80%D0%B8-%D0%B6%D0%B5%D0%BD%D0%B8", "text": "Руският полигамен юнак Иван Суков е намерил много добро решение за сакнциониране и дисциплиниране на неговите три жени. Сега, преди да продължим нататък в историята, нека обясним нещо: Ванката е мъж за 3 жени. Като такъв, той трябва да ги обгрижва и 3-те, а те трябва да бъдат спокойни и разумни.      34-годишният мъж от град Владимир в Русия е известен с това, че иска да има поне 50 деца и доста жени. Очевидно в този момент е ограничил бройката си до 3 жени. Макар и руското законодателство да настоява той да има само една официална жена, другите две явно са бонус. Ситуацията е доста деликатна, защото преди време, мъж с 149 деца и 24 деца е бил осъден на 6 месеца домашен арест - присъда по-страшна и от затвора.      Преди 11 години, Иван живее с неговата съпруга Наталия, но след това пожелава да има много по-голямо семейство и така започва да си набира нови съпруги. На този етап, съпругът на 3 жени има вече 9 деца от тях, а Анна очаква още едно дете и говорим за финалната цифра от 10 деца. Семейството живее в 3-стаен апартамент, но мечтите на Иван са да закупи голяма къща в предградията. Човекът е намерил решение и за усмиряване на дамите - ако някоя го ядоса, той просто спира да прави секс с нея.      Наказанието е повече от месец без секс и очевидно върши много добра работа. Самият той пък споделя, че всички са много щастливи и доволни от начина на живот. Цялото семейство има работа, стабилни приходи и малко по-различен начин на живот, но това не е най-важното, трябва да признаем, че този човек наистина е открил правилната конфигурация за съжителство с три жени, а ти се нервиш с една.", "date": "2018.11.17", "title": "Ванката живее с три жени..."}
