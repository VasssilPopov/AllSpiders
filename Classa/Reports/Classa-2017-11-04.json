{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/374750-%D0%B1%D0%B8%D1%82%D0%BA%D0%BE%D0%B8%D0%BD%D0%B0-%D0%B5-%D0%B1%D0%B0%D0%BB%D0%BE%D0%BD", "text": "Главният изпълнителен директор на банката Credit Suisse Group Тиджан Тиам определи ясно своята позиция спрямо биткойна, присъединявайки се към растящия брой високопоставени банкери и финансисти, които имат негативно отношение относно драматично поскъпващата водеща криптовалута, съобщи Ройтерс. На пресконференция в Цюрих в четвъртък Тиджан Тиам заяви: \"От това, което можем да идентифицираме, единствената причина днес да купим или продадем биткойн е да спечелим пари, което е същинската дефиниция на спекулация, същинската дефиниция на ценови балон.\" Това изказване на шефа на Credit Suisse беше факт в същия ден, в който водещата криптовалута поскъпна драматично с над 11%, пробивайки за пръв път над психологическата бариера от $7000. По време на днешната търговия стойността на биткойна нараства с нови около 5% към пореден исторически връх около $7405. В основата на скока на цената на криптовалутата последни дни стои новината от по-рано тази седмица, че най-голямата борса в света за търговия на дериватни финансови инструменти - Чикагската, планира да стартира до края на годината търговия на биткойн фючърси. От началото на годината цената на биткойна нарасна с 700%, като само в рамките на последните седем седмици неговата стойност се удвои, допринасяйки за нарастване на общата пазарна стойност на всички налични криптовалути до рекордни нива от над $190 млрд. Пазарната стойност само на наличните биткойни пък вече достигна около $120 млрд., надвишавайки по този начин стойността на водещи американски компании като American Express и Goldman Sachs Group, чиито пазарни капитализации са в размер съответно $83 млрд. и $95 млрд. Изказването на Тиджан Тиам е аналогично на това, което направи през септември главният изпълнителен директор на JPMorgan Chase Джейми Даймън, когато той определи биткойн като \"измама, която в крайна сметка ще се взриви\". Тогава той превзе заглавия на световната финансова преса като предложи бруталното премахване на биткойна, определяйки криптовалутата като измама и като ценови балон, който е по-лош дори от лудостта по луковиците на лалетата преди близо 400 години и подчерта, че това \"няма да свърши никак добре\". Основателят на най-големия хедж фонд в света Bridgewater Associates - Рей Далио също заяви през септември, че криптовалути като биткойн отговарят на критериите на неговата фирма за т.нар. пазарен ценови балон.", "date": "2017.11.04", "title": "Биткоина е балон"}
{"url": "http://www.classa.bg/%D1%82%D0%B5%D1%85%D0%BD%D0%BE/item/374751-%D0%B5%D1%81%D1%82%D0%BE%D0%BD%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0%D1%82%D0%B0-%D1%81%D0%B0%D0%BC%D0%BE%D0%BB%D0%B8%D1%87%D0%BD%D0%BE%D1%81%D1%82", "text": "Естония - страна с развити информационни технологии, съобщи вчера, че деактивира от полунощ сертификатите за сигурност на близо 760 хил. електронни карти за самоличност, снабдени с дефектен чип, за да намали риска от кражби на идентичност, предаде AФП. В балтийската страна с 1,3 милиона жители, прочута с технологичния си напредък, смарт картите служат не само за легитимация в реалното и виртуалното пространство, но дават на притежателите им възможност да удостоверяват всеки дигитален документ с електронен подпис. Експерти обаче откриха дефект в чиповете, произвеждани в Швейцария, който отваря вратичка за атаки със зловредни програми срещу тези карти. Една електронна държава функционира въз основа на доверието и не може да си позволи собственикът на естонска лична карта да пострада от кражба на самоличност, заяви премиерът Юри Ратас, обявявайки, че сертификатите се деактивират, докато притежателите на картите не направят необходимия ъпгрейд. Според него до момента кражби на идентичност няма, но \"опасността е станала реална\". Естонските власти подчертават, че личните карти и информационните системи, базирани на чипове от същия производител, се използват в цял свят и излагат собствениците им на същите рискове - кражба на самоличност. От 2001 г. естонските лични карти се произвеждат от швейцарската компания \"Трюб\" и приемника й \"Гемалто\". През септември \"Трюб Балтик\" от групировката \"Гемалто\" заяви, че ще съдейства на естонското правителство в решаването на проблема. Притежателите на дефектни карти имаха възможност да подновят сертификатите им още от 31 октомври; до вечерта в четвъртък близо 40 хил. от тях вече го бяха сторили.", "date": "2017.11.04", "title": "Естония блокира електронната самоличност"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/374752-fake-news-%E2%80%93-%D0%B4%D1%83%D0%BC%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0", "text": "Словосъчетанието \"фалшиви новини\" („fake news\") беше обявено за дума на годината от британския речник на английския език „Колинс\". Според съставителите на речника употребата на думите се е увеличила цели 365% през 2016 г., пише британският в. \"Гардиън\". Това до голяма степен се дължи на американския президент Доналд Тръмп и честото използване на словосъчетанието от него. Миналата седмица той дори заяви, че се смята за откривател на израза. \"Предполагам, че други хора са го използвали през годините, но аз никога не съм го забелязвал\", каза той по време на интервю. От речника посочват, че етимологията на словосъчетанието остава спорна. Според \"Колинс\" терминът \"фалшиви новини\" започва да се използва през 2000-те години в американската телевизия, за да опише \"фалшива, често сензационна информация, разпространявана под прикритието на новинарски репортаж\". Използването му се увеличава от 2015 г. и ще намери място и в следващото печатно издание на речника. Други политически термини също участваха в надпреварата за дума на годината. Сред тях са \"ехо камера\" (еcho chamber), който означава пространство, особено в социалните мрежи, където дадено мнение се очаква да се приеме с одобрение, тъй като ще бъде прочетено само от хора, които мислят по същия начин. Огромен ръст (7000%) се наблюдава и в използването на думата \"антифа\" (antifa), с което се обозначават антифашистки организации и движения. Тя се използва най-вече в САЩ, където през последната година зачестиха сблъсъците между антифашистки протестиращи и крайнодесни представители. Във Великобритания популярност набра изразът \"Корбинмания\" (Corbynmania), който описва ентусиазма около личността на лейбъристкия лидер Джеръми Корбин. Сред другите думи, избрани за участие в състезанието за дума на годината, са и терминът \"джендър-флуид\" (gender-fluid\"), който означава човек, който не се идентифицира с един определен пол, \"фиджет спинър\" (fidget spinner) – популярна детска играчка, както и \"Инста\" (Insta), което е съкращение от името на популярната социална мрежа инстаграм.", "date": "2017.11.04", "title": "Fake news – дума на годината"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/374753-%D0%B4-%D1%80-%D1%80%D1%83%D0%BC%D0%B5%D0%BD-%D1%81%D1%82%D0%BE%D1%8F%D0%BD%D0%BE%D0%B2-%D0%B5-%E2%80%9E%D0%BB%D0%B5%D0%BA%D0%B0%D1%80-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0%E2%80%9C-%D0%B2-%D0%BF%D0%BB%D0%B5%D0%B2%D0%B5%D0%BD-%D0%B7%D0%B0-2017", "text": "        „          ", "date": "2017.11.04", "title": "Д-р Румен Стоянов е „Лекар на годината“ в Плевен за 2017"}
{"url": "http://www.classa.bg/%D1%81%D0%B2%D1%8F%D1%82/item/374743-%D0%BC%D0%BE%D0%BB%D1%8F,-%D0%B0%D1%80%D0%B5%D1%81%D1%82%D1%83%D0%B2%D0%B0%D0%B9-%D0%BC%D0%B5-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%8F%D1%82-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0-%D1%84%D1%80%D0%BE%D1%83%D1%80-%D0%B2-%D0%BC%D1%80%D0%B5%D0%B6%D0%B0%D1%82%D0%B0", "text": " със сигурност вече ще бъде друг, благодарение на този красив офицер от Санкт Петербург, който разтапя сърцата на много жени и е спечелил много популярност на национално и международно равнище. Младият Роман Новак, на 23 години, причинява фурор в своя акаунт в Instagram с повече от 67 000 последователи и десетки хиляди \"лайкове\". Съдейки по униформата, той има чин лейтенант. Въпреки това, той изглежда по-скоро като знаменитост или модел, с акаунта си, пълен със снимки с котенца и елегантни дрехи.       Някои от неговите верни последователки дори изразиха в Интернет настойчиво желанието да бъдат арестувани от офицера. Сензацията, провокирана от Роман в социалните мрежи, отекна също и в големите медии. Красивият офицер дори привлече вниманието на водещия на популярна руска телевизионна програма Иван Ургант, който му предложи работа, ако напусне полицията.", "date": "2017.11.04", "title": "\"Моля, арестувай ме!\": Най-красивият полицай в Русия предизвиква фроур в Мрежата"}
{"url": "http://www.classa.bg/%D1%81%D0%B2%D1%8F%D1%82/item/374744-%D0%B0%D1%80%D0%BA%D1%82%D0%B8%D0%BA%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%B1%D0%B0%D0%B7%D0%B0-%D0%B7%D0%B0-%D0%BD%D0%B5%D0%BE%D1%82%D0%BA%D1%80%D0%B8%D0%B2%D0%B0%D0%B5%D0%BC%D0%B8-%D1%80%D1%83%D1%81%D0%BA%D0%B8-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B8-%D1%80%D0%B0%D0%BA%D0%B5%D1%82%D0%B8,-%D1%81%D0%BF%D0%BE%D1%81%D0%BE%D0%B1%D0%BD%D0%B8-%D0%B4%D0%B0-%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-%D1%81%D0%B0%D1%89", "text": "Русия може да е подготвена за мигновена реакция на възможното напускане на САЩ на договора със СССР за унищожаване на балистични ракети с малък и среден обсег, подписан през 1987 година. \"Ако американците инсталират отново MВАМ [балистични ракети със среден обсег] в Европа, както е било преди влизането в сила на настоящото споразумение, това би означавало, че полетът на балистични ракети на САЩ до стратегически инсталации в Русия в европейската част на страната ще бъде намален до 7-10 минути \", обясни анонимен експерт, цитиран от руския портал VPK. Руският \"огледален отговор\" на подобна заплаха би бил разполагането на подобни оръжия в Арктическия район, откъдето полетното време до американските стратегически съоръжения би било повече или по-малко същото. Разходите за този план ще бъдат минимални, особено ако се използва територията на руските острови като Котелни, на който наскоро бе инсталирана една от четирите бойни групи от Руския Северен флот. Физически е невъзможно точно да се определи местонахождението на ракетата, особено в огромните територии на Северна Русия. Освен това, ракетите със среден обсег, разпръснати в огромната територия на Русия в Арктика се вписват идеално във всеки контейнер със стандартен размер по море или сухопътен транспорт, хиляди от които се движат ежедневно през моретата и железопътни линии в региона, което би направило ракетите практически неоткриваеми. \"Идеален\" кандидат за тези ракети би бил проект 15Zh59\" Куриер \"[или SS-X-26, по класификация на НАТО], компактна междуконтинентална балистична ракета на твърдо гориво, разработена в СССР, която е проектирана да пътува из страната в контейнери с нормални стандарти: дължината й е само 11.2 метра, а масата й - 15 тона \", обясни експертът. Според него, московският Институт за Топлотехника [Основният център за развитие на балистични ракети с твърдо гориво, базиран в Москва] може да възобнови проекта по всяко време и на по-високо технологично ниво. \"Ракетите биха могли да се разположат на подходящо място на островите в Арктика, където ще ги защитават бойци от Северния флот, или да навигират по маршрута в Северно море, или да са поставени във всяка база на руските полярни изследователи\", предположи той.", "date": "2017.11.04", "title": "Арктика - възможна база за неоткриваеми руски балистични ракети, способни да стигнат до САЩ?"}
{"url": "http://www.classa.bg/%D1%81%D0%B2%D1%8F%D1%82/item/374746-%D1%81%D0%B0%D1%89-%D0%B2%D1%80%D0%B5%D0%BC%D0%B5%D1%82%D0%BE-%D0%B7%D0%B0-%D0%BC%D0%B8%D1%80%D0%BD%D0%BE-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%82%D0%B8%D1%87%D0%B0", "text": "Времето за мирно разрешаване на проблема с ядрената и ракетна дейност в Северна Корея изтича, поради което Съединените щати призовават всички страни да увеличат натиска върху Пхенян, заяви съветникът по националната сигурност на Доналд Тръмп, Хърбърт Макмастър. \"Президентът признава, че ние сме пред изчерпване на времето за преговори със Северна Корея и призоваваме всички страни да направят повече\", каза Макмастър, цитиран от Ройтерс. В този контекст Макмастър каза, че основната цел на пътуването Доналд Тръмп в Азия, което започва тази седмица, е да се подчертае, че усилията на Северна Корея за получаване на ядрени оръжия, са в \"задънена улица\" и призовават страните с влияние върху Пхенян да го притиснат, за да се денуклеаризира. Съветникът подчерта, че САЩ не са се отказали от дипломацията и това е \"основното им усилие\". В допълнение, съветникът на Доналд Тръмп обяви, че президентът все още не е решил дали да добави Северна Корея в списъка на страните, подкрепящи тероризма. \"Това е вариант, който се разглежда и кабинетът на президента го изучава, като част от цялостната стратегия за Северна Корея\", каза той.", "date": "2017.11.04", "title": "САЩ: Времето за мирно разрешаване на ядреният въпрос на Северна Корея изтича"}
{"url": "http://www.classa.bg/%D1%81%D0%B2%D1%8F%D1%82/item/374747-%D0%B8%D1%80%D0%B0%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%BC%D0%B5%D1%82%D0%BE%D0%B4-%D0%B7%D0%B0-%D0%B8%D0%B7%D0%BE%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D0%B0%D1%89", "text": "Владимир Путин посети Техеран, за да участва в тристранна среща на със своите колеги от Иран, Хасан Рохани и Азербайджан, Илхам Алиев. Руският президент проведе и двустранни срещи с президентите, както и с аятолах Хаменей. По време на срещата си с руския президент Владимир Путин в Техеран, Иранският върховен водач, Али Хаменей, призова за сътрудничество между двете страни в противопоставяне на санкциите на САЩ срещу Русия и Иран. Аятолахът предложи на руския лидер \"да обезсилят санкциите на САЩ, използвайки методи, като премахване на долара и замяната му с националните валути в сделки между две или повече страни, като по този начин се изолират американците\", съобщава официален уеб сайт. Хаменей говори за големия опит на сътрудничество между Иран и Русия, достигнат по време на конфликта в Сирия, сочейки положителните резултати \"които показват, че Техеран и Москва може да постигат общи цели в области на голяма трудност\". Върховният лидер на Иран също нарече Путин \"силен човек, готов да взема решения и да действа\". \"Ето защо разумни дебати и сътрудничество в големите движения, които изискват решителност и упорита работа, са възможни с Русия като мощна държава\", каза той. По време на срещата, аятолах Хаменей подкрепи позицията на Путин, който се фокусира върху решаването на регионалните проблеми без участието на външни страни, като подчерта, че \"американците се опитват да се намесват във всички дела на региона и света, като прибягват до слабостта на властите на някои държави \".", "date": "2017.11.04", "title": "Иран предлага на Путин метод за изолиране на САЩ"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/374749-%D0%BD%D0%BE%D0%B2-%D0%B2%D1%80%D1%8A%D1%85-%D0%B7%D0%B0-%D0%B1%D0%B8%D1%82%D0%BA%D0%BE%D0%B8%D0%BD", "text": "Ако човек въведе английската дума за лале – tulip, в гугъл, първата асоциирана дума, която търсачката ще покаже, е \"треска\". \"Треска за лалета\" e най-новата любовна драма по кината. Филмът разказва за любовта, възникнала между млад художник и богатата съпруга на холандски търговец. Епохата, в която двамата се влюбват, е първата половина на XVII век, когато в Холандия цените на лалетата достигат стойности, съизмерими с десетгодишния доход на опитен занаятчия. Изстрелвайки се до цена 6306 долара за единица, криптовалутата Bitcoin окончателно се нареди в категорията „лалета\" и нарастващ брой инвеститори си дават сметка, че влагайки във виртуалната валута, може скоро да се окажат в низходящия район от кривата на доходността, а той е много стръмен (вижте графиката с историята на котировките). Паралелите между криптовалутата и лалетата не спират дотук. Покрай луковиците на красивото цвете в Холандия поскъпват и някои други декоративни растения, макар и не със същата доходност. В днешната реалност Bitcoin вдъхнови създаването на множество криптовалути, които също изживяват своя моментен пик. Най-популярната сред алтернативите е Eterum, но броят им расте постоянно. Резултатът от това е, че пазарната капитализация (текущата цена, умножена по наличните бройки) при Bitcoin е 102.6 милиарда долара, а при Eterum тя достига 29.5 милиарда при реален оборот, който е десетократно по-нисък. Причината е, че всеки предприемач с убедителен план днес може да набере капитал, предлагайки закупуването на негова собствена криптовалута. През миналата седмица стана ясно, че акциите на една компания поскъпнали четирикратно само защото добавила към името си думата Blockchain – операцията, която компютрите извършват, \"копаейки\" криптовалути за техните собственици. Нерационалността при инвестициите в криптовалути вече е стигнала връхна точка. Докато фундаменталните фактори, влияещи върху цената, отдавна са трудни за оценяване, единственото оправдание за придобиването на една или друга валута е, че другите го правят и печелят. Фундаментален фактор с влияние върху цената например е разширяване на кръга от държави, където тези валути може легално да се използват като платежно средство (другият е изчислителната мощ, впрегната в \"копаене\" на валутите), като и двата са трудни за количествено оценяване. Добрата \"новина\" от вчера е слухът, че Китай може да позволи разплащанията с криптовалути. Според анализите в интернет, ако това се случи, цената на един Bitcoin може да прескочи психологическото ниво от 10 000 долара. Уловката е, че нито една сериозна икономическа медия все още не е тиражирала този слух. Всъщност съществува цяла индустрия, чиято задача е да \"напомпва\" цената на криптовалутите, и това трябва да се има предвид. Големият проблем е, че уважаваните и наложени анализатори вече нямат съгласие по въпроса що за стока са криптовалутите. Според главния изпълнителен директор на JP Morgan Джейми Димън това е измама. На същото мнение е и Джордан Белфорд, по-известен у нас като \"Вълкът от Уолстрийт\". Според него измамата е толкова жестока, че не може да се сравни с никое от безобразията, които той е извършил. За сметка на това обаче милиардерът и рисков капиталист Питър Тиъл, който според класацията на Forbes е сред най-успешните инвеститори в технологичния пазар – намира страхотен потенциал в криптовалутите. И може да е напълно прав. Проблемът е, че зад тях не стои никаква фундаментална стойност, а влияещите фактори са почти невъзможни за оценяване. Казано по друг начин – търсенето и предлагането е функция единствено на пазарния сантимент, а това прави инвестицията в криптовалути като полет с експериментална технология и без възможност за предпазен парашут.", "date": "2017.11.04", "title": "Нов връх за Биткоин"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/374748-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%B6%D0%B5%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B8", "text": "                       ", "date": "2017.11.04", "title": "Най-красивите жени полицаи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/374745-%D0%B6%D0%B5%D1%80%D1%82%D0%B2%D0%B8-%D1%80%D0%B0%D0%B7%D0%B4%D0%B0%D0%BB%D0%B8-%D0%B1%D0%BB%D0%B8%D0%B7%D0%BE-%D0%BC%D0%B8%D0%BB%D0%B8%D0%BE%D0%BD-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0", "text": "От началото на годината около 600 души у нас са станали жертва на телефонни измами - сочат данни на МВР. Задигнатите пари са над 800 000 лв. Затова МВР започва нова кампания сред пенсионерите, предава БНТ. Полицаи от София организират серия от срещи с тях, за да ги обучават как да разпознават телефонните измамници и техните схеми.     10-годишна е тази сага с телефонни измами в България. Въпреки многобройните предупреждения на журналисти и полиция, все още има хора, които се подвеждат и губят големи суми пари. Затова и започнаха срещи между полицаи и възрастни хора. Всеки ден у нас има поне 10 опита за телефонна измама и един от тях е успешен.   И така - най-новата схема, използвана от ало-измамниците, е те да се представят за полицаи. В много случаи обаче преди или след това обаждане от мнимия полицай, хората получават и друго обаждане, в което ги заплашват с убийство. Измамниците така манипулират жертвата, че в крайна сметка тя оставя пари някъде или ги хвърля през балкона.    Такъв е случаят на 78-годишна жена от София, на която през юни измамник се обажда по телефона, представя се за полицай, казва, че в квартала се извършва обир и за да я предпазят, трябва да им помогне и да даде определена сума пари. Жената имала 1000 лева, към които добавила и пендари от баба си - всичко хвърлила през балкона на измамниците.   Полицаите бяха категорични, че истинските служители на МВР никога не търсят пари от гражданите за да ги защитят от обир или убийство.   Проблемът е, че разказаният случай е един от многото - общо 645 на телефонни измами. Най-често те са сред възрастни хора от София, Варна, Бургас, Благоевград.   Съветите към възрастните хора - да не се доверяват на непознати, да не предоставят лични данни по телефона. Да запазят самообладание при обаждане от човек, който се представя за техен роднина, изпаднал в беда. Ако все пак имат съмнение, че се обажда техен близък, преди да правят каквото и да е - първо да се свържат с него.", "date": "2017.11.04", "title": "Жертви раздали близо милион на телефонни измамници тази година"}
{"url": "http://www.classa.bg/%D1%81%D0%B2%D1%8F%D1%82/item/374734-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BA%D0%B0%D1%82%D0%BE-%D0%B2%D0%B5%D1%80%D1%82%D0%B5%D0%BF-%D0%BD%D0%B0-%D0%BF%D0%BE%D1%80%D0%BE%D0%BA%D0%B0", "text": "От Уилям Пит до Уинстън Чърчил най-видните премиери на Великобритания са достигнали до величие в двореца Уестминстър, което е затвърдило репутацията на британския парламент на един от най-уважаваните в света. Но при история от девет века са се наложили традиции и култура - сега обект на критики - на концентрация на властта в ръцете на законодателите, които могат да направят или съсипят кариерите на помощници, стажанти и партийни активисти.       Оставката на министъра на отбраната, който призна, че е докосвал коленете на радиоводеща през 2002 г., и поредица от обвинения срещу членове на парламента за извънбрачни афери и сексуални посегателства доведоха до призиви за промяна.   Парламентът е “стара и прочута” институция, казва Брендън Чилтън, активист на Лейбъристката партия и генерален секретар на “Лейбъристи за напускане”, проБрекзит група.  “Само че през последните години той се превърна във вертеп на порока. Ние всички трябва да се опитаме да направим отново парламента обект на завист за света.”   Богато декорираният Дворец Уестминстър на брега на Темза в центъра на Лондон е дом на горната и долната камара на парламента и е смятан от историците за едно от родните места на съвременната демокрация.   Твърдения за британски политици, много от които неоснователни, обаче изплуваха на повърхността, след като обвиненията за сексуални посегателства срещу холивудския продуцент Харви Уайнстийн подтикнаха жени и мъже в британската политика да споделят истории за недостойно поведение. Твърденията за сексуални посегателства накараха някои вестници да нарекат парламента “Напастминстър” (Pestminster).   Майкъл Фалън подаде оставка в сряда заради поведение в миналото, за което призна, че “не отговаря на високите критерии, изисквани от въоръжените сили”.   Още двама министри са разследвани от управляващата Консервативна партия след твърдения за непристойно поведение. Опозиционната Лейбъристка и Шотландската национална партия също проучват подобни обвинения срещу свои партийни членове.   Заседателните зали на Двореца Уестминстър, неговите пищни кафенета и лабиринтът от коридори с потретите на отдавна починали политици и премиери могат да вдъхновяват и да смущават в еднаква степен.   Като в самозадоволяващо се село в него има пощенска служба, фризьорски салон, фитнес, ресторанти и барове. Повечето работещи не виждат причина да излизат и прекарват дните си в своите кабинети, а вечерите в баровете.   “Културата на пиене е едновременно забавна и донякъде депресираща”, писа един изследовател на парламента в сайта Glassdoor, на който настоящи и бивши служители анонимно пишат отзиви за компании и техните ръководства. “Няма да успееш да се впишеш, ако това е нещо, което не обичаш да правиш.”   Това е шеметно общуване и много взаимоотношения се формират в среда, в която хората работят заедно и често под натиск дълги часове.   Твърденията, появили се през последните седмици, обаче го представят и като среда, в която се шири непристойно поведение и преобладава една разхайтена култура, при която нещо, което за едни е шега, за други е обидно.   Обвиненията представят парламента като място, където кариерите на анализатори, стажанти и помощници може да се решат от член на парламента или министъра, за когото работят, и предполагат наличието на известен страх за тяхното бъдеще, ако откажат сексуалните намеци.   Много жени депутати приветстваха възможността да споделят свои преживявания, някои от които са премълчавали години наред от страх ако не от репресивни мерки, то от критиките на колеги или служители заради компрометиране на партиите.   “Очевидно има проблем, добре е, че беше изобличен”, заяви лейбъристката депутатка Хариет Харман пред парламента тази седмица. “Никой не трябва да работи в отровната атмосфера на долнопробен сексизъм или хомофобски задявки.”   Скандалите, в които са замесени британски политици, не са новост. Аферата Профумо, в която беше замесен секс, съветски шпионин и министър на войната, доведе до падане на консервативното правителство през 1963 г.   Двадесет години по-късно консерваторът Сесил Паркинсън подаде оставка като министър на търговията и промишлеността заради любовна връзка със своята секретарката, която забременя от него.   Фалън обаче заяви пред Би Би Си, че онова, което е било “приемливо преди 15, 10 години, явно сега не е приемливо”.   Правителството взима мерки да се справи със сексуалния тормоз, включително мерки за установяване на кодекс на поведение и създаване на независима процедура за подаване на оплаквания. Критици обаче казват, че неравенството между депутати и служители ще си остане.", "date": "2017.11.04", "title": "Британският парламент като \"вертеп на порока\""}
{"url": "http://www.classa.bg/%D1%81%D0%B2%D1%8F%D1%82/item/374735-%D1%84%D0%B0%D0%B9%D0%BB%D0%BE%D0%B2%D0%B5%D1%82%D0%B5-%D0%BD%D0%B0-%D0%BE%D1%81%D0%B0%D0%BC%D0%B0", "text": "Какво пазите в хард-диска на лаптопа си? Нека познаем: тонове стари снимки и документи, GIF-ове и мемета, клипове от телефон, пиратски филми, сериали и софтуер и малко порно. Нищо изненадващо.   Но когато тези неща присъстват сред файлове на покойния лидер на „Ал Кайда\" Осама бин Ладен, си заслужава да им обърнем малко повече внимание.   Централното разузнавателно управление на САЩ публикува повече от 470 000 файла от конфискувани устройства, намерени в последното убежище на Осама бин Ладен в Аботабад, по време на щурма през 2011 г. Разкриването на архива на Бин Ладен беше посрещнато с похвали от изследователи и експерти по международни отношения като ценен жест на прозрачност.   Наборът от файлове показва непозната част от света на бившия лидер на ислямската терористична организация, като дава поглед върху подхода и плановете му.   Дигиталният му архив разкрива организационната структура на терористичната организация, глобалната й мрежа и нейните съюзници.     Извън това обаче в архива на Бин Ладен можем да намерим типичното съдържание за всеки човек, който използва Интернет.   Сред файловете на Бин Ладен има такива „шедьоври\" на филмовото изкуство, като \"Ледена епоха 3: Зората на динозаврите\" и Final Fantasy VII, епизоди на \"Том и Джери\", IMAX версия на \"Мистериите на Египет\", свалено копие на един от най-популярните клипове в YouTube („Чарли ме ухапа по пръста\"), епизод от \"Мистър Бийн\" и 28 записани упътвания за плетене на една кука - включително ръководство как да си направим калъфче за iPod.     Няма как да знаем каква част от тази информация е представлявала специален интерес за самия Бин Ладен, и кои от файловете са предназначени за други обитатели на убежището.   „Дали Осама бин Ладен е бил почитател на Том и Джери? Напълно възможно е. Кой не харесва „Том и Джери\". Подозирам обаче, че повечето забавни или лични материали са били по-скоро за семейството му\" коментира Бил Роджо от Фондацията за защита на демокрацията, цитиран от Wired. Роджо е един от хората, получили от ЦРУ ранен достъп до архива на бившия лидер на „Ал Кайда\".   Дневникът и другите комуникации ясно показват обаче, че това е общата компютърна среда, в която е работил Бин Ладен. От файловете се вижда, че той все още е бил много активен в ръководството на \"Ал Кайда\", дори твърденията, че групировката го е принудила да се оттегли.   Архивът също така показваа, че Бин Ладен и приближените до него са се интересували от това как го представят западните медии.     Извън всичко това - в нея можете да намерите доста векторни рисунки, клип със заглавие \"HORSE_DANCE,\" многобройни епизоди на телевизионно шоу с Джеки Чан, изображения на логото на Yahoo, няколко видеа със \"смешни котки\" и снимка на симпатична плюшена маймунка.   Колекцията от файлове обхваща 174 гигабайта видео, 7.4 гигабайта изображения и 18 гигабайта документи, и др. Въпреки че ЦРУ отвориха достъпа до архива за всички потребители, агенцията предупреждава, че не бива да бъде изтеглян на лични устройства.    се казва в сайта на ЦРУ.   От разузнаването заявяват, че са предприели мерки за защита на файловете в колекцията, така че те да не могат да бъдат модифицирани - вероятно с цел ограничаване на разпространението на фалшиви дубликати, които биха могли да се окажат подвеждащи.   При толкова много достъпен материал, на експертите ще е нужно известно време да анализират информацията и да я поставят в контекст. Дори в ранна фаза обаче някои детайли изпъкват отвъд чисто попкултурните аспекти.     Хамза е един от новите лидери на \"Ал Кайда\" след смъртта на баща си, но групировката никога не е публикувала негови снимки или кадри като зрял мъж. Единствените му изображения досега бяха детски снимки.           Кадрите от сватбата му вероятно са заснети преди години, но все пак дават по-ясна представа как изглежда синът на Бин Ладен в момента. Те показват и лицата на гостите му, което може да бъде полезно за проследяване на връзки, контакти и взаимоотношения в рамките на \"Ал Кайда\".   Файловете съдържат и 19-страничен доклад за връзките на \"Ал Кайда\" с Иран. Други документи от този архив и публикувани по-рано материали разширяват общата картина на дългогодишното сътрудничество между \"Ал Кайда\" и иранското правителство. Това вероятно ще е най-интересната тема поне за САЩ.   Като се има предвид сегашното напрежение между Вашингтон и Техеран, подсилено заради решението на Доналд Тръмп да оттегли САЩ от ядреното споразумение с Иран, всяка нова информация за контактите на Иран с терористични организации може да се окаже експлозивен фактор.   Естеството на последните разкрития за живота в убежището в Аботабад също е интересно, като се има предвид, че по време на мандата на Барак Обама разузнаването предпочиташе да пази в тайна повечето документи, иззети от убежището на Осама.     Ако имате време за губене, бихте могли да го прекарате в ровичкане из данните на Бин Ладен в търсене на файлове като \"_booby_2.JPEG\" (да, има и такъв!). И все пак е важно да не губим нишката на разкритията за Иран, които могат да доведат до драматична промяна в и без това напрегнатите отношения на страната със САЩ.", "date": "2017.11.04", "title": "Файловете на Осама"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/374736-%D0%B0%D0%BA%D1%83%D1%88%D0%B5%D1%80%D0%BA%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%BD%D0%B0%D0%BC%D0%B0%D0%BB%D0%B5%D0%BB%D0%B8-%D0%BD%D0%B0%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%B7%D0%B0-20-%D0%B3%D0%BE%D0%B4%D0%B8%D0%BD%D0%B8", "text": "За последните 20 години акушерките в България са намалели наполовина и в момента броят им е не повече 3500. Това каза Емилия Казълова, председател на Алианса на българските акушерки.     Тя допълни, че за да стане една професия престижна, на първо място трябват пари. Освен това заплащането в големите градове и в частните болници е по един начин, а в малките населени места е по друг начин.   Акушерките настояват за стартова заплата от 1000-1200 лева, казва Наташа Андреева - старша акушерка в Университетската болница в Плевен. В последните 17 години тя работи единствено като операционна акушерка. Според нея стартовата заплата е 510-520 лева за новозавършилите акушерки. По тази причина те търсят алтернатива в частните болници.   Емилия Казълова коментира и насилието от пациенти към лекари, което не подмина и акушерската професия. Тя вижда причината в разминаването между очакванията на пациентите и предлагането от медиците и в насаденото в обществото мнение, че хората в здравния сектор единствено и само са длъжни да правят неща.", "date": "2017.11.04", "title": "Акушерките в България са намалели наполовина за 20 години"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/374737-%D1%80%D1%83%D1%81%D0%B8%D1%8F-%D1%81%D0%B8-%D0%BF%D1%80%D0%B8%D1%81%D0%B2%D0%BE%D0%B8-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B8-%D0%BF%D1%80%D0%B8%D1%81%D0%B2%D0%BE%D0%B8-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%B5%D0%B8", "text": "Външното министерство на България излезе с официална позиция след като колегите им от руското външно заявиха, че съветската армия е спасила българските евреи. Темата бе повдигната от изявление на Мария Захарова, говорител на руското МВнР.     „В годините на Втората световна война благодарение на нашите войни беше предотвратено депортирането на евреи от България и така около 50 хиляди души бяха спасени от неизбежна смърт”, заяви Захарова на брифинг.   Коментарът е свързан с последните графити на антисемитска тематика, които се появиха на Паметника на съветската армия в София. В изявлението се изявява „възмущение от този пореден акт на оскверняване на паметника“. Говорителката на руското външно министерство определя станалото като „цинично“.     Казаното от Захарова провокира българското външно да публикува на сайта си официална позиция по случая.   „Когато български граждани застават на релсите пред влаковите композиции, пътуващи към нацистките лагери на смъртта, когато представители на българския политически, икономически и интелектуален елит пишат протестни писма в защита на българските евреи, а висши йерарси на БПЦ се присъединяват към събраните за депортация евреи, заявявайки, че сънародниците могат да бъдат откарани в лагерите само заедно с тях, Червената армия е на хиляди километри от границите на България“, пише в позицията.     От Външно посочват, че не омаловажат ролята на Червената армия в ликвидирането на нацизма по време на Втората световна война, но същевременно подчертават, че „подобни опити за подмяна на историческите факти не допринасят за общочовешката кауза на борба с възраждането на антисемитизма, расизма и нетолерантността и за категорично осъждане на нацизма и неонацизма в съвременните му прояви\".", "date": "2017.11.04", "title": "Русия си присвои спасяването на българските евреи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/374738-%D0%BC%D0%B0%D0%BB%D0%BA%D0%BE-%D0%B7%D0%B0%D1%85%D0%B0%D1%80-%D0%B8-%D0%BF%D1%8A%D0%BB%D0%BD%D0%B0-%D1%82%D0%B8%D1%88%D0%B8%D0%BD%D0%B0", "text": "За пореден път ставам свидетел на невежеството на хората и вторачването на българската дипломация и политика в това да се пишем патриоти. Слушах и установих, че в нея изпъкват няколко особено интересни от гледна точка на държавното мислене за култура и интелектуален елит убеждения.         Продължението на това изречение е следното: „ Човек, който се разпознава по светлината, с която озарява околните - с талант, с доблест, с мъдрост и отдаденост\". Това „пояснение\" какво точно прави българския будител по-различен от европейския интелектуалец всъщност поставя едно много конкретно твърдение - че талант, доблест, мъдрост и отдаденост са морални, етични и поведенчески категории, характерни по някакъв патриотично-магичен начин само за нашите си, оригинални будители.   Че „онези\" европейски интелектуалци са хора, които стоят далече от изконната за българските будители нравственост и духовност - не я познават, не я ползват и е невъзможно да я дефинират в техния контекст. Само у нас е така - горката Европа не разполага с такъв тип одухотворени умове, каквито са нашите родни будители. Един вид „будителите   са по-добри от интелектуалците  \".   Нищо, че огромна част от онези „портретните\" будители са били обучавани именно в Европа, че са привнасяли европейските ценности за свобода и равенство на българската, тънеща в дрямката на робството общественост и че голяма част от еволюционната и революционна промени у нас са се случили именно на онова отталскване от патриархалната балканщина в името на просветата, културата и тържеството на духа и ума.   В президентското слово (много ми е интересно кой е умът, написал всъщност тази реч) има и един тънък реторически финт - онази метафора за светлината, с която будителят бил озарявал околните. Този скромен, тих и дълбоко неевропейски човек направо засиява с една божественост и святост!   Демагогска „котва\", хвърлена директно в гладния за ортодоксална чистота български националистически дух.     След като разбрахме, че в Европа си нямат будители, президентската реч ни ориентира и къде да търсим съвременните представители на тази уникална родна порода. Става ясно, че те не са само по портретите, но и в селските училища, в социалните мрежи под формата на радетели на българския правопис, и сред „почтените журналисти\". Кои точно се приемат за почтени няма указания, така че всеки журналист и ползващите го да си преценят.   А за останалото... Няма как да имаме нещо против твърдението, че селският учител и човекът зад клавиатурата, който пише грамотно, са будители. Будители са хората - не е лесно нито да се пънеш да преподаваш наука и култура на деца, живеещи в забравените от държавата селца, където властват местни кметове мутри и безпросветници, нито да се бориш с шльокавицата и заразната неграмотност, лъснала със своя епидемичен характер най-вече в социалните мрежи.   Само дето щеше да е добре господин президентът да си даде сметка, че тези хора „будят\" въпреки държавата, а не заедно или благодарение на нея. Така че, да, будител е и селският даскал, и незнайният фейсбук езиковед, и „днешните българи, които със знанието, словото, изкуството и дързостта си продължават да отстояват българщината и да бунят духовете\", както каза г-н Радев.     В това така обсъждано слово на държавния глава има и още едно нещо, които силно ме смути. Внушението за   поведение на будителя. Тишината като ценност. Тихото като достойно. Завоалирано противопоставена, разбира се, на перченето и тупането в гърдите. Тишината, преоблечена в президентските думи като скромност. Колко им се иска на управниците наоколо да е тихо, а?   Обществена будна кома - никой не знае колко сме будни и колко сме в кома, важното е да е безобидно и контролирано. И тихо, много тихо.   Будителството не беше ли точно обратното - с шум, с речи и спорове, с разтърсване на статуквото във всякакъв смисъл, с барабанно пренареждане на ценности, което често изисква не да говориш, ами да крещиш?! Кога Левски и Ботев са били тихи, кога Славейков, Берон или Яворов са си трайкали в уюта на своята всъщност европейска интелектуалност, от която е толкова важно да ги разграничим?     В будителството има упорство и работа, смелост и дръзване, копнеж и действие. И затова там няма как да е тихо. Както и журналистиката впрочем не може да бъде тиха - поне тази, която аз намирам за почтена, за президентската „почтена\" журналистика не знам.   В манията държавнически да се пишем патриоти, да погалим националистическото самочувствие и да се харесаме на Гунчо Папунчев от Сусурлево, дето все Европа и Америка са му виновни за дереджето, трябва да отличим нашего будителя от интелектуалеца европейский.   И как да го направим? Ами като го охарактеризираме по народному - всеки е будител, стига, общо взето, да се бори за правопис и срещу кича (който под прозорците на президенството се превърна в национално богатство...). И да, каквото и да прави в тази насока, да е колкото е възможно по-тих.   Дали имаше как да се избегне този парвенюшки, недодялан и демагогски президентски извод? Ами да, имаше - преди да се пише каквото и да било, трябваше да се учи, чете и образова. Не е кой знае какво - малко ретроспекция за живота на т.нар. български будители, малко характерно за големите държавници оттласкване от конкретното в името на общата картина, малко интелигентна отстраненост от потурите, прекръстването на всяко второ време и чукането на дърво.   За да усети обществото, че пред себе си има лидер със световно мислене и капацитет, не държавник от типа на онзи елин-пелински кмет, дето му е по-важно децата да не са призрачета с фенери тикви един ден от годината, отколкото общината му да се развива.     Та и с държавната визия за културата и будителството така - малко захар и пълна тишина!", "date": "2017.11.04", "title": "Малко захар и пълна тишина"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/374739-%D0%BD%D0%B8%D0%BD%D0%BE%D0%B2%D0%B0-%D0%B2-%D0%B3%D0%B5%D0%BD%D0%B5%D1%80%D0%B0%D0%BB-%D1%82%D0%BE%D1%88%D0%B5%D0%B2%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%B9%D1%82%D0%B5-%D0%B4%D0%B0-%D0%B7%D0%B0%D1%89%D0%B8%D1%82%D0%B8%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B7%D0%B5%D0%BC%D1%8F", "text": "          Това заяви Корнелия Нинова на среща с представители на Инициативния комитет за референдум за добива на природен газ и граждани, които са против добива му в Добруджа.   Срещата се състоя по тяхна покана и с искане за съдействие от страна на БСП. Лидерът на левицата се ангажира да инициира в парламента обща декларация на всички парламентарно представени партии срещу добива на газ и в защита на житницата на България.   В разговор с Нинова хората споделиха своите тревоги и, че не са уплашени, а гневни.   казаха жители на Генерал Тошево.", "date": "2017.11.04", "title": "Нинова в Генерал Тошево: Гласувайте да защитим българската земя"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/374741-%D0%BF%D1%80%D0%B5%D0%BF-%D0%B9%D0%BE%D0%B0%D0%BD%D0%B8%D0%BA%D0%B8%D0%B9-%D0%B2%D0%B5%D0%BB%D0%B8%D0%BA%D0%B8-%D1%81%D0%B2-%D1%81%D0%B2%D1%89%D0%BC%D1%87%D1%86%D0%B8-%D0%BD%D0%B8%D0%BA%D0%B0%D0%BD%D0%B4%D1%8A%D1%80,-%D0%B5%D0%BF-%D0%BC%D0%B8%D1%80%D1%81%D0%BA%D0%B8-%D0%B8-%D0%B5%D1%80%D0%BC%D0%B5%D0%B9-%D0%BF%D1%80%D0%B5%D0%B7%D0%B2%D0%B8%D1%82%D0%B5%D1%80", "text": "Преподобни Йоаникий бил роден в малоазийската област Витиния. Баща му се наричал Миритрикий, а майка му Анастасия. Йоаникий от младини бил възпитан в страх Божи. Още като малко момче, когато бил овчарче, той горял от желание да служи на Бога. Отличавал се между своите връстници с добродетелите си - кротост, смирение, търпение и послушание. Имал голямо влечение към молитвата. Когато наближавало време за молитва, за да не мисли за стадото, той го благославял с кръстно знамение, отдалечавал се в гората на молитва и вечер, когато се завръщал при стадото си, намирал го събрано заедно невредимо.     По време на иконобореца император Лъв Хазар (775-780 г.), син на Константин Копроним, Йоаникий бил взет във войската. Като войник служил прилежно. Бил страшен за враговете на империята и любим за своите другари заради кротостта и смирението си. Но злият дух завидил на добродетелния му живот и го подмамил и увлякъл в иконоборческа ерес. Йоаникий станал съмишленик на иконоборците, които се обявявали против иконите и преследвали техните почитатели. Бог обаче, Който желае всички да се спасят, спасил и него от тая пагубна ерес.   Веднъж Йоаникий вървял с войската през планината Олимп. Изведнъж непознат нему монах, назовавайки го по име, започнал да го укорява за това, че се е присъединил към иконоборците. „О, чедо Йоаникнй, извикал той, как можеш ти, наричайки се християнин, да презираш изображенията на Христа, твоя Спасител? Знай, че са суетни всички твои подвижническн трудове, щом не спазваш учението на православната вяра!” Като чул това.\" Йоаникий съзнал своята заблуда, разкаял се от сърце и останалото време от живота си посветил на иконопочитанието, като станал голям защитник на светите икони.   Не след дълго време започнала война между гърци и българи. Гърците били по-добре въоръжени и завзели Тракия. По време на тази война Йоаникий проявил изумителна храброст и с това обърнал върху себе си вниманието на самия цар, който наредил да бъде записано името му в специален списък за награждаване. Йоаникий не желаел почести. При завършване на войната той пак минал през планината Олимп, спомнил си за монаха, който го изобличил за иконоборството, пожелал да остане там и постъпил в един от тамошните манастири. Тогава бил на 24 години и помолил преподобния игумен Григорий, мъж благочестив, да го благослови да живее като отшелник уединено. Игуменът добре познавал лошите замисли на врага, затова го посъветвал да остане известно време в манастира, за да изучи монашеския ред, а след това да излезе в суровата пустиня.    „Внимавай, чедо, рекъл му старецът, да не би да бъдеш прелъстен от дявола, защото който не може да го победи, бива победен от него”. Преподобни Йоаникий изпълнил отеческия съвет на игумена, останал в манастира и се предал на монашески подвизи. След това обходил няколко манастири, научил се да чете и пише, а подир това се заселил в пустинно място. Един овчар от съседните села му носел по малко храна.    Йоаникий се подвизавал в пещера и пребъдвал в молитва. Той имал за правило при четене на Давидовите псалми след всеки стих от псалома да вмъква една своя собствена молитва: „Упованието ми е Отец, прибежището ми е Син, а покровът Дух Светии. Света Троице, слава на Тебе!” Тази молитва и досега е известна като молитва на св. Йоаникий. Тя се чете в края на повечерието.   Още приживе Господ прославил своя угодник. Той го надарил с чудотворна сила, прозорливост и голяма мъдрост. Много благочестиви хора идвали при св. угодник, за да получат от него съвет и помощ, и всички си отивали доволни и радостни. Между многото посетители били и големите църковни светци Теодор Студит и цариградският патриарх Методий - и двамата пострадали от иконоборците. Преподобни Йоаникий сочел на заблудилите се истинския път, изцерявал болните с името на Христа и извършвал много чудеса. През своя живот тоя свят подвижник обходил много манастири, построил няколко църкви и предсказал прекратяването на иконоборството. Починал около 834 г. на 94 години.  ", "date": "2017.11.04", "title": "Преп Йоаникий Велики. Св. свщмчци Никандър, еп. Мирски и Ермей презвитер"}
{"url": "http://www.classa.bg/%D1%81%D0%B2%D1%8F%D1%82/item/374740-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BA%D1%80%D0%B8%D1%82%D0%B0-%D0%BA%D0%B0%D0%BC%D0%B5%D1%80%D0%B0-%D0%B2-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BF%D0%B8%D1%80%D0%B0%D0%BC%D0%B8%D0%B4%D0%B0-%D0%B2-%D0%B3%D0%B8%D0%B7%D0%B0", "text": "Група от изследователи е открила скрита камера в Голямата пирамида в Гиза, чиято функция е неизвестна, съобщава AP. Голямата находка е открита в известната египетска пирамида чрез сканиране на космическата радиация и записване на поведението на мюоните - елементарните частици, които проникват в скалите като рентгенови лъчи, но доста по-дълбоко. Кухината, дълга повече от 30 метра, е подобна на Голямата галерия на пирамидата и е разположена успоредно над нея, според доклад в списание Nature. Кухината изглежда да не е свързана с никой от известните досега коридори. Това е първото по рода си откритие в тази конструкция от ХIХ век насам и е много вероятно да предизвика голям археологически дебат. \"Това може да бъде друга камера или галерия, вентилационна тръба или архитектурен провал, който е запечатан\", каза археолог Моника Хана. Голямата пирамида, известна също като пирамидата на Хеопс, има три известни камери: подземното помещение, камерата на царицата и камерата на царя. Те са свързани с няколко коридора, включително впечатляващата Голяма галерия, с размери височина 8,6 метра, дължина 46.7 м и широчина 1 м. Голямата пирамида в Гиза, чието строителство е завършена около 2570 г. пр.н.е. се намира в покрайнините на египетската столица Кайро. Тя е най-старата от седемте чудеса на света и единствената, оцеляла и до днес.", "date": "2017.11.04", "title": "Откриха скрита камера в Голямата пирамида в Гиза"}
{"url": "http://www.classa.bg/%D1%81%D0%B2%D1%8F%D1%82/item/374742-%D1%81%D0%B0%D1%89-%D0%BF%D0%BE%D0%B5%D0%BC%D0%B0%D1%82-90-%D0%BE%D1%82-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%B7%D0%B0-%D1%80%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%86%D0%B8%D1%8F-%D0%BD%D0%B0-%D0%BF%D1%83%D0%B5%D1%80%D1%82%D0%BE-%D1%80%D0%B8%D0%BA%D0%BE", "text": "Федералното правителство на САЩ ще поеме 90% от разходите за възстановяване на остров Пуерто Рико, което ще освободи средствата по-бързо и гъвкаво, заяви старши служител от Белия дом. Решението предполага увеличение на средствата, които обикновено са 75%, според официалното обяснение. Решението, което е съгласувано с губернатора на Пуерто Рико, Рикардо Росейо, уточнява колко пари ще са необходими за ремонтни работи и как ще бъдат изразходвани, така че данъкоплатците да са наясно къде се насочват парите, по този огромен и дългосрочен разход, съобщава Ройтерс. Шест седмици след бедствието, причинено от урагана Мария, само 30% от електрическата мрежа е възстановена. Помощта за преодоляване на щетите, причинени от урагана, може да бъде предоставена в средата на този месец. Постигнатото споразумение ще позволи на Пуерто Рико да получи субсидии за смекчаване на рисковете, като едновременно с възстановяване на електрическата мрежа и другата инфраструктура, ги направи по-устойчиви на евентуални урагани. Въпреки че Федералната агенция за управление на извънредни ситуации на САЩ покрива 90% от разходите, правителството на Пуерто Рико едва ли ще допринесе останалите 10%, тъй като бурята е забавила растежа му и приходите от данъци. Според оценките на частния сектор щетите, причинени от урагана Мария, са в размер на 95 милиарда долара.", "date": "2017.11.04", "title": "САЩ поемат 90% от разходите за реконструкция на Пуерто Рико"}
{"url": "http://www.classa.bg/%D1%81%D0%B2%D1%8F%D1%82/item/374731-%D1%84%D1%80%D0%B0%D0%BD%D1%86%D0%B8%D1%8F-%D1%80%D0%B0%D0%B7%D1%80%D0%B5%D1%88%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BD%D0%B0-%D0%BD%D0%BE%D0%B2%D0%B0-%D0%BA%D0%B0%D0%BB%D0%B5%D0%B4%D0%BE%D0%BD%D0%B8%D1%8F", "text": "Френските власти постигнаха политическо споразумение във връзка с очаквания референдум за самоопределение на архипелага Нова Каледония, разположен в южната част на Тихия океан, който е отвъдморска територия на Франция. Предвижда се вотът да се състои през 2018 г., съобщава френската телевизия Бе Еф ЕМ, цитирана от “Монитор”. “Тази вечер стигнахме до политическо споразумение и което не е по-маловажно, постигнахме доверие”, заяви премиерът на Франция Едуар Филип. По-рано АФП съобщи, че референдумът за независимост на френския архипелаг вероятно ще се състои през ноември догодина. 20 години по-рано бе подписано Споразумението от Нумеа, с което в региона започна процес на деколонизация. Очаква се плебисцитът да бъде спечелен от противниците на независимостта.", "date": "2017.11.04", "title": "Франция разреши референдум за независимост на Нова Каледония"}
{"url": "http://www.classa.bg/%D1%81%D0%B2%D1%8F%D1%82/item/374732-%D0%B1%D1%8A%D0%B4%D0%B5%D1%89%D0%B0%D1%82%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F", "text": "Русокосо момиченце с топла усмивка и ангелски очи е бъдещата кралица на Испания. 12-годишната принцеса Леонор е първородната дъщеря на крал Фелипе и съпругата му Летисия.    Момичето вече се подготвя за дните, когато ще наследи баща си и сериозно набляга над уроците.    Вече владее английски език, учи мандарин, френски и арабски в училище.    Очаква се да следва стъпките на баща си и да завърши образованието си в чужбина.     Подобно на баща си, по-късно тя ще трябва да премине през курс на военно обучение и на 18 години да се закълне във вярност пред краля и конституцията. Вече се разпространява и официален портрет на принцеса Леонор за 12-тия й рожден ден.     За портрета красивата принцеса позира с червена рокля и свободно падаща коса.     До този момент бъдещата кралица се е появявала заедно със сестра си София на официални снимки на родителите си, но никога сама.", "date": "2017.11.04", "title": "Бъдещата кралица на Испания"}
{"url": "http://www.classa.bg/%D1%81%D0%B2%D1%8F%D1%82/item/374733-%D0%BA%D0%B0%D0%BA-%D0%B4%D0%B0-%D0%BD%D0%B0%D1%83%D1%87%D0%B8%D0%BC-%D0%B5%D0%B7%D0%B8%D0%BA%D0%B0-%D0%BD%D0%B0-%D0%B2%D0%B8%D1%81%D1%88%D0%B8%D1%82%D0%B5-%D1%81%D0%B8%D0%BB%D0%B8", "text": "Висшите сили ни говорят постоянно. Въпросът е как да се научим да  чуваме и да разбираме техния език. Защото всички наши проблеми и трудности – това е викът на Вселената: „Спри! Не отивай там! Ти си напуснал  безопасния път, който води към щастие и радост! Аз много пъти ти изпращах Знаци за да те  предпазя от опасността … “ Вселената винаги се грижи, насочвайки вниманието ни към  необходимата информация, от която се нуждаем. Всеки път изпраща предупреждение под формата на знаци. А  ние работим усилено и упорито,  не искаме да чуем гласа й … или чуваме … но не го разбираме? ..     Това са нашите  енергия, емоционално и интуитивно състояние. Ето защо е толкова важно да се вслушваме в себе си, в душата си, и  сърцето си. За съжаление за съвременния човек е трудно да чуе  сърцето си.  Ако душата ви пее, вие сте на прав път, ако усещате  дискомфорт, тежест, неясна тревога – значи сте избрали  неправилен път!   Ако ние не слушаме сърцето си- Висшите сили започват да използват езика на ясните  знаци и сигнали. Това е малко вероятно случайно събитие. Навехнали сме си крак, нещо е паднало, някой ни е попречил или е казал нещо. Предупредени сме и за добри  и за лоши събитията. Огледайте  хората и света около себе си! Тези знаци могат да се тълкуват само след свършен факт. В случай, че не разбирате тези сигнали, знаците се повтарят до три пъти, а  след това Висшите сили преминават към следващия, по-груб начин за комуникация с вас.   Ако човек се е отклонил от правилния път, с вас  започват да говорят  на езика на ситуациите – сделката не се е състояла, важна среща е отменена, изневерила е жена ви, и т.н. … Всички ситуации са  житейски уроци. Може би Висшите сили  не ви пречат, а ви предпазват от по-тежки проблеми? Ако човек се дразни след тези сигнали и не може да ги разбере, образователните методи стават по-твърди. Искат да ви покажат, че грешите. Но ако урокът бъде разбран, ситуацията се стабилизира и неуспехите  бързо се заменят с успехи.   Това е равносилно на „наказание“. В традиционния смисъл това изглежда така: Което е най-ценното за човека, по него се нанася удар. Това са  пари, материални неща, позиция, разрушават се любовни взаимоотношения, заболяването често се използва като образователен процес. Удраят  така,  че да не забележите или да го пропуснете, е  невъзможно. И винаги е необходимо да се разбере защо това се е случило? А  ако разберете защо – проблемите изчезват. С помощта на тези неуспехи Висшата сила води човека по неговия път за да изпълни предназначението си.   Подобни наказания за  неразбралите се повтарят три пъти, а ако не реагирате, се прилага езика на прекия контакт. Попадате при ясновидец, лечител, свещеник, попадате на лекция (водят ви на нея), където изведнъж си  обяснявате причината за провалите си!   По-груби начини за подсказване – когато излизате от дома си, можете да видите на стената голям надпис: „Глупак!“, Докато не разберете, че тази фраза се отнася за вас, тя ще остане на мястото си! Или седите и си мислите, че „е време да се разведете“ … този път напълно здравият стол под вас  се разпада и вие болезнено падате на пода. Това означава, че ви се дава да разберете, какво ще излезе от  вашия инат …   Директен текст за запомняне. Той  се основава на използването на паметта директно, без участие на мислене. Човек става пристрастен към алкохола, наркотиците, хазарта, секти, риболов и т.н. Всеки жъне това, което е посял. И още не е твърде късно да размислите – имате шанс.   А после учебният процес става още по-груб и твърд, така наречените „наказания“ се засилват, като например  изведнъж се появяват нелечими болести,  стават нещастни случаи. И ако след това не разберете нищо, Висшите сили може да ви изправят лице в лице със смъртта.", "date": "2017.11.04", "title": "Как да научим езика на Висшите сили"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/374724-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BF%D0%B0%D0%BA-%D0%BF%D0%BE%D0%B4%D0%BC%D0%BE%D0%BA%D1%80%D0%B8-%D0%BC%D1%8A%D0%B6%D0%B5%D1%82%D0%B5-%D1%81%D0%BD%D0%B8%D0%BC%D0%BA%D0%B0-18", "text": "Николета Лозанова не спира да предизвиква мъжката част от почитателите си с горещи фотографии, на които дрехите или са доста оскъдни или направо липсват. Красивата ексводеща на \"Папараци\" е решила да промени цвета на косата си и е преминала в отбора на блондинките.      Естествено за това се похвали самата тя, като не пропусна отново да покаже пищна гръд. Лозанова е публикувала кадър в социалната мрежа, на който русите й букли се спускат върху пищния й силиконов бюст. \"Най-силното ми личностно качество е това да бъда себе си\", е добавила над кадъра НиЛо.", "date": "2017.11.04", "title": "Николета пак подмокри мъжете(СНИМКА 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/374725-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%B3%D0%BE%D0%BD%D1%8F%D1%82-%D0%B0%D0%B7%D0%B8%D1%81", "text": "Азис е паднал жертва на грозни нападки от туристическа групичка на Витоша. В социалните мрежи Васил Боянов сам разказа за атака на бесни пенсионери, които го погнали с бастуните с викове: „Марш оттук, орангутан\"!\" „Много злоба се е събрала у хората. Сам разбрах колко гняв се е натрупал, след като добродушни на вид старци ме нападнаха с викове.      Заради брадата и по-тъмната кожа ме помислиха за бежанец, който гази любимата им планина. Не се обидих, напротив, крясъците им ме разсмяха. Чувството обаче не беше приятно, признавам\", откровен бе Краля на чалгата. Не за пръв път Василка търпи подмятания заради ромския си етнос.    Затова и преди време певецът изригна със заключението: „Думата толерантност, според мен е толкова изтъркана! Трябва да я заменим с истинското й значение - търпимост. Ясно е, че не можем да живеем заедно. Нека поне не се избиваме\", смята Костинбродския славей. Една негова история от миналото го натъжавала и до днес. „Бях черен, по-черен от сега, майка ми ме водеше на прослушване с бял пуловер, за да ми придаде търговски вид - български вид - но от контраста изглеждах още по-черен, не циганин, а негър.    Всички ме отхвърляха и тя плачеше... Ние сме милиони, които слушаме чалга, ние сме повечето, не сме по-готините, а повечето... Реших повече да не слагам грим\", гневен е Васко. „Аз пътувам и виждам как ме гледат хората с бял цвят на кожата. Избягват ме, избягват погледите с мен, защото ме мислят за мюсюлманин. Изпитвам гняв и яд. Бих искал белият човек да гледа на мен като на равен\", призова пред медиите най-оборотният чалга певец.    Азис е на мнение, че общността не допуска мюсюлманите да излязат от своите гета в Европа. „Съдя по себе си. Майка ми ме водеше като малък по всякакви кастинги и конкурси за пеене. Навсякъде й хлопваха вратата пред лицето, защото съм черен. Казваха й: „Булка, синът ти няма никакви музикални данни\". А аз ги имам от раждането си.    Същата е и причината тези хора да останат в гетата\", философства талантът. Според Васил Боянов пеенето му е единствената причина да преодолее дискриминацията в България. „Музиката обединява хората от различни етноси, хора, които харесват „Ю Ту\", „Депеш мод\", Адел, Азис, „Айрън Мейдън\", Лейди Гага. Обединявам ги\", гордее се чалгарят.    Васко обаче категорично се разграничава от предишния си имидж. „Аз бях един ужасен гей. Успях да израсна, остарях и разбрах, че не е нужно да си като папагал, за да ти обърнат внимание. Сега милионите гледания са без перука, токчета и рокли. Хората най-после обърнаха внимание на таланта ми\", признава известният циганин. В момента Азис е в епицентъра на нов скандал – НАП е обявил на търг един от апартаментите му в столичния квартал „Малинова долина\", както и гаража в лъскавата кооперация.    Причината е, че звездата на фолка дължи над 800 000 лева за невнесени данъци и ДДС. Задължението е от 10 години, но изпълнителя си прави оглушки и не иска да го погасява. Азис отказва да коментира тази тема с думите: „Един артист трябва да говори в медиите само за творчеството си\", предават от Таблоид.", "date": "2017.11.04", "title": "Пенсионери гонят Азис"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/374726-%D0%B5%D0%B2%D0%B3%D0%B5%D0%BD%D0%B8-%D0%BC%D0%B8%D0%BD%D1%87%D0%B5%D0%B2-%D0%BF%D0%BE%D0%B1%D0%B5%D1%81%D0%BD%D1%8F", "text": "Евгени Минчев зарадва зрителите на „ВИП Брадър\" с новината, че повече няма да се появява като коментатор в най-гледаното предаване. От месеци в страницата на предаването стотици почитатели на формата умоляват продуцентите да го разкарат от ефир, но рано или късно това вече е факт. Изненадващо новината се появи на стената във фейсбук на Минчев. Часове по-късно обаче лордът реши да изтрие поста си, твърди secret.bg. С доста правописни грешки той обявява, че повече няма да коментира и заплаши продукцията:      Разбира се, няма да се изненадаме ако в понеделник Евгени Минчев се появи на диванчето, тъй като той вече си е тръгвал, но пак се е връщал. Зрителите коментираха последното му участие като „недопустимо\" и са категорични, че „не искат да гледат пияни хора на екран\".", "date": "2017.11.04", "title": "Евгени Минчев побесня"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/374727-%D0%B3%D0%BE%D0%BB%D0%B0-%D0%B4%D0%B5%D0%B2%D0%BE%D0%B9%D0%BA%D0%B0-%D1%81%D0%BB%D0%B5%D0%B7%D0%B5-%D0%BD%D0%B0-%D0%B0%D0%B2%D1%82%D0%BE%D0%BC%D0%B8%D0%B2%D0%BA%D0%B0-%D0%B8-%D0%B2%D0%B8%D0%B4%D0%B5%D0%BE-18", "text": "Необичайна клиентка се появи на московска автомивка, пишат местни издания. Сайтовете публикуват и видео, от което се разбира, че всъщност става въпрос за изгубен бас. Съгласно условията, тя е трябвало да излезе гола от автомобила и да попита колко струва да измият колата. Това се случило на автомивка \"Аквус\" на улица Давидовска. \r\n      ", "date": "2017.11.04", "title": "Гола девойка слезе на автомивка и..... (ВИДЕО 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/374728-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-4-%D0%BD%D0%BE%D0%B5%D0%BC%D0%B2%D1%80%D0%B8", "text": "Възможни са трудности при постигане на целите ви, но те няма да са фатални. Основното нещо е, във всяка ситуация да останете оптимисти. Денят е добър за посещение на лекар-специалист, стоматолог и козметик. Ако планирате романтична среща, не е необходимо, да я отменяте. Не забравяйте да направите подарък на избраника си. Днес, ще мислите едно, а ще говорите нещо съвсем друго. Това може да ви навреди, особено ако сте решили откровенно да разговаряте с шефа си. Във финансовата сфера, всичко ще е отлично, но банков заем не си струва да взимате. Има опасност от наранявания и травми, така че бъдете внимателни. Очаква ви прекрасен ден, когато много от разногласията и конфликтите, ще се решават от само себе си. Просто се опитайте да се държите спокойно, ако въпросът опре до изясняване на отношения. Препоръчително е, да изплатите дълговете си и да си купите нещо. Не пречи част от парите, да отделите за планирано пътуване. Очаква ви настоящ хаос, който няма да ви позволи да се съсредоточите върху най-важните неща в живота. Затова пък шефовете, ще ви похвалят за миналта ви работа и ще ви възнаградят. Не се претоварвайте, както физически, така и психически. В личния живот, трябва да сте по-дипломатични, за да получите благоразположението на избраника си. Очаква ви натоварен ден, така че се опитайте да живеете и работите по план. Недоразумение с бизнес партньори, може да доведе до криза във финансите. Трябва така да изградите комуникациите си, че никой да не се усъмни във вашите възможности. Между другото, срочно се заемете с външния си вид и започнете диета. Трябва да укрепите старите си връзки, а новите по-добре, да избягвате. Сега не сте готови за любов и романтика, така че се заемете с работа. Най-малкото, паричната ситуация ще се подобри и ще имате интересни възможности. Изблиците на гняв и тревожност в личния ви живот, могат да отслабят здравето ви. Бъдете възможно максимално сдържани! Възможни са много разходи, но финансовото ви положение ще остане стабилно. Може да си позволите пазаруване, развлечения и подаръци за близките хора. Денят е неподходящ за планиране на операция. Ако решите да се обърнете към лекар, го правете само в крайни случаи. Вечерта си починете с приятели и роднини. През целия ден, ще ви съпътства страстта и любовта. Удивително е, че това в никакъв случай няма да повлияе на работата ви по същество. Не чакайте помощ от хора, които многократно са ви подвеждали. Трябва да разчитате само на себе си и собствените си сили, за да постигнете напредък в кариерата и финансите.   Очаква ви прекрасен ден и сбъдване на желанията. Ако сте необвързани, може да разчитате на романтично запознанство. Малки проблеми се очакват в дома ви, но мъдро и изобретателно ще се справите с тях. Възможни са делови контакти с чуждестранни партньори, подписване на документи и пътуване. Вечерта се очаква изненада от роднина. Трябва да преразгледате своите виждания за бъдещето, за да не направите грешки. Вие сте заобиколени от добри хора, но някои от тях ви използват за собствени цели. Разширяването на хоризонтите, може да ви помогне да разберете същността на едно важно събитие. Смут и негодувание ви очаква в любовта. Но оптимизмът, няма да ви позволи да паднете под достойнството си. Възможно е забавяне в работните ви дела. Ако започнете да копаете и да търсите истината, още повече ще се объркате. Само ентусиастите днес ги очакват големи победи и постижения. Ако, подписвате споразумение за сътрудничество, ще бъдете сред победителите. В личния си живот, избягвайте сблъсъците или кавгата ще бъде сериозна. Често ще се паникьосвате, което няма да ви позволи да гледате реално на нещата. Имате много опит и познания, така че не се колебайте да се заемете с нови дела. В любовта, ще имате повече късмет, отколкото в областта на финансите. Толкова дълго сте търсили разбиращ ви човек, че никакви пари няма да ви извадят от равновесие.", "date": "2017.11.04", "title": "Дневен хороскоп 4 ноември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/374729-%D0%B1%D0%BE%D1%80%D0%B8%D1%81%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89", "text": "Тежка катастрофа е станала малко след 20 часа вчера на Околовръстния път на Ямбол. В катастрофата са пострадали млад мъж и две млади жени.    Шофьорът успял да излезе, но пътуващите с него млади жени останали заклещени. Минута след катастрофата оттам минава правителственият кортеж, пише в. Труд.    Охранителите от НСО повикали полиция и линейка, а до пристигането на спешните медици премиерът Бойко Борисов и придружаващият го лекар от болница „Лозенец\" извадили жените и им оказали първа помощ.    Минути по-късно пострадалите са откарани в болницата в Ямбол, а министерският кортеж продължил пътуването си.", "date": "2017.11.04", "title": "Борисов участва в зверско меле посред нощ!"}
{"url": "http://www.classa.bg/%D1%81%D0%B2%D1%8F%D1%82/item/374730-%D0%BF%D0%BE%D0%BB%D1%88%D0%B0-%D0%BB%D0%B5%D0%B3%D0%B0%D0%BB%D0%B8%D0%B7%D0%B8%D1%80%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0", "text": " Aптeĸитe в cтpaнaтa вeчe щe мoгaт дa пpoдaвaт ĸaнaбиc, cлeд ĸaтo влeзe в cилa зaĸoнoдaтeлcтвo, peгyлиpaщo мeдицинcĸaтa мapиxyaнa, cъoбщaвa дъpжaвнaтa инфopмaциoннa aгeнция, цитирано от Money.bg.   Cъглacнo нoвитe пpaвилa ĸaнaбиcът oт внeceни pacтeния мoжe дa ce изпoлзвa зa пpoизвoдcтвo нa лeĸapcтвa c peцeптa в пoлcĸитe aптeĸи. Toзи вид лeĸapcтвo oбaчe тpябвa пъpвo дa бъдe peгиcтpиpaнo в Cлyжбaтa зa peгиcтpaция нa лeĸapcтвeни пpoдyĸти.     Cпopeд eĸcпepти eдин гpaм мeдицинcĸa мapиxyaнa щe cтpyвa 50-60 злoти (мeждy 14 и 16.5 eвpo), дoĸaтo цeнaтa нa мeceчeн ĸypc нa лeчeниe щe бъдe oĸoлo 2000 злoти (471.5 eвpo).   Πoлшa e eднa oт мaлĸoтo дъpжaви в Eвpoпa и пъpвaтa в Изтoчнa Eвpoпa, ĸoятo лeгaлизиpa мapиxyaнaтa. Xoлaндия и Иcпaния ca нaй-либepaлни в тoвa oтнoшeниe, ĸaтo ĸaнaбиcът e чacтичнo paзpeшeн.   B Cĸaндинaвия, Фpaнция, Oбeдинeнoтo ĸpaлcтвo и изтoчнaтa чacт нa ĸoнтинeнтa (вĸлючитeлнo Бaлтийcĸитe дъpжaви) тoй e cтpoгo зaбpaнeн.   Πoлcĸaтa фapмaцeвтичнa ĸaмapa зaяви, чe фapмaцeвтитe ca гoтoви дa пpигoтвят лeĸapcтвa, бaзиpaни нa ĸaнaбиc. Te щe мoгaт дa пpeминaт пpeз cпeциaлни ĸypcoвe, aĸo ce нyждaят oт дoпълнитeлнo oбyчeниe.   “Πpeдвид фaĸтa, чe в Πoлшa имa близo 15 000 aптeĸи, oгpoмнo мнoзинcтвo e oтopизиpaнo дa взeмa лeĸapcтвa c peцeптa – тoвa e oĸoлo 90%”, зaяви гoвopитeл нa фapмaцeвтичнoтo cдpyжeниe.   “Изчиcлeнo e, чe дo 300 000 пaциeнти мoгaт дa пoлyчaт дocтъп дo мeдицинcĸo лeчeниe c мapиxyaнa”, ĸaзвaт oт ĸaмapaтa.   Πoдлeжaщитe нa лeчeниe ycлoвия вĸлючвaт xpoничнa бoлĸa, пpeдизвиĸaнo oт xимиoтepaпия гaдeнe, cимптoми нa cпacтичнocт пpи мнoжecтвeнa cĸлepoзa и ycтoйчивa нa лeĸapcтвa eпилeпcия.  ", "date": "2017.11.04", "title": "Полша легализира марихуаната"}
{"url": "http://www.classa.bg/%D1%81%D0%B2%D1%8F%D1%82/item/374723-%D0%B5%D0%B2%D1%80%D0%B5%D0%B8%D1%82%D0%B5-%D0%BE%D1%82%D0%B4%D0%B0%D0%B2%D0%BD%D0%B0-%D1%81%D0%B8-%D0%B8%D0%BC%D0%B0%D1%82-%D0%B4%D1%8A%D1%80%D0%B6%D0%B0%D0%B2%D0%B0-%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5", "text": "          Ето така е функционирала световната политика преди 100 години: с едно драсване на перото Великобритания и Франция си поделят Леванта, а с прочутото си писмо, съдържащо т.нар. Балфурска декларация, тогавашният британски външен министър Артър Балфур полага основите за възникването на държавата Израел.    Колониалните сили щедро обещават на арабите всевъзможни неща, но те така и си остават само на хартия. Например британското обещание, че в замяна на подкрепата им по време на Първата световна война, арабите ще се сдобият със собствена държава. В крайна сметка обаче британците просто си присвояват тези територии. Същото се случи по-късно и с втората част от Балфурската декларация.     Писмото на Балфур до Уолтър Ротшилд, изпратено на 2 ноември 1917 година, се състои от едно-единствено изречение, което съдържа общо 67 думи и две обещания. Първото е отправено към евреите - с него британското правителство уверява еврейския народ, че ще се сдобие с родина в границите на Палестина - едно чисто политическо обещание, тъй като в онези години Палестина все още е част от Османската империя. Един народ обещава на друг народ страната на трети народ, написа по-късно по този повод писателят Артур Кьостлер.     Това обещание, дадено на ционисткото движение, е вписано в мандата, с който след войната Общността на народите предоставя на Великобритания части от Леванта. Така то става част от международното право. Всички знаем, какво се случва след това: евреите, които бягат от Холокоста и от преследванията в Европа, намират убежище в Палестина, а през 1948 година еврейският народ се сдобива със собствена държава.     Второто обещание в писмото на Балфур си остава неизпълнено и до днес. С него британското правителство се задължава да не се допуска \"накърняването на гражданските и религиозните права на нееврейските общности в Палестина\". Каква подигравка само! По онова време арабите съставляват над 90 процента от населението на Палестина, но изведнъж се превръщат в \"нееврейски общности\".    Да не говорим за накърняването на правата им: еврейско-ционисткото завземане на земя е прогонвало и продължава да прогонва арабското население - чрез изграждането на еврейски селища и конфискацията на земя, която, според международното право, е под контрола на палестинската автономна власт.   Хубаво е, че дълго преследваният еврейски народ днес си има собствена държава. Но е откровена неправда, че и до ден-днешен палестинците си остават лишени от същото това право. Обещанията от писмото на лорд Балфур ще бъдат изпълнени чак тогава, когато този конфликт бъде решен на принципа на двете държави.  ", "date": "2017.11.04", "title": "Евреите отдавна си имат държава. А палестинците?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/374719-%D0%B7%D0%B0%D1%89%D0%BE-%D1%80%D0%B0%D0%B4%D0%B5%D0%B2-%D0%B3%D0%BE%D0%B2%D0%BE%D1%80%D0%B8-%D1%82%D0%B0%D0%BA%D0%B8%D0%B2%D0%B0-%D0%BD%D0%B5%D1%89%D0%B0", "text": "            \"И наистина будителят не е интелектуалец по европейски образец, това е наша, българска духовна категория\". Тези думи на президента Румен Радев стреснаха много хора. Едни реагираха, други се обидиха. Изречението е част от речта на държавния глава за Деня на народните будители, който България отбелязва на 1 ноември. Подобни слова са традиционно скучни и затова рядко правят впечатление. Но това противопоставяне на българския стремеж от втората половина на 19 век за изграждане на образована и развита национална държава срещу европейската идея изобщо, бе веднага забелязано. И бе разчетено като гаф.   Изказването на Румен Радев е неуместно най-малко по три причини. Първо, казаното от него не е истина. Второ, то обижда много българи, чиито житейски усилия са свързани с приобщаването на България към Европа, а не с разграничаването. Трето, подобно конфронтационно изказване е не просто в синхрон с мощната антиевропейска реторика, която режимът на Путин спонсорира, а даже я усилва. Затова за президента Радев ще бъде най-добре, ако оттук нататък чете по-внимателно какво са му подготвили, за да избягва ситуации като цитираната.       Будителите са онези българи, които в годините преди Освобождението работят за постигането на независима и свободна България, изградена точно по европейски образец. Представителната демокрация, равенството пред закона, светската държава са все явления, които будителите са „докоснали\" при пътуванията си в Европа или от книгите на европейските просветители. Републиката, за която говори Левски, не е някакво самобитно изобретение, родило се в будните градчета на територията на Османската империя. И вместо президентът да използва високата си трибуна, за да напомня на българите, че винаги са били европейци и част от най-напредналата цивилизация, той залага на противопоставянето между будителите и Европа.   Впрочем, „европейският образец\" не е единствената конфронтация с европейското в това слово. Говорейки за малкото пари, които държавата отделя за наука, Радев каза и това: „И някак си аз не приемам, че трябва да дойдат еврокомисари, както се случва напоследък, и да ни кажат, че 0.2% от БВП за наука и за научни изследвания са крайно недостатъчни. И ни дават дори конкретни цифри - поне 10 пъти повече\".    Неприкритото раздразнение от съветите на еврокомисарите е подчертано в следващото изречение, което завършва с думите: „указанията, които ни се дават отвън\". Така че противопоставянето срещу Европа изглежда като умишлено заложен ефект в тази реч. А точно в този случай е излишно - с какво са му виновни на Радев еврокомисарите, когато просто констатират реален проблем в България? Нима не е чел поредицата от социологически проучвания, които показват не само много по-високото доверие към „онези в Брюксел\", но и очакването на българите те да правят точно това - от време на време „да вкарват в пътя\" нашите политици.   Защо говори така?   С тези си думи президентът Румен Радев обиди значителна част от българите. Онази част, която свързва последните две-три десетилетия от живота си с последователните усилия за приобщаването на България към Европа. Едни са се занимавали с политика, други са гласували за тези усилия, трети са излизали на улицата, когато някой е искал да отклони страната от този път на развитие. Това е огромна част от българския народ - и точно тази част има непризнатата заслуга за това, че днес България е част от Европейския съюз.    Защото почти всяка година бяхме пред избор - и българските граждани имаха пълната свобода да изберат различна посока. Но ден след ден, вот след вот, тази част от българския народ продължаваше да върви към Европа. А можеше да бъде различно. Можеше да се предадат, можеше да спечелят другите. Нека погледнем какво е днес в Македония например, за да сравним.   С подобни изказвания Румен Радев рискува да се самообяви за антиевропейския политик на България. Пък и не спира да се „старае\" - да си спомним само как отиде в Полша, откъдето поиска ЕС да свали санкциите срещу Русия. Или по-точно - срещу високопоставените лица, участвали в незаконното анексиране на Крим. Да отидеш точно в Полша и да кажеш точно това?!   Разбира се, съществува възможността президентът изобщо да не е искал да говори срещу Европа. Но който е подготвял словото му за Деня на будителите, определено е искал. Възможно ли е обаче Радев да не се е досетил, че думите му могат да бъдат разчетени така? Липсата на политически опит вече не може да бъде оправдание. Минаха десет месеца все пак.", "date": "2017.11.04", "title": "Защо Радев говори такива неща?"}
{"url": "http://www.classa.bg/%D1%81%D0%B2%D1%8F%D1%82/item/374720-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%82%D0%B8%D1%87%D0%BD%D0%BE-%D0%B7%D0%B5%D0%BC%D1%8F%D1%82%D0%B0-%D0%BF%D1%80%D0%B5%D0%B7-2067-%D0%B3%D0%BE%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8", "text": "            Потъващ свят Самюел е само на 10, но вече има ясна представа как ще се отразят климатичните промени на нашата планета. Морското равнище ще се повиши тъй много, че хората, които живеят близо до морето, ще викат за помощ, обяснява ни момчето. А каква е причината за това развитие? Самюел поглежда сериозно и казва: \"Замърсяването, което причиняваме\".       Последният залез? 7-годишният Даниел обича да се наслаждава на слънцето. Но се бои, че след 50 години него вече няма да го има. Може би, обнадеждава се той, слънцето ни само леко ще се промени - и все така ще има толкова красиви изгреви и залези. Даниел ни разказва, че вече е помолил родителите си да полагат повече грижи за опазването на околната среда. Защото от това зависи и неговото бъдеще.       Отровена планета В съвсем близко бъдеще колите вече ще летят - и все тъй ще замърсяват природата. Небето ще бъде повече сиво, отколкото синьо, а хората ще са изсекли и последните дървета. Този ужас ще настъпи още след 15, а не чак след 50 години, смята 10-годишната Палома.     Бягство от Земята 7-годишната Ема е била наскоро с майка си в Южна Азия. Страшно ѝ харесало, само дето било много горещо. Нейната майка ѝ разказала, че затоплянето на планетата ни се ускорява с всяка изминала година. Нищо чудно, че Ема си представя бъдещето така: слънцето е изгорило почти всичко, а хората са принудени да напуснат Земята. С ракети, разбира се.     Нов дом на Марс В представите на 12-годишния Линус, след 50 години Земята ще е потънала в такъв хаос, че човечеството ще се види принудено да се пресели на Марс. Само че и там хората отново ще съсипят всичко. Линус все пак таи малка надежда: \"Все още можем да предотвратим най-лошото\", казва ни той.     \"Безброй хвърчащи неща\" 12-годишният Ян не е чак толкова черноглед. В бъдеще природата вече няма да е толкова важна, но това изобщо даже не е лошо, понеже ще си имаме свръхмодерна техника и безброй \"хвърчащи неща\", обяснява Ян. Именно така си представя той нашата планета след 50 години: като място, пълно с революционни технически изобретения.     Отпечатъкът, който оставяме 6-годишната Астрид има много абстрактна представа за Земята след 50 години. Реките, хората, въздухът - всичко се движи в една и съща посока и накрая се сблъсква с голямата заплаха: отпечатъка, който оставяме, замърсявайки природата. Астрид научила в училище, че колкото по-голям е \"отпечатъкът\", който оставяме след себе си, толкова по-мрачно изглежда бъдещето ни.     12 без 5 е! 10-годишният Мигел ни обяснява, че роботът от неговата рисунка може да символизира две неща - климатичните промени или пък изкуствения интелект, който излиза от контрол и ни подчинява. И в двата случая не ни очаква нищо добро. И затова е крайно време да вземем мерки, смята Мигел.     И тогава ще дойдат извънземните... 7-годишната Юдит е много загрижена за бъдещето на планетата ни. Тя е убедена, че през 2067 година на Земята вече няма да има никакви живи същества - нито хора, нито животни. И тогава ще дойдат извънземните и ще завладеят Земята, казва Юдит и ни обяснява, че за да пести ресурси, е използвала за рисунката си обратната страна на вече употребяван лист хартия.     Има ли надежда? От 6 до 17 ноември в Бон се провежда 23-та Световна климатична конференция, в която участват над 25 000 експерти от целия свят. Дали основните играчи ще успеят да постигнат пробив?", "date": "2017.11.04", "title": "Апокалиптично: Земята през 2067 година (Снимки)"}
{"url": "http://www.classa.bg/%D1%81%D0%B2%D1%8F%D1%82/item/374721-%D1%82%D0%B0%D1%82%D0%BA%D0%BE,-%D0%BE%D1%82%D1%80%D0%B8%D1%87%D0%B0%D0%BC%D0%B5-%D1%81%D0%B5-%D0%BE%D1%82-%D1%82%D0%B5%D0%B1,-%D0%B7%D0%B0%D1%89%D0%BE%D1%82%D0%BE-%D1%81%D0%B8-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D0%B0", "text": "          Какво да бъде наказанието за атентатора от Ню Йорк и дали въобще да бъде наказан, решава съдът. В страни, където правовата държавност и разделението на властите са част от вътрешния ред, това не е работа на правителството. Но това изобщо не се харесва на президента Тръмп - той отново си позволи да хули съдии, \"дръзнали\" да не отсъждат така, както той иска.   Тръмп поиска смъртно наказание за атентатора, който прегази с кола 8 души и срещу когото прокуратурата повдигна обвинение за подпомагане на терористична организация. Макар това да не влиза в неговите правомощия. Тръмп просто отказва да приеме, че има разделение на властите. Принцип, който очевидно му е безразличен. Той, президентът, нарича американското правосъдие \"виц\" и \"смешка\".   Шофьорът-убиец не заслужава никакво съжаление. Това, че той е готов да окачи знамето на \"Ислямска държава\" в болничната си стая издава неговите човеконенавистнически и ислямистки убеждения. Но не Тръмп ще реши неговата съдба. Той е върховен лидер на нацията (и необуздан главен постващ туитове), но не и неин върховен съдия.  ", "date": "2017.11.04", "title": "Тръмп не знае ли това?"}
{"url": "http://www.classa.bg/%D1%81%D0%B2%D1%8F%D1%82/item/374722-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%82%D0%B5-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D1%85%D0%B0", "text": "          На испанската прокуратура не ѝ остана нищо друго, освен да издаде заповед за задържането на членовете на сваленото регионално правителство на Каталуния. След съдебен разпит деветима от 14-те каталунски лидери бяха отведени в затвори край Мадрид. И понеже водачът на сепаратистите Карлес Пучдемон вече избяга в чужбина, има опасност останалите петима обвиняеми да се укрият.   Сложен юридически казус ще представлява въпросът дали въобще Белгия трябва да екстрадира Пучдемон въз основа на издадената европейска заповед за неговото задържане. Защото ако той е издирван заради \"политически убеждения\", тогава според европейското право той не може да бъде екстрадиран.   Съвсем друг въпрос е какви ще бъдат политическите последици от процеса срещу водачите на сепаритистите. Дълго време те бяха заели позата на жертва и преследваха точно тази стратегия. Ако сега Пучдемон и неговите хора бъдат арестувани, това само ще затвърди убеждението, че те са \"политически затворници\".    Но със своята нерешителност и най-вече след бягството на техния водач сепаратистите разочароваха много от своите привърженици. Затова изобщо не е сигурно, че те могат да постигнат успех на насрочените от Мадрид нови избори. А затворниците и бездруго не могат да се кандидатират.  ", "date": "2017.11.04", "title": "Каталунските сепаратисти разочароваха"}
