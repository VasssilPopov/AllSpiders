{"url": "http://www.classa.bg/%D1%81%D0%B2%D1%8F%D1%82/item/404038-%E2%80%9E%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%81%D0%B0-%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%BF%D1%80%D0%BE%D0%BF%D0%B0%D1%81%D1%82%D1%82%D0%B0%E2%80%9C", "text": "От Буенос Айрес, анализаторът Макс Кайзер на Бъдни вечер отправи поглед към случилото се през 2019 г. Той се фокусира върху процесите на дедоларизация и деглобализация, които според Макс са се задълбочили през 2019 г. Причините за онези процеси, в които е потопен светът, са международните политики на САЩ и икономическите мерки като намаляване на лихвите и непрекъснато емитиране на валута от Федералния резерв на САЩ.   \"Когато хората кажат, че американската икономика е феноменална, защото няма инфлация, това всъщност означава, че икономиката е феноменална, защото милиардерите стават все по-богати, докато заплатите остават в застой, което не е същото като да кажете, че няма инфлация \", критикува Макс. Едно от последствията от политиката с ниски или отрицателни лихви е, че те дават възможност за „лоши инвестиции, които причиняват катастрофи, а те от своя страна насърчават появата на монополи\". \"За да бъде справедлива капиталистическата система, трябва да има конкуренция; и колкото повече, толкова по-добре. Проблемът е, че когато няма конкуренция или разнообразие, в крайна сметка има монопол и монополите умножават рисковете от катастрофа, така че САЩ са на ръба на пропастта\", казва Макс. И накрая той не изключва, че през следващата година антиправителствените протести ще се изострят в страни като Чили и Франция и ще се разпространяват в други държави, тъй като населението е уморено от банките и компаниите да държат голяма част от богатството на една страна, докато хората трябва едва да оцеляват.", "date": "2019.12.26", "title": "„Съединените щати са на ръба на пропастта“"}
{"url": "http://www.classa.bg/%D1%81%D0%B2%D1%8F%D1%82/item/404039-%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BD%D0%B0%D0%B4%D0%BC%D0%B8%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%B8-%D0%B2-%D0%BC%D0%BE%D0%B4%D0%B5%D1%80%D0%BD%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F", "text": "Русия харчи за отбрана далеч по-малко, но и по-ефективно, разработвайки серия от модерни оръжия, които съперниците й се надпреварват да копират, заяви президентът Владимир Путин. „Съветският съюз винаги се опитваше да настигне САЩ, независимо дали ставаше дума за атомната бомба, стратегическата авиация или първите междуконтинентални ракети. Днес имаме уникална ситуация в нашата нова и най-нова история - те се опитват да ни настигнат.\" Това заяви Путин във вторник по време на заседание на борда на руското министерство на отбраната. Президентът отбеляза „Нито една държава не притежава хиперзвукови оръжия, да не говорим за хиперзвукови оръжия с междуконтинентален обсег, но руските военни вече са снабдени с ракети Кинжал, изстрелвани от въздуха, а в момента в експлоатация се въвеждат и хиперзвуковите планери Авангард\". Крилатите ракети \"Калибр\" и бойните лазери \"Пересвет\" също наскоро засилиха възможностите на военните, докато разработването на други най-съвременни оръжейни системи като МКБ Сармат, подводният дрон за далечен обсег Посейдон и ядрената круизна ракета Буревестник, върви по план. Путин също изпусна разкритието, че се работи по наземната версия на хиперзвуковата ракета \"Циркон\", която преди е била предназначена само за поставяне на космически кораби. Твърди се, че Циркон е практически невидима за радарите, поради плазмения облак, който се появява около нея, докато достига огромната скорост от Mach 9 или около 10 000 километра в час. Ракетата е в състояние да удря цели на разстояние над 1000 км. „Русия е на шесто място в света по брутни военни разходи - след САЩ, Китай, Саудитска Арабия, Великобритания, Франция и Япония, но трябва и ще остане пред останалите по отношение на напредналите технологии\", заяви президентът. „Това ще бъде постигнато чрез ум, интелект, по-добра организация на работата и свеждане до минимум на кражбите и разхищенията\".", "date": "2019.12.26", "title": "Путин: Русия за първи път надмина всички конкуренти в модерните оръжия"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/404040-%D0%B4%D0%B0%D0%BD%D1%8A%D1%87%D0%BD%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%82-6-%D1%82%D0%BE%D0%BD%D0%B0-%D0%B0%D0%BB%D0%BA%D0%BE%D1%85%D0%BE%D0%BB", "text": "5932 литра алкохол и алкохолни напитки продава на търг с тайно наддаване варненската дирекция на Националната агенция за приходите. Нов собственик се търси на отнети и изоставени в полза на държавата най-различни видове напитки - водка, ракия, бренди, ром, текила, уиски, джин, ликьор, мента, мастика, коняк, вино, вермут, и др. показват данъчните описи. Алкохолните продукти се продават на 4 групи и се съхраняват в бидони в складове в Русе и Варна. 1036 лева е първоначално обявената цена, от която ще започне тайното наддаване. За участие в търга обаче се допускат само лицензирани складодържатели, притежаващи валиден лиценз за управление на данъчен склад за производство или за складиране на акцизни стоки, издаден от Агенция \"Митници\". Предлаганите за възлагане чрез търг с тайно наддаване алкохолни напитки подлежат на преработка, която се извършва за последващата им реализация, като годен краен продукт или тяхното оползотворяване по друг подходящ начин, включително и деструкция. НАП- Варна продава акцизните стоки без гаранция и без приемане на рекламация за липса на качество, тегло, мярка, брой или грешки в наименованието на стоката.", "date": "2019.12.26", "title": "Данъчни продават 6 тона алкохол"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404041-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D0%B8-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8", "text": "Напоследък децата на 37-годишната Кейт Мидълтън и принц Уилям се включват доста активно в живота на кралското семейство. Преди дни четиригодишната принцеса Шарлот, шестгодишният принц Джордж и едногодишният принц Луи присъстваха на коледна вечеря с родителите си в Бъкингамския дворец. Според слуховете старшите наследници на херцога и херцогинята на Кеймбридж тази година за първи път ще се появят на публично място по Коледа в Сандрингам.     С оглед на всичко това техните родители избраха собствена стратегия за възпитание на бъдещите наследници на традициите на британското кралско семейство.", "date": "2019.12.26", "title": "Децата на Кейт Мидълтън и принц Хари"}
{"url": "http://www.classa.bg/%D1%81%D0%B2%D1%8F%D1%82/item/404042-%D0%B0%D0%BD%D0%B4%D1%80%D0%B5%D0%B9-%D1%81%D0%BB%D0%B0%D0%B1%D0%B0%D0%BA%D0%BE%D0%B2-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BA%D0%BE%D0%BB%D0%B5%D0%B4%D0%BD%D0%BE-%D1%87%D1%83%D0%B4%D0%BE", "text": "Евродепутатът от ВМРО Андрей Слабаков успя да изненада всички само с една коледна снимка. Семейният фотос на пръв поглед изглежда нормален, но при по-внимателно вглеждане се вижда, че липсва нещо, което иначе е абсолютно нормално за Слабаков. „Честито Рождество Христово! Бъдете здрави, бъдете умни, бъдете щастливи... Просто бъдете!\", написа евродепутатът, който е заклет пушач и винаги е с цигара в ръка. Да, но не и на празника. „P.S. На Коледа наистина стават чудеса - дори аз съм без цигара на снимките!\", сподели с гордост Андрей Слабаков.", "date": "2019.12.26", "title": "Андрей Слабаков се похвали с коледно чудо"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/404043-%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D0%B8%D0%BC%D0%B0-%D0%BA%D0%BE%D1%80%D0%B0%D0%B1,-%D0%BA%D0%BE%D0%B9%D1%82%D0%BE-%D0%B4%D0%B0-%D1%81%D1%82%D1%80%D0%BE%D0%B8-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2", "text": "Президентът Владимир Путин заяви, че Русия има кораб за полагане на тръби, за да се завърши изграждането на газопровода \"Северен поток 2\" към Германия, съобщи в. \"Коммерсант\", като се позова на неназовани източници след санкциите, наложени от Вашингтон.   Путин говори за кораба пред водещи руски бизнесмени късно вчера. Според него завършването на проекта ще бъде удължено с няколко месеца заради санкциите.   Изказването му е в противоречие с признанието на Москва преди дни, че такива кораби няма.   Европа трябва да защити енергийната си сигурност, смята Дмитрий Козак.   Швейцарско-холандската компания Allseas, която полага тръбопровода с двата кораба Pioneering Spirit и Solitaire, спря работата си, за да избегне санкциите на САЩ.   Операторът на проекта Nord Stream 2 AG заяви, че компанията, която участва в \"Северен поток - 2\", продължават работа по ускореното пускане на газопровода в експлоатация. Тръбопроводът е построен на 93,5%.   Русия не разполага с кораби, специализирани за полагане на тръби по морското дъно, с които да завърши строителството на газопровода \"Северен поток 2\". Това заяви по-рано шефът на руската Обединена корабостроителна асоциация Алексей Рахманов пред телевизионния канал \"Русия 24\".   Натискът върху \"Северен поток - 2\" от САЩ ще се усилва, но Европа е заинтересована в защита на своята енергийна сигурност. Уверяваме, че Русия в партньорство с европейски страни, ще намери компромис по наложените газопроводни ограничения.", "date": "2019.12.26", "title": "Путин: Русия има кораб, който да строи \"Северен поток-2\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404044-%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BE%D1%82-%D1%82%D1%80%D0%B8%D1%82%D0%B5-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B8-%D0%B4%D0%BD%D0%B8", "text": "Трафикът отново е главен герой през последните три празнични дни. Полицията и Пътната агенция въвеждат допълнителни мерки на пътя. По най-натоварените отсечки и по автомагистралите са въведени ограничения за камионите над 12 тона, за да се увеличи пропускателната способност на инфраструктурата в края на трите коледни дни. От пътните служби съветват шофьорите да не предприемат рискови маневри и да карат с подходяща скорост и с подходящи гуми, така че да се избегнат инциденти точно в най-светлите празници. Снежна покривка се образува на пътищата в проходите. Пътната настилка почти навсякъде е мокра и е възможно да се появяват заледявания на определени участъци.", "date": "2019.12.26", "title": "Важно за шофьорите в последния от трите празнични дни"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404045-%D1%82%D0%B5%D0%B6%D0%BA%D0%B8-%D1%87%D0%B0%D1%81%D0%BE%D0%B2%D0%B5-%D0%B7%D0%B0-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8", "text": "Драмата в Перник продължава и днес, когато се очакват резултатите от пробите на водата в пернишкия квартал \"Проучване\" заради съмнение за зараза. Трима души от един блок в същия квартал бяха приети в болница със съмнение за ешерихия коли. Те бяха настанени с оплаквания от температура и гадене в Инфекциозното отделение на пернишката болница. Още вчера от лечебното заведение съобщиха, че състоянието им е добро и вероятно ще бъдат освободени. От края на ноември в Перник има режим на водата заради изчерпания капацитет на язов „Студена\". Беше обявено е бедствено положение в града.", "date": "2019.12.26", "title": "Тежки часове за перничани"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404046-8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B4%D0%BD%D0%B5%D1%81", "text": "На втория ден на Коледа, 26 декември, е християнският празник Събор на Пресвета Богородица. На този ден православната църква събира вярващите и възхвалява с благодарствени слова Божията майка – Дева Мария. На този ден се отбелязват и Свети Йосиф Обручник, Свети цар Давид, Свети Яков, брат Божий, пръв християнски епископ на град Йерусалим. Православната църква, след тържеството в чест на великите свещени събития, случили се в деня на Христовото Рождество, на другия ден (26 декември) събира вярващите да възхвалят с хвалебни и благодарствени песни Божията майка. Това събрание на вярващите е наречено \"Събор на пресвета Богородица\". Нарича се събор, защото това означава съборно общо богослужение. На същия ден се чества и паметта на Свети праведни Йосиф, обручник на Света Дева, за живота на когото са запазени малко сведения. Чества се също и паметта на Свети цар Давид като славен родоначалник на Исус Христос и на Свети Яков, брат Господен, пръв християнски епископ на град Йерусалим. Според народните обичаи през този ден продължава празничната атмосфера. Хората си гостуват взаимно, слагат богати трапези с месни ястия, с плодове, вино и ракия. На този ден никой не трябва да работи. Именници са: Йосиф, Йоско, Жозеф, Дарко, Дарина, Давид, Дако и Дачо. Дарина е славянско име, което произлиза от думата дар, подарък. Макар че в училище не се радва на особено висок успех, Дарина успява в живота, а затова и помага вродения чар, с който успява да омае хората. Тези жени са умни и изключително хитри. Дарина е упорита жена и предприема, каквото е решила, без да чуе мнението на другите. Давид означава \"възлюбен\". Йосиф означава \"подарен\".", "date": "2019.12.26", "title": "8 имена празнуват днес"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404047-%D0%BD%D0%B0%D0%B4-1-910-000-%D0%BB%D0%B5%D0%B2%D0%B0-%D1%81%D1%8A%D0%B1%D1%80%D0%B0-17-%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BA%D0%BE%D0%BB%D0%B5%D0%B4%D0%B0", "text": "За 17-и път се проведе благотворителният спектакъл \"Българската Коледа\". Стана ясно, че от началото си, тазгодишното издание е събрало вече повече от 1 910 000 лева.Към момента са изпратени 484 000 дарителски SMS на номер 1117 и гласови обаждания на 0900 1117.   По традиция, церемонията се проведе в Народния театър на Рождество Христово, в присъствието на президента Румен Радев, под чийто патронаж протича инициативата.   Присъстваха още Цвета Караянчева, председател на Народното събрание, Негово Светейшество Българският патриарх и Софийски митрополит Неофит, дипломати, дарители, посланици на кампанията и деца, подпомогнати от \"Българската Коледа\".   Лекарят и актьор Наум Шопов и малкият Петър Милошев бяха водещи на спектакъла.   Със свои изпълнения се изявиха Любо Киров, Дони и Нети, Графа, Орлин Горанов и Люси Дяковска.   Сред застъпниците, които призоваха за съпричастност към децата в беда бяха и Гергана Малкоданска, актрисата Диана Димитрова, певицата Поли Генова, актьорите от Народния театър - Деян и Дарин Ангелови, Бойка Велкова, Радина Кърджилова и директорът на театъра Мариус Донкин.   Присъедини се към каузата \"Българската Коледа\" и Националният ансамбъл по художествена гимнастика, млади спортни надежди на България, пара и спешъл олимпийските атлети.   Над 32 милиона лева от дарения събра кампанията от старта си до днес.   Темата тази година е \"Да дарим бъдеще на болните деца\".Основната цел на новото издание на \"Българската Коледа\" е да се осигури високотехнологична медицинска апаратура за диагностика, лечение и рехабилитация на нуждаещите се деца. Това ще разшири и възможности те на лекарите в България да прилагат иновативни методи на лечение.    ", "date": "2019.12.26", "title": "Над 1 910 000 лева събра 17-та \"Българска Коледа\""}
{"url": "http://www.classa.bg/%D1%81%D0%B2%D1%8F%D1%82/item/404037-%D0%B1%D0%B0%D0%BB%D0%B5%D1%80%D0%B8%D0%BD%D0%B8%D1%82%D0%B5-%D0%BD%D0%B0-%D0%BF%D0%B0%D1%80%D0%B8%D0%B6%D0%BA%D0%B0%D1%82%D0%B0-%D0%BE%D0%BF%D0%B5%D1%80%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0%D1%82-%D1%81-%D0%BF%D0%B8%D1%80%D1%83%D0%B5%D1%82%D0%B8", "text": "По Коледно време в Париж дори антиправителствените протести са красиви. Балерините от Парижката опера дадоха своя принос за това с представление пред емблематичния Пале Гарние, за да демонстрират срещу пенсионната реформа. Планираните пенсионни реформи на френския президент Еманюел Макрон са дълбоко непопулярни. Президентът обяви плановете си в началото на месеца да преработи пенсионната система на Франция - повишаване на възрастта за пенсиониране и обединяване на 42-та отделни пенсионни режима на страната в една универсална система, базирана на точки. Последваха седмици на стачки, протести и безредици, с участие на повече от 30 профсъюзи. Дори любимите балерини, певци и музиканти участваха. Във вторник редица балерини се събраха пред двореца „Гарние\", за да изпълнят откъс от „Лебедово езеро\". Балетистите имат голям интерес да се противопоставят на пенсионните реформи на Макрон. Обучаван от ранно детство, животът на балетиста е постоянно физическо натоварване и носи със себе си риска от инвалидизиращи наранявания. Поради това, танцьорите се ползват със задължителна възраст за пенсиониране 42 години, след което могат да получат скромна пенсия, докато преминат на нова работа. Този пенсионен режим се прилага от 1689 г. от крал Луи XIV. Сега, обаче, реформите на Макрон ще го премахнат. „Има само една пенсионна система, универсалната система, една и съща система за всички\", каза министърът на културата Франк Ристър пред BFMTV миналия месец. Въпреки общонационалните протести, френският президент настоява, че \"няма да изостави реформите, предназначени да ограничат нарастващия пенсионен дефицит с напредване на възрастта на населението на Франция \". Офисът му обаче заяви, че Макрон може да е \"готов да ги подобри, чрез дискусии със синдикатите.\"", "date": "2019.12.26", "title": "Балерините на Парижката опера демонстрират с пируети"}
{"url": "http://www.classa.bg/%D1%81%D0%B2%D1%8F%D1%82/item/404034-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D1%80%D0%B0%D0%B1-%D0%BD%D0%B0-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D1%81%D1%8A%D1%81-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D0%BF%D0%BB%D0%B0%D0%B2%D0%B0%D0%BD%D0%B5", "text": "Най-новият кораб на Кралския флот на Норвегия не може да напусне пристанището, тъй като на борда на кораба на НАТО бяха открити множество пропуски в безопасността, след като през май тържествено беше пуснат в експлоатация. С цена от 2,2 милиарда норвежки крони (246 милиона щатски долара), корабът за логистика и доставка KNM Мод е най-големият морски кораб в Норвегия, създаван някога. Разполага с операционна зала, болница с 44 легла и хангар за два хеликоптера. Корабът обаче не може да предприеме плавания, след като глобалната компания за оценка на риска DNV GL счете, че е твърде опасен за плаване. Забраната ще продължи, докато много от недостатъците на кораба бъдат отстранени, което се очаква да се случи някъде следващата година. Сред откритите проблеми са тежките врати, които представляват \"опасност\" за екипажа и липсата на подходящо осветление на борда, което затруднява ходенето по кораба в тъмното. Голяма част от новото и скъпо медицинско оборудване се оказа повредено или остаряло. По-специално, кислородният генератор в операционната зала потенциално би могъл да представлява \"голяма опасност от пожар \", се казва в доклад на DNV GL. Фирмата също така не е открила признаци, че корабът е претърпял каквато и да е поддръжка в продължение на две години, докато е акостирал в корабостроителницата в Южна Корея, където е бил построен. Доставката на KNM Мод в Норвегия се забавя няколко пъти, тъй като по време на строителството корабостроителницата претърпя фалит и редица инциденти на работното място, които оставиха трима загинали работници и няколко ранени. Министърът на отбраната Франк Бакке-Дженсън заяви за Aftenposten, че всички проблеми с кораба ще бъдат решени по време на неговия тест. „Това се случва при всички големи придобивания. KNM Мод е под гаранция и корабостроителницата е съсредоточена върху изпълнението на гаранционните си задължения \", каза той, като заяви, че всички недостатъци на борда ще бъдат отстранени „възможно най-скоро \".", "date": "2019.12.26", "title": "Най-големият военен кораб на Норвегия със забрана за плаване"}
{"url": "http://www.classa.bg/%D1%81%D0%B2%D1%8F%D1%82/item/404035-%D0%B8%D1%80%D0%B0%D0%BA%D1%81%D0%BA%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%BA%D0%BB%D1%8E%D1%87%D0%BE%D0%B2%D0%BE%D1%82%D0%BE-%D0%B8%D1%81%D0%BA%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%B7%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5", "text": "Иракският парламент одобри нов избирателен закон във вторник, ключово искане на протестиращите с цел да направят изборите по-справедливи. Въпреки това политическата задънена улица все още задържа избора на временен премиер.   Новият закон, приет от парламента, ще позволи на избирателите да избират отделни депутати, вместо да избират от партийните списъци, а всеки член на парламента да представлява конкретен избирателен район, вместо групи законодатели да представляват цели провинции, съобщава Ройтерс.   Масовите протести обхванаха Ирак на 1 октомври. Протестиращите поискаха не само нов избирателен закон, но и отстраняване на цялата политическа класа и независим премиер без партийна принадлежност.", "date": "2019.12.26", "title": "Иракските депутати одобриха ключовото искане на протестиращите - нов закон за изборите"}
{"url": "http://www.classa.bg/%D1%81%D0%B2%D1%8F%D1%82/item/404036-guardian-%D0%BA%D0%BE%D1%80%D0%B8%D0%B3%D0%B8%D1%80%D0%B0-%D1%81%D1%82%D0%B0%D1%82%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%B7%D0%B0%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B1%D1%8F%D0%B3%D1%81%D1%82%D0%B2%D0%BE-%D0%BD%D0%B0-%D0%B0%D1%81%D0%B0%D0%BD%D0%B6-%D0%B2-%D1%80%D1%83%D1%81%D0%B8%D1%8F-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%BF%D0%BE-%D0%BA%D1%8A%D1%81%D0%BD%D0%BE", "text": "The Guardian коригира статия, описваща \"заговор за измъкване на основателя на WikiLeaks Джулиан Асандж от Лондон \", повече от година след публикуването й. Русия от самото начало.нарече статията „дезинформация и фалшиви новини\". В момента Асанж е в лондонския затвор Белмарш, в очакване на изслушване за екстрадицията му в САЩ, където той е изправен срещу обвинения в шпионаж. Преди Коледа 2017 г. той все още беше в безопасност в еквадорското посолство. По това време Асандж бе станал трън в очите на новия президент на Еквадор Ленин Морено, а имаше слух, че той готви план да му предложи дипломатически пост в Русия, премествайки го извън Великобритания далеч от заплахата за екстрадиция. The Guardian съобщи за тази история през 2018 г., позовавайки се на анонимни източници. Вестникът описа „заговор за измъкване на Асанж на Бъдни вечер извън Лондон към убежище в Русия, в дипломатическо превозно средство\". В крайна сметка, твърди докладът, планът е бил счетен за твърде рисков и е отменен. Въпреки че в доклада беше представена картина на подстрекавана от Кремъл оперета с наметало и кинжал, Еквадор би бил в своите права да предостави на Асанж дипломатически статут, ако външното министерство на Обединеното кралство беше съгласно. Въпреки това сюжетите и плановете се продават по-добре от задкулисните дипломатически спорове и вестникът се закачи за версията на събитията като в шпионски филм. Той дори включи и абзац относно „връзките на Асанж с Кремъл\" и спомена разследването на „Русиягейт\" на специалния адвокат Робърт Мюлер. Руското посолство в Лондон нарече статията ясен пример за „дезинформация и фалшиви новини от британските медии\". Тази неделя самият Guardian публикува корекция. „Нашият доклад трябваше да избягва думите „контрабанда и заговор\", тъй като те предполагат, че дипломатическият имунитет сам по себе си е незаконен\", се чете в изявление от вестника. Корекцията беше направена след оплакване от Фидел Нарваес, лондонски консул на Еквадор в момента на предполагаемия „заговор\". Документът описва Нарваес като посредник между Асандж и Кремъл. Нарваес отрече категорично всякакви дискусии с Москва. Въпреки че The Guardian коригира избора си на думи, основната част от историята му остава такава, каквато бе написана. Самоличността на цитираните анонимни източници остава загадка, както и нивото на осведоменост, което руското правителство имало за плана на всеки етап от неговото формиране.   Междувременно, Асанж бе изведен от посолството от лондонската полиция през април, след като Еквадор оттегли убежището му. Той остава в затвора оттогава, а несправедливите измислени обвинения към Москва не са оттеглени.", "date": "2019.12.26", "title": "Guardian коригира статията си за \"заговора за бягство на Асанж в Русия \"... една година по-късно"}
