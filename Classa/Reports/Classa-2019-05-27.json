{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/395992-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D1%82%D0%B0%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B1%D0%B5%D1%88%D0%B5-%D0%BD%D0%B5%D0%B4%D0%BE%D0%BF%D1%83%D1%81%D1%82%D0%B8%D0%BC%D0%BE", "text": "От телевизията на \"Атака\" се занимаваха денонощно с това дали имам тризонет, дали съм от стар цигански род и други. Личните клевети ще минат през съда. Валери Симеонов се държеше почтено по време на предизборната кампания Поведението на \"Атака\" по време на предизборната кампания беше недопустимо. Върху нас беше съсредоточена кафява кампания. От телевизията на \"Атака\" се занимаваха денонощно с това дали имам тризонет, дали съм от стар цигански род и други. Личните клевети ще минат през съда. Това заяви водачът на евролистата на ВМРО Ангел Джамбазки в сутрешния блок на Нова телевизия.  \"Може би имаме грешка в това, че отначало нямахме решение и договорка за евроизборите. Не може един да пуска тока, а друг да го гаси. Това не е партньорство. През кампанията ние не казахме и една лоша дума за никого\", каза още той.  \"Андрей Слабаков имаше учудващо висока подкрепа, въпреки това, че нямаше предизборна кампания. Юлиан Ангелов също е високо подкрепян. Ние избрахме хора, които няма да излагат себе си, партията и държавата си в Европа\", допълни водачът на евролистата на ВМРО.  \"Валери Симеонов ме поздрави, но Сидеров не. Симеонов се държеше почтено по време на предизборната кампания\", завърши Ангел Джамбазки.   \r\n  ", "date": "2019.05.27", "title": "Джамбазки: Поведението на \"Атака\" по време на предизборната кампания беше недопустимо"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395993-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B5%D0%B4%D0%B0%D0%BC-%D0%B1%D0%BE%D0%B9%D0%BA%D0%BE", "text": "Няма почивка за мен. Няма и за Бойко, като гледам. И той всеки ден нещо прави, добавя голямата актриса \"Смятам, че всеки българин трябва да гласува, защото това е наш дълг. После поне да знаем кой е виновникът за несвършените неща, а не само да се оплакваме\".  Това сподели голямата българска актриса Стоянка Мутафова, която даде вота си за евроизборите вчера, отиде на крака и не се възползва от правото си да гласува вкъщи, пише в. \"България днес\".  Според Госпожа Стихийно бедствие паметта на народа не е толкова къса, че да не знае при кого е бил най-добре, но винаги се появяват и манипулации, които тя отрича. \"Купуване на гласове винаги ще има, въпросът е хората да проявяват съвестта си и да посочват нарушителите. И друго е важно - да се трудим, а не да мързелуваме и после друг ни виновен\", каза Мутафова.  Самата актриса е пример за работоспособност и като доказателство на думите си тя сподели, че предишните дни е играла в постановката \"Скакалци\", а й предстои в \"Сълза и смях\" да участва и в \"Госпожа Стихийно бедствие\".  \"Няма почивка за мен. Няма и за Бойко, като гледам. И той всеки ден нещо прави. Аз не мога да го предам този човек, след като веднъж ми стори голямо добро, като помогна да дойда за поклонението на Георги Калоянчев. От тогаз всеки път на избори аз за него гласувам. А Фандъкова не ме пропуска - букети, идва на представленията, много ги харесвам тези хора\", сподели Мутафова, която обясни, че вече на 97 години няма никакви страхове. \"Както казваше покойната Багряна - \"На два режима съм метреса - и по соца, и сега\". Аз я надминах. Аз съм на три режима. Моят първи режим е в театъра и той ми е най-интересен. А иначе в другите режими - засега не са ми кой знае колко интересни. Има какво да се очаква още. Много е останало от предишния режим, то още действа и пречи. Трябва да мине време. Аз няма да съм жива вече, но дай Боже, да се изчисти всичко. Да стане по-чисто, по-светло. Сега според мен е малко на никъде. Е, има някакво просветление все пак. Можеш да си кажеш каквото искаш, но пък това, което си кажеш, може да ти попречи \"из-за угла\", както казват руснаците - зад ъгъла може да те издебне, без да си го усетил\", сподели голямата Стоянка Мутафова и продължи да се смее.  97-годишната Стоянка Мутафова ще бъде герой на филм, който ще снима нейната дъщеря - красивата Мария Грубешлиева, и мениджърът им Евгени Боянов. \"Вече имаме готови неща\", сподели още Стоянка.  Единствената мисъл, която натъжава актрисата, е за мъжа й Нейчо Попов. \"Юлиан Вучков все ми казваше, че говоря само за него, сега и той почна, като се спомина неговата Диана. Ама то любов бе, какво да се прави\", сподели Мутафова.  Когато не пътува, актрисата най обича да седи на една поляна до дома си. \"И сама със себе си ми е много добре\", обясни житието си голямата ни актриса. Там съм сама със себе си, заобиколена от дървета и цветя. А през деня спя, защото вечер страдам от безсъние\", обясни още житието си голямата ни актриса.   \r\n  ", "date": "2019.05.27", "title": "Стоянка Мутафова: Няма да предам Бойко!"}
{"url": "http://www.classa.bg/%D1%81%D0%B2%D1%8F%D1%82/item/395984-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F%D1%82-%D1%84%D0%B8%D0%BB%D0%BC-%E2%80%9E%D0%BF%D0%B0%D1%80%D0%B0%D0%B7%D0%B8%D1%82%E2%80%9C-%D1%81%D0%BF%D0%B5%D1%87%D0%B5%D0%BB%D0%B8-%E2%80%9E%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%BC%D0%B0%E2%80%9C-%D0%B2-%D0%BA%D0%B0%D0%BD", "text": "Филмът \"Паразит\" от южнокорейския режисьор Бонг Джоон-хо взе Златната палма на 72-ото издание на филмовия фестивал в Кан в събота. Печелившият филм победи сочената за фаворит продукция на испанския режисьор Педро Алмодовар, \"Dolor y gloria\". Председателят на журито, мексиканският режисьор Алехандро Гонсалес Ингариту и френската актриса Катрин Деньов бяха натоварени с връчването на наградата на южнокорейците. Голямата награда на Журито бе спечелена от сенегалската драма \"Атлантика\" на френския режисьор Мати Диоп. Антонио Бандерас получи наградата за най-добър актьор, за водещата си роля в драмата на Алмодовар. Испанската звезда стана шестият актьор от тази страна, получил наградата за най-добър актьор на фестивала.", "date": "2019.05.27", "title": "Южнокорейският филм „Паразит“ спечели „Златната палма“ в Кан"}
{"url": "http://www.classa.bg/%D1%81%D0%B2%D1%8F%D1%82/item/395985-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B3%D1%83%D0%B0%D0%B9%D0%B4%D0%BE-%D0%B8-%D0%BC%D0%B0%D0%B4%D1%83%D1%80%D0%BE-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F", "text": "Норвежкото министерство на външните работи обяви нова среща в столицата на страната между делегация на венецуелския президент Николас Мадуро и представители на депутата от опозицията Хуан Гуайдо. \"Информираме, че представителите на основните политически актьори на Венецуела са решили да се върнат в Осло през следващата седмица, за да продължат процеса, подпомаган от Норвегия\", се казва в изявление на скандинавската страна. Президентът на Венецуела благодари на норвежкото правителство за усилията им за разрешаване на кризата. Гуайдо потвърди участието на своята делегация в преговорите, но предупреди, че \"всички възможности за сваляне на Мадуро от власт са все още на масата\". Депутатът от опозицията поддържа плановете си да свали венецуелското правителство след четири месеца неуспешни античавистки действия, включително опит за преврат с откритата подкрепа на Вашингтон. Миналата седмица бе инициирано първото сближаване между партиите от избухването на политическата криза в страната, след самопровъзгласяването през януари на Гуайдо за президент на южноамериканската държава. От своя страна Мадуро прие мисия на високо равнище в Каракас преди няколко дни, определена от Международната контактна група (МКГ), за да намери решение на политическата криза, през която преминава нацията. Вашингтон се изказа за предстоящия диалог в Норвегия, потвърждавайки, че подкрепя плановете на най-радикалния сектор на венецуелската опозиция, воден от партията на народната воля. \"Както казахме многократно, ние вярваме, че единственото нещо, за което ще преговаряме с Николас Мадуро, са условията за неговото заминаване, надяваме се, че преговорите в Осло ще се съсредоточат върху тази цел, и ако го направят, ние се надяваме, че напредъкът ще бъде възможен\", гласи изявление от Държавния департамент на САЩ За президента на Венецуела този въпрос не подлежи на обсъждане, защото президентските избори бяха проведени миналата година. Мадуро обаче предложи да се ускорят изборите за Народното събрание с опозиционно мнозинство, за да се \"узакони единствената институция, която не е била легитимирана през последните пет години\".", "date": "2019.05.27", "title": "Представители на Гуайдо и Мадуро ще се срещнат в Норвегия"}
{"url": "http://www.classa.bg/%D1%81%D0%B2%D1%8F%D1%82/item/395986-%D1%82%D1%80%D1%8A%D0%BC%D0%BF-%D0%BD%D0%B5-%D1%81%D0%B5-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0,-%D1%87%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BB%D0%B0-%D0%BC%D0%B0%D0%BB%D0%BA%D0%B8-%D0%BE%D1%80%D1%8A%D0%B6%D0%B8%D1%8F", "text": "В неделя, чрез своя профил в Twitter, президентът на Съединените щати, Доналд Тръмп, отхвърли опасенията за неотдавнашните изстрелвания на \"малки\" ракети от Северна Корея и потвърди доверието си в севернокорейския лидер. \"Северна Корея е изстреляла някои малки оръжия, което е разстроило моите и други хора, но не и мен, уверен съм, че Ким ще спази обещанието си\", пише президентът. Коментарът на Тръмп идва няколко часа след като американският съветник по националната сигурност Джон Болтън обяви, че изстрелването на ракети от Пхенян е в нарушение на резолюциите на Съвета за сигурност на ООН. От друга страна, президентът също с усмивка прие квалификациите, дадени на азиатската страна от кандидата на Демократическата партия Джо Байдън, който обиди севернокорейския лидер, като отбеляза, че Тръмп флиртува с \"диктатори и тирани\". „Усмихнах се, когато Ким нарече Джо „индивид с нисък коефициент на интелигентност. \"Може би това ми изпраща сигнал?\", каза Тръмп. Доналд Тръмп започна своето посещение в Япония тази събота, за да се срещне с новия император Нарухито. Предвижда се и среща с премиера Шинзо Абе, която се очаква да обсъди опасенията относно ядрените и ракетните програми на Северна Корея. Посещението ще приключи на 28 май.", "date": "2019.05.27", "title": "Тръмп не се притеснява, че Северна Корея е изстреляла \"малки оръжия\""}
{"url": "http://www.classa.bg/%D1%81%D0%B2%D1%8F%D1%82/item/395987-%D1%80%D1%83%D1%81%D0%B8%D1%8F-%D0%BF%D1%83%D1%81%D0%BD%D0%B0-%D0%BD%D0%B0-%D0%B2%D0%BE%D0%B4%D0%B0-%D1%8F%D0%B4%D1%80%D0%B5%D0%BD%D0%B8%D1%8F-%D0%BB%D0%B5%D0%B4%D0%BE%D1%80%D0%B0%D0%B7%D0%B1%D0%B8%D0%B2%D0%B0%D1%87-%D1%83%D1%80%D0%B0%D0%BB", "text": "Вчера Русия пусна на вода третия си ядрен ледоразбивач от ново поколение - Урал, предназначен да води други плавателни съдове през дебелите ледени покривки на Арктика. Церемонията по откриването се проведе на Балтийската корабостроителница в Санкт Петербург. Урал е третият кораб от Проект 22220, който изгражда най-големите и най-мощните ледоразбивачи в света с ядрено задвижване. Очаква се, че ледоразбивачите от този тип ще могат да се придвижват през слой лед с дебелина до три метра, което ще позволява през цялата година да се движат по Северния морски път, не само по море, но и в устията на реките на северна Русия. Корабът е с дължина 173 метра - колкото голям футболен стадион - широк 34 метра и има височина на пет етажна сграда. В момента корабът е завършен и се очаква да влезе в експлоатация през 2022 г. Инженерите посочват, че строителството на вода е нормален процес при производството на ледоразбивачи от този клас. Другите два кораба от този тип, Арктика и Сибир, са пуснати през последните години и все още са в процес на изграждане. Първият от тях започна да зарежда първата си партида ядрено гориво в средата на май и се очаква да влезе в експлоатация до края на тази година.", "date": "2019.05.27", "title": "Русия пусна на вода ядрения ледоразбивач Урал"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/395988-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D0%BA%D0%BE%D0%B2-%D0%BE%D1%81%D0%BD%D0%BE%D0%B2%D0%BD%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%B5-%D0%B7%D0%B0%D1%89%D0%BE-%D0%B8%D0%BC%D0%B0%D1%88%D0%B5-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D1%81%D1%82%D0%B0%D0%BD%D0%B8%D1%88%D0%B5%D0%B2", "text": "  Всеки от нас, членовете и симпатизантите на БСП, трябва да казва това, което мисли. Очевидно е, че не можем с тези войни. Това каза Михаил Миков, член на Националния съвет на БСП и бивш председател на партията, пред Нова телевизия. Резултатите показват, че за около две години опозиция, сме на същото място, смята той. Едва ли само една оставка решава нещо, ако ще дойде друг, който да се държи по същия начин, смята той. „Основният въпрос е защо имаше нужда от кампания срещу Станишев, защо имаше нужда от решения и то еднолични, които се прикриват от Националния съвет - да бъдат извадени народните представители от парламента за три месеца. Става въпрос за около 12 заседания за парламентарен контрол, но и никой не седна да види колко закона се приеха, по които социалистите останаха без позиция”, подчерта Миков. \"Кампанията, водена от нас, се опита да избяга от разбирането, че сме на европейски избори и не случайно. Навсякъде се заявяваше, че сме акцент \"вътре\"\", каза още той. Според него въпросът за политическата отговорност е основен. „Смятам, че трябва да сериозен анализ и политическа отговорност. Смятам, че партията се отклони от нормите на колективното ръководство -поведението, стила и метода на работа. Смятам, че системно се прокарваха разделителни линии  вътре в БСП и навън. На кого беше нужно? Войната със Станишев е финален етап от тези неща”, каза той. Михаил Миков заяви, че не очаква промяна в листата на БСП от преференциалния вот. „Смятам, че се положиха достатъчно усилия да се води една анти-Станишев кампания. Така че не очаквам кой знае какви чудеса от преференциите”, обясни той.", "date": "2019.05.27", "title": "Михаил Миков: Основният въпрос е защо имаше кампания срещу Станишев"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395989-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D0%B5-%D0%B7%D0%BD%D0%B0%D0%BC-%D0%B4%D0%B0%D0%BB%D0%B8-%D0%B3%D0%B5%D1%80%D0%B1-%D1%81%D0%BF%D0%B5%D1%87%D0%B5%D0%BB%D0%B8,-%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82", "text": "„Усмихнатите спечелиха, а начумерените загубиха евровота. И не знам дали ГЕРБ спечели, но Борисов със сигурност. Той взе кампанията на партията на „ръчно управление” и тя сработи”. Това каза в ефира на „Здравей, България” социологът от „Галъп” Първан Симеонов. Колежката му Евелина Славкова от агенция „Тренд” пък определи „Демократична България”като една от най-големите изненади на изборите. „Друга изненада е ДПС. От тях се очакваше по-сериозна мотивация от тази, която видяхме, защото те вероятно ще имат под 300 000 гласа. Изненади има и при партиите „под чертата”, както и при независимите кандидати. Така например Иванчева се движи в проценти, с които може да изпревари дори „Атака” и НФСБ”, коментира Славкова. Според Симеонов при БСП се наблюдава сериозна преференциална битка. „Това, което чухме, е, че ще има промяна във вътрешнопартийния живот на ГЕРБ, но каква ще бъде тя, ще разберем във вторник. Действията, които Борисов предприема, няма да се ограничат само до победата на изборите. Той иска да остави в съзнанието на хората впечатление, различно от това за „Апартаментгейт”, коментира още Славкова.", "date": "2019.05.27", "title": "Първан Симеонов: Не знам дали ГЕРБ спечели, но Борисов със сигурност"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395990-%D0%B2%D0%B0%D0%BB%D0%B5%D1%80%D0%B8%D1%8F-%D0%B2%D0%B5%D0%BB%D0%B5%D0%B2%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%BC%D1%8F%D1%81%D1%82%D0%BE%D1%82%D0%BE-%D1%81%D0%B8-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0", "text": "      \"Азбучна истина е, че 3-4 дена преди избори не се вадят компромати, негативни кампании - за зайчарник, за къщата в Барселона. Елена Йончева повтори грешката на Петър Стоянов, когато той извади компромат и загуби изборите (срещу Първанов). И това бе казано на Елена, защото изборите са емоция.        Според нея, обаче, лидерът на БСП Корнелия Нинова не трябва да подава оставка. \"Не смятам защо Корнелия Нинова трябва да си подава оставка, защото това означава разпад на БСП. Вътрешната опозиция срещу нея е много креслива и яростна, но тя си няма лидер. Ако Нинова излезе от играта, ще се случи това, което стана с десницата след Иван Костов\", категорична бе Валерия Велева.     Ако попитате ГЕРБ тази вечер, те ще кажат - Корнелия Нинова завинаги (начело на БСП - бел. ред.)! Напълно сгрешена политика на БСП от 2 г. насам; напълно сгрешен кадрови подход; напълно сгрешена организационна дейност.    ", "date": "2019.05.27", "title": "Валерия Велева: Елена Йончева да се откаже от мястото си в европарламента"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/395991-%D0%B2%D1%81%D0%B8%D1%87%D0%BA%D0%B8-%D0%BF%D0%B0%D1%80%D1%82%D0%B8%D0%B8-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-%D0%B3%D1%83%D0%B1%D1%8F%D1%82-%D0%B3%D0%BB%D0%B0%D1%81%D0%BE%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8-%D0%B3%D0%B5%D1%80%D0%B1-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F-%D1%81-%D0%BF%D0%BE%D0%B2%D0%B5%D1%87%D0%B5-%D0%BE%D1%82-240-000-%D1%81%D0%B2%D0%BE%D0%B8-%D1%81%D0%B8%D0%BC%D0%BF%D0%B0%D1%82%D0%B8%D0%B7%D0%B0%D0%BD%D1%82%D0%B8", "text": "ДПС също отбелязва значителен отлив - 171 039 техни поддръжници не са отишли тази година до урните. При ВМРО спадът е от 127 104 гласа (При обработени 74.92% от протоколите - б.р.) Всички партии, които изпращат евродепутати през 2019 година, губят избиратели за последните четири години. Най-драстично този процес се наблюдава при победителя на сегашния вот - ГЕРБ.  Управлящата партия се разделя с 240 929 членове и симпатизанти, които тази година не са я подкрепили.  ) Анализ за причините за този \"шамар\" вероятно правят вeче в централата на ГЕРБ. Спадът при БСП е значително по-малък - социалистите губят за четири години едва 70 768 избиратели.  ДПС също отбелязва значителен отлив - 171 039 техни поддръжници не са отишли тази година до урните. И при ВМРО-БНД има спад в сравнение с 2014 година, когато патриотите бяха в коалиция с \"България без цензура\" - днес са с 127 104 гласа по-малко. Десницата, която тогава беше под шапката на РБ, отчита 46 567 гласа по-малко. Ето данните за СРАВНЕНИЕ: При обработени 74.92% от протоколите на изборите за Европейски парламент 2019 година:   ГЕРБ  печелят с 30.62 процента и получават  439 909 действителни гласа. На второ място е БСП за България  с 24.59 процента и  353 269 гласа. Третото място е за ДПС,  което има 15.01 процента или  215 686 гласа, ВМРО - БНД  печелят с 7.76 процента и  111 525 действителни гласа . Демократична България  печели 6.82 процента или  97 965 гласа При предишните  евроизбори през 2014 година  същите партии са успели да привлекат следния брой избиратели: ГЕРБ постигат резултат от 30,40%  или 680 838 гласове в урните БСП - 18,935% или  424 037 гласа ДПС - 17,269%  или 386 725 гласа РБ - 6,45% или 144 532 гласа Пред ГЕРБ стои сериозно въпроса защо ерозира доверието в партията, при тези резултати от управлението и дали този процес може да бъде спрян или партията ще се превърне в политическа сила само на администрацията, която е във властта. За БСП, колкото и критики да получава в момента ръководството на партията за начина на провеждане на кампанията, се вижда, че спадът е в рамките на общото недоволство в странатата от политическия елит. ДПС получава най-малко възможните гласове за целия преход. Целта, която бе поставена от ръководството, бе около 420 000 бюлетини \"за\", като се приемаше, че под 350 000 гласа подкрепа \"ще е резил\". И ВМРО, които са доволни, че изпращат отново Джамбазки в парламента, трябва да анализират защо са облъснали повече от 100 000 избиратели. Разочарование сред поддържниците на раздробената десница също е довело до отлив от 46 000 гласа. Към тях трябва да прибавим сегашните гласове за бившата кметица на Младост Десислава Иванчеа, която събира силен протестен вот, насочен към недоволството от съдебната система.    ", "date": "2019.05.27", "title": "Всички партии драстично губят гласоподаватели! ГЕРБ се разделя с повече от 240 000 свои симпатизанти"}
{"url": "http://www.classa.bg/%D1%81%D0%B2%D1%8F%D1%82/item/395983-%D0%B7%D0%B0%D1%81%D0%BD%D0%B5%D1%85%D0%B0-%D0%B2%D0%BB%D0%B0%D0%BA%D0%B0-%D0%BD%D0%B0-%D0%B8%D0%BB%D0%BE%D0%BD-%D0%BC%D1%8A%D1%81%D0%BA-%D0%BE%D1%82-60-%D1%81%D0%BF%D1%8A%D1%82%D0%BD%D0%B8%D0%BA%D0%B0", "text": "По-малко от 24 часа след като SpaceX, компанията на милиардера Илон Мъск, пусна в космоса първите си 60 спътника Starlink, холандският астроном любител Марко Лангброек успя да заснеме как те преминават през орбитата на Земята. Спътниците преминаха над град Лайден (Холандия) в 22:55 часа (местно време) на 24 май. Във видеото може да се види как Starlink устройствата пресичат нощното небе с висока скорост, движейки се едновременно и с много малко пространство между тях. Авторът на видеото сравнява изображенията с \"влак\", тъй като светлините на спътниците приличали на осветените в тъмното прозорци на вагоните. Двустепенната ракета Falcon 9, произведена от SpaceX, заредена с първите 60 спътника, които ще бъдат част от Starlink, беше изстреляна и качена на орбита от военновъздушната станция Кейп Канаверал (Флорида, САЩ). Предполага се, че Starlink ще се превърне в огромна мрежа от хиляди комуникационни спътници и ще осигури интернет до всички краища на света, при много по-бързи скорости, отколкото съществуващите днес.", "date": "2019.05.27", "title": "Заснеха \"влака\" на Илон Мъск от 60 спътника"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395978-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BF%D1%80%D0%B8-61-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B8-%D0%B3%D0%B5%D1%80%D0%B1-%D1%81-5-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BF%D1%80%D0%B5%D0%B4%D0%BD%D0%B8%D0%BD%D0%B0-%D0%BF%D1%80%D0%B5%D0%B4-%D0%B1%D1%81%D0%BF", "text": "ГЕРБ печели изборите за депутати за Европейски парламент с 30,77% от гласовете, а БСП са втори с 25,01%. Това сочат междинните резултати от Централната избирателна комисия (ЦИК) от 07:00 ч. в понеделник. Те са на база 61,24% обработени протоколи от секционните избирателни комисии (СИК), т.е. възможна е промяна в крайните резултати на политическите сили.     Ето и пълните междинни резултати на ЦИК към 07:00 ч. (61,24% обработени протоколи): ГЕРБ - 30,77% БСП - 25,01% ДПС - 13,73% ВМРО - 8,06% Демократична България - 6,90% Воля - 3,55% Инициативен комитет (ИК) за Десислава Иванчева - 1,70% ИК за Минчо Куминев - 1,27% Път на младите - 1,26% -------- Последните официални данни на ЦИК за избирателната активност са към 17:30 ч. в понеделник, когато своя глас са били дали 26,22% от имащите право на това. -------- Трябва да се отбележи, че според излезлите късно снощи резултати от паралелните преброявания, Демократична България може и да не успее да изпрати евродепутат към Брюксел. 100% на паралелното преброяване на Тренд: ГЕРБ - 29% БСП - 23,7% ДПС - 18% ВМРО - 8% -------------- Демократична България - 5.8% Воля - 3.6% Десислава Иванчева - 1,7% Атака - 1% НФСБ - 1% Възраждане - 1.1% -------------- 100% паралелно преброяване на Галъп Интернешънъл ГЕРБ - 29,8% - 6 мандата БСП - 24,2% - 5 мандата ДПС - 16,9% - 3 мандата ВМРО - 7,8% - 2 мандата Демократична България - 6,3% - 1 мандат --------------- ВОЛЯ - 3,3 Десислава Иванчева - 1,8 Патриоти за Валери Симеонов - 1,1 Атака - 1 Възраждане - 1 Коалиция за България - 0,9 Ваня Григорова - 0,6 Други - 5,2 100% паралелно преброяване на Алфа Рисърч ГЕРБ -31,6% - 7 мандата БСП - 24,2% - 5 мандата ДПС - 15,8% - 3 мандата ВМРО - 7,1% - 2 мандата ------------------- Демократична България - 5,7% ВОЛЯ - 3,5% Десислава Иванчева - 1,7% Патриоти за Валери Симеонов - 1,1% Атака - 1,1% Коалиция за България - 1% Други - 7,2%", "date": "2019.05.27", "title": "Резултати при 61 процента обработени протоколи: ГЕРБ с 5 процента преднина пред БСП"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395979-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BA%D0%BE%D0%B9%D1%82%D0%BE-%D0%BA%D0%BE%D0%BF%D0%B0%D0%B5-%D0%BE%D0%BA%D0%BE%D0%BF%D0%B8,-%D1%81%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D0%B2%D0%B0-%D0%B2-%D0%BA%D1%80%D0%B0%D0%BA%D0%B0", "text": "Разделителните линии, прокарани в БСП преди европейския вот, са довели до отслабения резултат на партията на изборите. Това отчита председателят на ПЕС и кандидат на социалистите Сергей Станишев. Той отправи критики към ръководството на партията за „ненужното напрежение\" на пленумите на БСП преди европейските избори. Преди кампанията изгубихме твърде много време за вътрешни спорове, отчете Станишев. „Вместо да имаме единна кампания на листата, имаше паралелна кампания на всички кандидати\", каза той. Станишев отбеляза, че вместо да се бори за разширяване на влиянието си, БСП е делила твърдите си избиратели. Той отправи критика и към съпартийците си за излизането от парламента, което в началото е било добър ход, но след това е довело до констатацията, че „битката се води на тепиха\". Според Станишев в България не се е състоял истински европейски дебат. Изборите са се превърнали в репетиция за местните избори, докато в много европейски държави има увеличаване на активността заради предизборните дебати за бъдещето на Европа, каза още лидерът на ПЕС. „През януари на конгреса на БСП казах, че този, който копае окопи, между БСП и Европейското социалистическо семейство се прострелва в краката\", каза Станишев и допълни, че същото се отнася и за ситуацията вътре в партията. Според него „въпросът не е в оставки\", а в необходимия анализ за резултата от вота.  „Кой как поема своята отговорност не е мой въпрос в този случай\", каза още Станишев. Той призова да се преосмисли и оцени политическата линия на БСП, като отчете, че тонът на партията е бил твърде евроскептичен. „Искам да кажа на нашите избиратели да не се отчайват. Да, резултатът е разочароващ за всички нас, не успяхме да победим ГЕРБ на тези избори, но това не е последната битка, която водим. Тепърва предстоят\", каза Станишев. Той сравни ситуацията с парламентарните избори през 2017 г., когато БСП отново е имала висок прогнозен резултат, но не го е реализирала, и отбеляза, че трябва да бъде направен „бърз, но задълбочен анализ\" на причините, поради които БСП не е припозната от избирателите като алтернатива на ГЕРБ.", "date": "2019.05.27", "title": "Сергей Станишев: Който копае окопи, се прострелва в крака"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395980-%D0%BD%D0%B0%D0%B9-%D0%B0%D0%B1%D1%81%D1%83%D1%80%D0%B4%D0%BD%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%B4%D0%B5%D0%BD", "text": "Кой гласувал, гласувал, изборите свършиха. Евровотът, като всеки друг, не мина без своите спорни моменти. Нуждата от материал за запълване на многочасовите изборни студия и социално-битовата реалност по нашите географски ширини доведоха до някои (в една или друга степен) абсурдни новини. Ето някои от тях: Отстраниха член(ка) на СИК в Кюстендил с 1,5 промила алкохол Че избирателната активност беше ниска - беше, но чак толкова да им е скучно на членове на секционни избирателни комисии, че да се напиват... А може би поливането на изборните резултати за някои е започнало от сутринта?     Новината обаче си е новина - член на СИК в село Балабаново, Кърджалийско, при това жена, беше отстранена заради нетрезвото й състояние и агресивното й поведение срещу другите членове на комисията (може би не са искали да й кажат \"Наздраве!\"?). Пенсионери предпочитат машинен вот Не, не сте подценявали техническите познания на бабите и дядовците си. Зад това заглавие се крият няколко реда новина, отнасящи се само за една от секциите във Велики Преслав. Там избралите да гласуват с машина са били хора над 40 години и пенсионери, докато по-младите са предпочели класическата хартиена бюлетина. Нация техническа отвсякъде. Днес машинно гласуване, утре Facebook профили и споделяне я на плетка, я на черно-бели снимки от времената, в които БСП печелеше избори. Един глас - един картоф bTV разкриха схема за купуване на гласове в Монтанско. Абсурдът тук идва не от новината - изборната търговия безспорно е сред важните теми, които се нуждаят от сериозно журналистическо внимание. Абсурдното е, че хванатите в крачка търговци използват една конкретна кодова дума за \"глас\", а именно - \"картоф\". Не става ясно дали всъщност през останалото време от годината това не е основният поминък на изборните брокери. Цената на \"картофите\" в региона е между 30 и 50 лева. Абсурдно висока за истински картоф и обидна (като всяка друга цена) за това човек да продаде конституционното си право на глас. В Родопите (да се разбира Кърджалийско) много хора останаха без право на глас Едва ли някой ще се изненада от новината, че хора, живеещи извън България от няколко десетилетия, бяха дошли от Турция в България само за да гласуват. Те самите обаче се оказаха изненадани от факта, че не могат да пуснат бюлетина. Причината е, че са заличени от списъците, защото не отговарят на изискването да имат настоящ адрес в страната от поне 3 месеца преди изборите. Язък за транспортните разходи (на който там ги е плащал)! Вот на плажа - в Никити и Халкидики Хем почивка, хем изпълнен граждански дълг. Хиляди българи дадоха своето звучно \"Мерси, ама не мерси\" на евровота и още преди старта на трите почивни дни покрай 24 май запалиха колите си и отпрашиха към гръцките плажове. Въпреки това сред тях се намериха и такива, които за няколко минути да се отдалечат от плажната ивица и по джапанки да стигнат до изборните секции в курортите. Че даже и опашки се образуваха, а се наложи и изпращането на допълнителни бюлетини. \"Стоп, забрави за правилата!\" Изпълнителят на тази песен не участваше в тези избори, но въпреки това изглежда тези му думи са вдъхновили няколко редакции. Най-абсурдното на тези избори вероятно беше, че медиите цял ден се чудеха как да заобиколят забраната за оповестяване на каквито и да е резултати от екзитполове и прогнози за евроизборите. То не бяха сравнения на партии с ястия, с места за почивка, че дори и най-безцеремонно пускане на резултати напук на закона. По всичко личи, че логиката е била \"да видим дали номерът ще мине, а ако не мине - ще си плащаме глобите\". Е, не мина, и ЦИК наложи санкции на нарушителите. Но както е тръгнало, нищо чудно в крайна сметка закононарушението да стане норма за някои от следващите вотове - самият премиер Бойко Борисов се обяви \"за\" публикуването на екзитполове в деня на изборите. Макар че самият той призна, че не гледа информацията от агенциите и е \"забранил\" да му споделят такава. Ето - дори премиерът не обича спойлери! И за финал на тази евроизборна абсурдиада - случайно или не, по време на рекламен блок на едно от изборните студиа в една от големите национални телевизии течеше реклама на ректална маз.  Който както желае да го разбира. Честито и до следващия път пред урните!", "date": "2019.05.27", "title": "Най-абсурдните новини от изборния ден"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395981-%D0%BD%D0%B8%D0%BD%D0%BE%D0%B2%D0%B0-%D0%B8%D0%B7%D0%B3%D1%83%D0%B1%D0%B8-1-646-420-%D0%B3%D0%BB%D0%B0%D1%81%D0%BE%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8", "text": "Това беше погром!  Не просто поражение, крах и крушение, а катастрофа.  Това беше разгром на една Партия, която в миналото бе легендарна!  Гласували за БСП днес – 416 612.  Гласували за Румен Радев чрез “БСП Лява България” – 2 063 032 (тогава битката също беше ГЕРБ срещу БСП)  Нинова изгуби 1 646 420 гласоподаватели!  Това е най-ниският резултат в историята на Партията от 30 години.  Нинова влезе в историята – почти напълно унищожи Партията!  Днешният разгром на Нинова е зловещ ТРИУМФ на некадърността!  Доказателство за почти величавата посредственост на приватизаторката!  Горчива възхвала на бездарността на седесарщината в БСП!  Срам, обида и оскърбление за Лявото е това, което сътвори Нинова!  На това опустошение и приватизация на Лявото ще бъде сложен край!  ОСТАВКА, Нинова !  Веднага!  Махалото тръгва в обратна посока – към “Новата Лява България”, която ще измете всички десни хиени и мушмороци.  ", "date": "2019.05.27", "title": "Нинова изгуби 1 646 420 гласоподаватели!"}
{"url": "http://www.classa.bg/%D1%81%D0%B2%D1%8F%D1%82/item/395982-40-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D1%81%D0%BF%D0%B5%D1%81%D1%82%D1%8F%D0%B2%D0%B0%D0%BD%D0%B8%D1%8F-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%BE%D1%82-%D1%81%D0%BC%D0%B5%D1%82%D0%BA%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B0-%D0%B1%D0%B0%D0%BD%D0%BA%D0%B0", "text": "Близо 40 милиона долара изчезнаха от 158 сметки в мексиканската банка Monex Casa de Bolsa, съобщи Bloomberg. Собствениците на тези сметки в по-голямата си част са американци, пребиваващи в град Сан Мигел де Аленде (Гуанахуато, Мексико). Медиите са говорили с няколко души от засегнатите. Според техните изявления, банковите извлечения, които показвали сметките непокътнати, изпратени им от банкерката на Monex, Марсела Завала Тейлър, са \"твърдо фалшифицирани\". Кенет Каргер, който също стана жертва на измамни дейности, каза, че е видял в банковите извлечения, получени от Monex, случаи на теглене на пари и неодобрени от него банкови преводи. Освен това някои засегнати посочиха, че банката им е предложила компенсация, но предложените суми са \"много по-ниски\" от парите, които жертвите са имали в своите сметки. \"Когато ни казаха, че имаме 6 песос (около 36 цента) в нашите сметки, се почувствах зле в стомаха\", казва Кати Махир. От Monex посочиха, че изчезването на парите все още е в процес на разследване. \"Правните действия по делото продължават и подробности не могат да бъдат разкрити, за да се съхрани разследването\", казаха те. В същото време говорителката на банката Ева Гутиерес заяви в четвъртък, че банката работи със своите клиенти и е постигнала споразумение със 70% от засегнатите от събитието. В този контекст Кевин Кар, основател на финансовата технологична компания Finiden, посочи, че случаите на финансови измами стават все по-чести. \"Мексиканските власти се опитват да преследват тези случаи, но все по-често не са успешни\", каза той. Според данни от Националната комисия за защита на потребителите на финансови услуги (Condusef), през 2018 г. вече са регистрирани 7,3 милиона жалби за измами с общо 18 900 милиона песос ( почти 1000 милиона долара).", "date": "2019.05.27", "title": "40 милиона долара спестявания изчезнаха от сметки в мексиканска банка"}
{"url": "http://www.classa.bg/%D1%81%D0%B2%D1%8F%D1%82/item/395974-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%BE%D0%B2%D0%B5%D1%80%D0%B5%D0%BD%D0%B0", "text": "Президентът Доналд Тръмп очаква, че Министерството на правосъдието на САЩ ще разбере дали властите на няколко страни, включително Украйна, са участвали в започването на разследването срещу него в САЩ преди или след изборите през 2016 г. „И се надявам, че министърът на правосъдието ще разгледа Великобритания. Надявам се да погледне Австралия. И се надявам, че той ще разгледа Украйна. Надявам се, че той ще разгледа всичко”, заяви Доналд Тръмп. По-рано президентът на САЩ разреши на Министерството на правосъдието да разсекрети всяка информация, свързана с проучването на обстоятелствата по разследването на специалния прокурор Робърт Мюлер, „така че всички американци да знаят истината за случилите се събития.”   Превод: В.Сергеев ", "date": "2019.05.27", "title": "Тръмп поиска Украйна да бъде проверена"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395975-%D1%81%D0%B2-%D1%81%D0%B2%D0%B5%D1%89%D0%B5%D0%BD%D0%BE%D0%BC%D1%8A%D1%87%D0%B5%D0%BD%D0%B8%D0%BA-%D1%82%D0%B5%D1%80%D0%B0%D0%BF%D0%BE%D0%BD%D1%82-%D1%81%D0%B0%D1%80%D0%B4%D0%B8%D0%BA%D0%B8%D0%B9%D1%81%D0%BA%D0%B8", "text": "  По времето на римския император Деций (249-251 г.), подбудителят на осмото повсеместно гонение срещу християните, Валериан заемал висока служба и бил не само снизходителен, но дори и благосклонен към последователите на Христа.   (263-339) пише: ”Целият му дом е пълен с християни, една Божия община”. Обаче борбата му с опозиционните елементи го подтикнала към едно гонение, което се изявило като особено жестоко, и било съпроводено с два последователни едикта (от 257 и 258 година).     Жертва на втория едикт, предвиждащ смъртно наказание за духовните лица, които откажат да признаят римската държавна религия, станал свещеномъченик Терапонт, епископ на някогашната Лидийска столица град Сарди, който се намирал на североизток от Ефес, и от 133 г. пр. Хр. влизал в състава на римската провинция Мала Азия. Св. Терапонт успешно разпространявал християнството и затова бил най-жестоко изтезаван от местния управител Юлиан. Той бил затварян и подлаган на глад и жажда, воден в тежки окови до градовете Синаон Фригийски и Анкира Галатийска. Когато стигнали до реката Асталин привързали съблечения страдалец за четири кола на земята и го били жестоко, докато се показали костите му и земята се напоила с невинната му кръв. Сухите колове покарали вейки, от листата на които болните получават изцеление. На 27 май 259 година св. мъченик Терапонт бил посечен с меч.", "date": "2019.05.27", "title": "Св. свещеномъченик Терапонт Сардикийски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395976-27-%D0%BC%D0%B0%D0%B9,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1328 г. - Филип VI, първи представител на династията Валоа, става крал на Франция.   1703 г. - Руският цар Петър Велики основава Санкт Петербург.   1717 г. - Нова Гранада става самостоятелно вицекралство на Испания.   1850 г. - Населението в Белоградчишко се вдига на въстание, прераснало в цяла Северозападна България и известно като Видинско въстание.   1866 г. - В Букурещ е създаден Таен български централен комитет (ТБЦК), приемник на който по-късно става БРЦК.   1870 г. - Васил Левски преминава от Румъния в България със задачата да създаде мрежа от местни революционни комитети.   1925 г. - Извършена е последната публична екзекуция в Европа - обесване на извършителите на атентата в катедралата „Св. Крал\" Марко Фридман, Петър Задгорски и Георги Коев.   1937 г. - Пуснат е в експлоатация мостът Голдън Гейт в Сан Франциско.   1940 г. - Втората световна война: При клането при Па дьо Кале са убити 97 британски войници от части на 3-та СС дивизия Тотенкопф.   1941 г. - Втората световна война: След постъпки на властта в София от немските лагери са освободени около 12 700 македонски българи - военнопленници.   1941 г. - Втората световна война: Британската военна флота потапя в Северно море германския линеен кораб Бисмарк.   1943 г. - Втората световна война: Създаден е Национален фронт на съпротивата във Франция.   1949 г. - Официално е създадена Японската асоциация по карате.   1950 г. - Американският певец Франк Синатра за първи път се представя в телевизионно предаване.   1960 г. - Демократичното правителство в Турция е свалено чрез военен преврат.   1974 г. - Жак Ширак е избран за министър-председател на Франция.   1985 г. - В Рим започва процес за съучастие в атентата срещу Йоан Павел II на Сергей Антонов и задочно - на Тодор Айвазов и Жельо Василев.   1993 г. - СДС внася вот на недоверие на правителството на Любен Беров, но парламентът го отхвърля.   1999 г. - Карла дел Понте, главен обвинител на Международния наказателен трибунал за бивша Югославия в Хага, повдига обвинение срещу Слободан Милошевич за военни престъпления и престъпления срещу човечеството, извършени в Косово.  ", "date": "2019.05.27", "title": "27 май, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395977-%D0%BA%D0%BE%D0%B9-%D0%BF%D1%80%D0%BE%D1%81%D0%BF%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B1-%D0%B8-%D0%B1%D1%81%D0%BF", "text": "Социологът Боряна Димитрова (\"Алфа Рисърч\") влезе в остър спор с анализаторите от агенция \"Галъп интернешънъл\" заради значителните разминавания в прогнозните им данни за ГЕРБ и БСП в изследването, публикувано в последния ден на кампанията.   на \"Галъп\" от 23 май бяха разпределени в ориентировъчни интервали - между 27-31 процента за ГЕРБ и между 28-32% за БСП. Агенцията не изтъкваше предимство на една или друга сила, но от представените данни се предполагаше минимална преднина на БСП. Вместо това резултатите от екзитпол показват значителна разлика в полза на ГЕРБ пред втората политическа сила. Изследването беше публикувано със серия от уговорки за това, че показва \"декларативни нагласи\", \"не е прогноза за изборен резултат\" и че избирателната активност трудно може да се предвиди. Според Боряна Димитрова тези данни представляват манипулация от страна на \"Галъп\", а не грешка на социологията. \"Имате много грешно виждане за социологията. Не ни се дава да кажем кой обичаме или не - това е научна методология и изключителна отговорност. \"Аз имам едни данни, но ще ви кажа нещо друго\" - това ерозира доверието към социологията\", каза тя пред БНТ в присъствието на Първан Симеонов от \"Галъп\". Димитрова посочи, че през втората половина на месец май е било ясно, че тече процес за промяна на предизборните настроения в полза на ГЕРБ за разлика от първите седмици на кампанията, когато и \"Алфа рисърч\" даваше преднина на БСП. Въпреки променената среда, обаче, няколко агенции твърдяха до последно, че левицата има шанс да излезе като първа политическа сила. \"Афис\" на Юрий Асланов също публикува данни на 23 май, според които за БСП ще гласуват 25,7%, а за ГЕРБ - 24,5 на сто. Първан Симеонов оправда резултатите на \"Галъп\" с това, че изследването не е уловило промяната, защото е проведено между 10-17 май, а ниската активност на потенциалните избиратели на БСП се оказала непредвидима. Боряна Димитрова обяви, че \"не може да се бори на терена на лицемерието с Галъп\".", "date": "2019.05.27", "title": "Кой \"проспа\" резултатите на ГЕРБ и БСП"}
{"url": "http://www.classa.bg/%D1%81%D0%B2%D1%8F%D1%82/item/395973-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D1%84%D0%B0%D1%80%D0%B0%D0%B6-%D0%BF%D0%B5%D1%87%D0%B5%D0%BB%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5", "text": "Новата британска партия „Брекзит“ на Найджъл Фараж е първа на евровота във Великобритания с 31,5%, показват предварителни данни. Според тях управляващите тори са паднали до пето място след неуспеха да изведат Обединеното кралство от ЕС, предава АФП. Проевропейските либералдемократи са втори, следвани от лейбъристи, Зелени и консерваторите, сочат още предварителните данни.", "date": "2019.05.27", "title": "Партия на Фараж печели изборите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395969-%D0%B4%D0%B2%D0%B5%D1%82%D0%B5-%E2%80%9E%D0%B6%D0%B5%D0%BD%D0%B8%D1%86%D0%B8%E2%80%9C-%D0%B8-%D0%BA%D0%B0%D0%BA%D0%B2%D0%BE-%D0%BD%D0%B5-%D0%BA%D0%B0%D0%B7%D0%B0%D1%85%D0%B0-%D0%B7%D0%B0-%D1%82%D0%B5%D0%B7%D0%B8-%D0%B8%D0%B7%D0%B1%D0%BE%D1%80%D0%B8", "text": "В изборната нощ като че ли най-важния въпрос беше дали Корнелия Нинова ще подаде оставка.  Дали „Демократична България” ще излъчи евродепутат.  Вълнения, че пак същите печелят изборите… В резултатите от тези избори, обаче, има по-важни неща.  Разочарование и апатия обзема българския избирател – досега у нас активността е била 39% на евроизборите 2009 г., 36% – 2014 г. и сега 30%. Защо ли? В някои страни от Западна Европа избирателната активност беше рекордно висока, до над 50%. У нас нямаше дебати за бъдещето на Европа, федерализация, екология и т. н. Говореше се преди всичко за вътрешни проблеми. И основният въпрос беше – има ли алтернатива на Борисов?  Но тъй като тези избори не се вътрешни парламентарни, мобилизацията на избирателя е слаба, с други интереси. Някои гледаха да вкарат своите хора в европарламента, а не да свалят ГЕРБ от власт. Оказа се, че като опозиция срещу ГЕРБ се очертава само БСП, по-точно „две женици”, както ги нарече Борисов. Мъжете от другите партии не се борят срещу ГЕРБ, а му пригласят и го обслужват. Борисов си купува политолози да му припяват, купува си политици и цели малки партийки. Медиите го четкат и галят. Целият ресурс е в него, той „разпределя порциите”, заедно с Доган (справка – кого подкрепят медиите на Пеевски). И няма партия, като да е тръгнала срещу Борисов, освен двете „женици”. Видя се някакъв абсурд – някои политолози и анализаторки тип буруджиевки громяха БСП преди изборите, сочеха я с пръст като метафизическо зло. А след изборите започнаха да викат – кой ще понесе отговорност, че БСП загуби от ГЕРБ? Тв-водещи и герберски коментатори в изборната нощ поставяха въпроса за оставка на Корнелия Нинова, за „двете женици” – виновни били за загубата. Всъщност нападките са по една основна причина – че само те засегнаха Борисов. Срещу тях вървеше кампания, медийна, вътрешнопартийна и т. н. Ако може някак хем да не засягат Борисов, хем да го бият на избори… Сякаш не става въпрос за най-корумпираната страна в ЕС, за власт, която се разтърсва от скандали за злоупотреби и облагодетелстване. Но големите медии така поставят въпроса, сякаш е неприлично да разкриваш корупция. Впрочем някои резултати на тези изборите са симптоматични, но не се коментират много: – Иванчева е 7-а политическа сила, изпреварва с гласове 4 партии и коалиции, включително Валери Симеонов, „Атака“ и Калфин-Първанов. Защо ли? Ще отчете ли някой този симптом на доверие в съдебната сисема? – Въпреки многото заплахи за антиевропейски вот, у нас няма такъв. ВМРО дори не е антиевропейска партия и не е победител в изборите. Фарадж във Великобритания печели победа над двете традиционни големи партии там. Все едно у нас ВМРО да победи БСП и ГЕРБ. Аналогично Марин Льо Пен във Франция също спечели изборите. – ГЕРБ за пръв път на избори има около или малко под 600 хил. гласа, при 90% твърди избиратели, според сондажи за структурата на вота. На парламентарни избори може да се очаква по-лошо. – БСП губи, но прибавя 7% от избиратели на ГЕРБ на предишните избори, според структурата на вота. – „Демократична България” събра около 120 хил. гласа и е на ръба. На предишните евроизбори имаше 144 хил. като Реформаторски блок. – Резултатът на ВМРО се дължи преди всичко на Джамбазки, защото на последните избори, на които се явява самостоятелно, ВМРО има 60 хил. гласа (около 3 пъти по-малко от сега). Победата над ГЕРБ не беше на тепсия за БСП, както се изразяват някои. Скандалът с имотите на управляващите и специално на Цветанов удари сериозно ГЕРБ. Но Борисов изигра много умело ситуацията. Той започна да иска оставки, и остана целиат в бяло. Той е добър, а едни лоши около него се облагодетелствали. В продължение на месец излизаха данни за толкова имоти на хора от властта, че се получи обратен ефект. Не всички от тях излизаха от БСП и Елена Йончева. Събраха се много в кратък срок от време. Пресоли се манджата. Зрителят и читателят се ошашави. От ГЕРБ взеха да отвръщат декларативно, че това били фалшиви новини. Борисов обясни имотите си с реплика, че е бил братовчедите си и не си говори с тях. За недекларирана къща каза, че била зайчарник, всичко било законно. Той, който специално съори едно барбекю в имота на Доган в Бояна, сега се правеше на луд за цяла къща. И т. н. Впрочем, имотните придобивки на Борисов тепърва ще му създават проблем за другите избори. Сега той се измъкна. Наказа Цветанов и неколцина от неговите, подаде оставка ключовият земеделски министър. И Борисов яхна джипа и юнашки даде газ по строителните обекти, да реже лентички на цехове и цехчета, някои за втори път ги откриваше. И се прегръщаше с пенсионерки и работници. Аз съм прост, вие сте прости… Но сегашната победа няма да помогне на Борисов за парламентарните избори. Те неминуемо се доближават, и той като астероид върви плавно надолу, неотклонно и необратимо.  ", "date": "2019.05.27", "title": "Двете „женици“ и какво не казаха за тези избори"}
{"url": "http://www.classa.bg/%D1%81%D0%B2%D1%8F%D1%82/item/395970-%D1%82%D0%BE%D0%B9-%D0%BB%D0%B8-%D1%89%D0%B5-%D0%BD%D0%B0%D1%81%D0%BB%D0%B5%D0%B4%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9", "text": "Той има склонност към гафовете, извънбрачните дела и е убеден евроскептик. Той може да наследи Тереза Мей на премиерския пост във Великобритания. Той е Борис Джонсън.       Той има турски предци, роден е в Ню Йорк в английско семейство, но прекарва голяма част от детството си в Брюксел, където баща му работи в европейските институции. Той може да е следващият британски министър-председател.  И все пак  , е и най-консервативната фигура в процеса по излизането на Великобритания от Европейския съюз. Той е и човекът, който вероятно ще наследи Тереза ​​Мей като министър-председател на Великобритания, след като тя подаде оставка на 7 юни. Получава името Александър Борис де Пфефел Джонсън, но е известен просто като Борис. Негова запазена марка са непокорната му руса коса и обърканата му реторика. Злите езици отдавна говорят за ексцентричната му природа, включително страстта му към колоездене, измачканите костюми и легендарната липса на точност. Гласоподавателите му простиха политическите изцепки, както и предпочитанията му към красиви, умни жени. Лондонските таблоиди му лепнаха прякора \"Борис любовчията\" - заради извънбрачните му връзки. Въпреки това Борис Джонсън не бива да се подценява - в това се увери през тази година и  . След като завършва престижния колеж “Итън”, Джонсън следва класически науки в Оксфорд. В продължение на десетилетия детството му е представяно в медиите като идилично. Но миналата година по-малката му сестра Рейчъл, известна журналистка и анти-Брекзит кандидатка за Европейския парламент разкри пред “Сънди Таймс”, че майка им, художничката Шарлот Джонсън, страда от депресия и „бързо развиващо се обсесивно-компулсивно разстройство“, заради което се е налагало да лежи дълго време в психиатрична клиника. Младият Борис и трите му братя и сестри са отгледани от бавачка, която се грижи за тях, докато баща им Стенли работи като служител в Европейската комисия в Брюксел. Журналистът Борис Джонсън Джонсън работи като журналист преди да влезе в политиката, но и медийната му кариера е изпълнена с противоречия. Първото му назначение е в лондонския всекидневник „Таймс“. Дните му в ‘Таймс” завършват драматично, след като се оказва, че Джонсън си е измислил цитат, който е приписал на преподавател по история от Оксфорд. Няколко години по-късно той става кореспондент на \"Дейли телеграф\" в Брюксел и бързо успява да изгради репутация на евроскептик сред колегите си - защитници на ЕС. В убийствена статия на “New Statesman”, бившият чуждестранен редактор на “Таймс” Мартин Флетчър пише през 2017 г., че мисията на Джонсън е била да предизвика евроскептицизъм и \"да изобличава ЕС при всеки възможен случай\". Свирепата амбиция на Джонсън през годините, прекарани в Брюксел, води до разпадането на първия му брак. Дванадесет дни след развода си той се жени за Марина Уилър, която по това време очаква първото от четирите им деца. След завръщането си в Лондон, Борис Джонсън се издига до главен политически коментатор на вестник \"Телеграф\", започва да се появява редовно по телевизията, става редактор на консервативното издание \"The Spectator\" и е избран за депутат от консерваторите от избирателния район Хенли, окръг Оксфордшир. Афера с негова колежка води до отстраняването му от кабинета в сянка на торите и от първото от многото му изгонвания от семейното жилище.    Политикът Борис Джонсън     Когато бъдещият британски премиер Дейвид Камерън, съученик на Джонсън от “Итън”, е избран за лидер на торите през 2005 г., той категорично отказва да преназначи Джонсън в кабинета в сянка. Така изолиран от Камерън и с окончателно приключена журналистическа кариера, през 2008 г., Джонсън се хвърля в битката за кметското място в Лондон. Джонсън успява да изтръгне от лейбъристите все по-левия Лондон с помощта на подкрепата от австралийския изборен стратег Линтън Кросби, който мъдро го съветва да не привлича вниманието. След изборната победа той е кмет по време на   и успява да затвърди в общественото съзнание. Вторият му мандат като кмет на Лондон подхранва политическите му амбиции. След като си осигурява влизането в парламента, Джонсън оправя поглед и към върховете на партията.  Борис влага целия си политически авторитет и енергия в битката за . Обикаляйки страната с червен автобус,  . Последвалата оставка на премиера Камерън му позволи да се доближи до Тереза ​​Май. В продължение на две години той бе министър на външните работи в нейния кабинет.  \"Сърцето и душата на партията\"? Политическият стратег на Лейбъристката партия Джон МакТърнан е съгласен с бившия премиер Тони Блеър, че Джонсън е човекът, който им трябва сега на торите. \"Те се нуждаят от кандидат, който може да обедини партията им\", казва той за Дойче Веле. “Той трябва да \"надцака\" Найджъл Фараж и да се възползва от факта, че много от избирателите на лейбъристите смятат лидера на опозицията Джереми Корбин за недостатъчен патриот. \"Ако консерваторите загубят изборите за ЕП, Борис може да помогне на много депутати-тори да запазят местата си в парламента\", казва МакТърнан.  Амбър Руд, бивша колежка на Джонсън в кабинета, заяви по негов адрес през 2016 година, че Джонсън може и да е сърцето и душата на партията, но не е човекът, с когото би искал да се прибереш у дома\". Скоро ще стане ясно дали и другите тори мислят като нея.  ", "date": "2019.05.27", "title": "Той ли ще наследи Тереза Мей?"}
{"url": "http://www.classa.bg/%D1%81%D0%B2%D1%8F%D1%82/item/395971-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D1%81%D1%82%D1%80%D0%B0%D1%85%D0%BE%D0%B2%D0%B5", "text": "Бежанци, ислям, джендъри, патриотизъм - актуално изследване на института \"Аленсбах\" показва, че много германци имат проблеми да говорят по определени теми. Както сред свои, така и сред чужди. Кои са тези теми?       В САЩ противоречивата фигура на Доналд Тръмп доведе до там, че в много американски семейства, или пък сред приятели, темата за президента е нежелана. При британците нещата са сходни, когато става въпрос за Брекзит. В Германия  , че вече много граждани предпочитат да я избягват. Реномираният демоскопски институт “Аленсбах” е помолил 1283 души в цяла Германия да посочат кои, според тях, са чувствителните теми в момента. От 14 възможни отговора най-много гласове е събрала темата за бежанците - посочили са я 71% от анкетираните, следвана от темата за исляма. Пропаст между елита и народа Според директорката на института Ренате Кьохер, вълненията от 2015 и 2016 година до голяма степен са изчезнали. \"Остава впечатлението, че елитът не възприема сериозно притесненията на хората и дори ги поставя под съмнение”, казва тя. Немалко от анкетираните са посочили и още една тема:  . Забележително е как са се променяли нагласите към нея през годините: ако преди малко повече от две десетилетия само 16% са смятали патриотизма за чувствителен въпрос, в момента това е тема табу за цели 41% от германците. \"Междувременно една трета от населението казва, че един политик трябва да внимава да не проявява прекалена национална гордост, за да не стане обект на тежки нападки\", посочва още професор Кьохер. Гражданите се страхуват, че ако открито изразят своя патриотизъм, ще бъдат сметнати за хора с десен уклон. За джендърите и третия пол Друг интересен резултат от проучването на “Аленсбах” показва, че е от значение къде се обсъждат конфликтните теми - дали сред близки и приятели или в публичното пространство. За 59% от респондентите не е проблем да говорят по теми вътре в семейството, докато само 18% са заявили, че са склонни и на обществено място да водят такива разговори.  Всеки втори германски гражданин е убеден, че днес се обръща много по-голямо внимание на това как човек се държи и какво говори в обществото. Всеки трети германец пък твърди, че свободата на изразяване е възможна само у дома. А 41% критикуват прекалената политическа коректност.     Най-добрият пример: днес от нас се очаква да наричаме чужденците „хора с миграционен произход\". Този термин обаче е по-подходящ за академични семинари, отколкото в ежедневната реч, твърди Кьохер. Двама от трима германци мислят по същия начин. За мнозинството анкетирани също и темата за джендър-неутралността отива твърде далеч и среща неразбиране, независимо от възрастта и образователния ценз, както и официалното  . На източногерманците това им идва в повече Ако \"негърският крал\" в \"Пипи Дългото чорапче\" от Астрид Линдгрен трябва да бъде преименуван на \"крал на южните морета\", за да бъде политически коректен, според днешните стандарти, то това би преляло чашата. Трима от всеки четирима германци биха предпочели да оставят оригиналната версия такава, каквато си е. Тази тенденцията се засилва през последните години. Особено в източните германски провинции, където хората все още имат сравнително пресни спомени за ограниченията при предишния режим, не проявяват никакво разбиране за това. Източногерманците все повече се дразнят от правилата за това какво е позволено да се говори как трябва да се държат. Сред темите, по които германците могат да говорят без никакви скрупули, се нареждат:  , равноправието, безработицата или възпитанието на децата.  ", "date": "2019.05.27", "title": "Германски страхове"}
{"url": "http://www.classa.bg/%D1%81%D0%B2%D1%8F%D1%82/item/395972-56-%D0%B7%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BE%D1%80%D0%B1%D0%B0%D0%BD", "text": "Попитан от журналисти, Виктор Орбан не отговори дали партията му планира да стане част от европейското семейство на крайнодесните Партията на министър-председателя на Унгария Виктор Орбан - \"Фидес\", печели 56% от гласовете в страната, съобщава \"Ройтерс\", цитирана от БНТ. Това показват прогнозните резултати, показани по националната телевизия в страната. На второ и трето място са социалистите и \"Демократична коалиция\", които също са лява формация.  Избирателната активност в Унгария към 16:30 беше висока - 41.74%.  Партията на Орбан печели изборите с голяма преднина пред останалите политически партии. Класираните на второ и трето място - коалицията между \"Унгарска социалистическа партия\" и зелената \"Диалог за Унгария\" и \"Демократична коалиция\" получават около 10% от вота.  Членството на партията на Виктор Орбан \"Фидес\" в Европейската народна партия беше замразено през март. Попитан от журналисти, Орбан не отговори дали партията му планира да стане част от европейското семейство на крайнодесните.   \r\n  ", "date": "2019.05.27", "title": "56% за партията на премиера Орбан"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395964-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-27-%D0%BC%D0%B0%D0%B9", "text": "ОВЕН ( 21 март - 20 април ) Много сериозно може да се влошат отношенията с човек, когото искрено уважавате. Въпросът е, че вашите мнения по една важна тема, ще са коренно различни. Горещ спор, може да се разрази на обществено място, сред много хора. Също трябва да се погрижите за здравословното си състояние, по-точно за стомаха. Не започвайте самолечение. ТЕЛЕЦ ( 21 април - 21 май )  Днес слушайте шестото си чувство, за да разберете кой ви е истински приятел и кой е само делови партньор. Ще бъдете изпълнени с енергия и дори ще имате в излишък, затова я прилагайте по предназначение. Ако редувате релакса с физически упражнения, то за дълго време ще укрепите здравето си и ще се отървете от негатива. БЛИЗНАЦИ ( 22 май - 21 Юни ) Днес ще бъдете толкова активни и импулсивни, че лесно ще запалите с вашият темперамент всички наоколо. Опитайте се, да се контролирате, а най-добре се отпуснете и починете. Между другото, една разходка в парка или гората, е отлична възможност да общувате с природата и със себе си. Във финансовата сфера, могат да се появят перспективи за бързо забогатяване.   РАК ( 22 юни - 23 юли ) Трябва да отворите сърцето си за нова любов. Достатъчно сте страдали и спомняли онова, което е останало в миналото. Проблемите могат да дойдат от там, от където не ги очаквате. Но ако ги третирате леко и спокойно, решението ще дойде от само себе си. В семейството, насочете енергията си към градивни неща, така че да няма кавги. ЛЪВ ( 24 юли - 23 август ) Денят е благоприятен за промени, както външни, така и вътрешни. Като цяло се ангажирайте с преструктурирането на всичко, което ви заобикаля. В любовните отношения, трябва да сте изключително прозорливи, за да не позволите на избраника да ви манипулира. Между другото, имате ли нужда от това? В крайна сметка, вие толкова добре чувствате, кой може да ви предаде и с кого може да продължите. ДЕВА ( 24-ти август - 23 септември ) Днес не правете планове за бъдещето, защото всичко може да се промени за един час. Ако нямате опит в паричните сделки или в търговията, тогава е по-добре да не се месите в тази сфера. Задълженията в личния живот ще се превърнат в истински окови и ще се почувствате по-лошо, отколкото в плен. Сами решете, как да действате. Може би, откровен разговор ще помогне? ВЕЗНИ( 24 септември - 23 октомври) Днес, ще искате всички около вас да ви разберат, да ви правят комплименти и дори да ви отстъпят място в автобуса. Но какво сте направили, че да искате да бъдете третирани по този начин? Необвързаните днес, трябва да посещават многолюдни места, за да направят романтични запознанства. Има шанс да очаровате някой, ако обновите вашия гардероб и се усмихвате сладко. СКОРПИОН ( 24 октомври - 22 Ноември ) Възможно е да изпаднете в критично финансово положение, така че по-добре дръжте парите си при вас. На работа ще поемете твърде много, за което началникът няма да ви похвали, но ще го забележи. Днес се откажете от екстремните спортове, пътуванията в чужбина и работа на високо. Този ден е опасен и има риск от травми и наранявания.   СТРЕЛЕЦ ( 23 Ноември - 21 Декември ) Трябва да се заемете със здравето си, да укрепите имунитета и външния си имидж. Като цяло, ако посветите този ден на себе си, няма да сбъркате. В края на деня може да бъдете поканени не само на важна среща, но и такава с романтичен отенък. Така че, трябва да помислите за това, как да завладеете сърцето на човека отсреща. Въпреки че и една усмивка, ще ви свърши работата - не се притеснявайте. КОЗИРОГ (22 Декември - 20 януари ) Очаква ви конкуренция и съперничество, което ще ви разстрои по време на работа. Буквално ще ви разкъсват на части, което ще ви пречи да се концентрирате върху основните аспекти на деня. В любовта, ще бъдете изпълнени с нежност и страст, което няма да остане незабелязано. Вечерта ще трябва спешно, да се приготвите за пътуване. Къде точно, ще разберете.  ВОДОЛЕЙ ( 21 януари -  19  февруари ) Трябва да се съсредоточите върху задачите, а не само да говорите с всички подред. Имайте предвид, че работата от само себе си няма да се свърши, а само ще си докарате безброй проблеми. Добре е да се заемете с благотворителност, спорт или да посетите културно събитие. Ако сте активни и действени в този ден, ще успеете.   РИБИ ( 20 февруари - 20 март ) Не се препоръчва да влизате в компания на хора, които не подкрепят вашите усилия. Мнозина ще се опитат да ви се качат на главата, но напразно. Трудно, но все пак ще решите, финансовите проблеми. От това зависи не само кариерата в бизнеса, но и личния ви живот. В края на краищата, избраникът ви вече е уморен да чака, кога ще стъпите здраво на краката си.", "date": "2019.05.27", "title": "Дневен хороскоп 27 май"}
{"url": "http://www.classa.bg/%D1%81%D0%B2%D1%8F%D1%82/item/395965-%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%B8%D1%81%D0%BA%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D0%B3%D1%8A%D1%80%D1%86%D0%B8%D1%8F", "text": "Премиерът на Гърция Алексис Ципрас ще поиска предсрочни парламентарни избори в страната. Причина за това е загубата на неговата партия СИРИЗА на изборите в неделя. В Гърция освен за европейски парламент гласуваха и на местни избори. Първоначалните резултати сочат, че в евровота СИРИЗА е получила подкрепата на около 24% от гласувалите гърци, докато опозиционната \"Нова Демокрация\" е подкрепена от 33 процента. Ципрас призна, че \"този резултат не е отговорил на очакванията\" в партията му. СИРИЗА губи и местния вот, като в борбата за кметове и областни управители водят отново кандидати на опозицията. Официално правителството на Ципрас ще подаде оставка след 2 юни, когато е вторият тур на местните избори в Гърция. По-рано в понеделник лидерът на \"Нова Демокрация\" Кириакос Мицотакис поиска предсрочни избори в страната на база изборните резултати. В предизборната кампания в Гърция основен фактор бяха икономическите проблеми, посочва Politico. Мицотакис обеща данъчни облекчения за собствениците на недвижима собственост, както и да намали финансовата тежест върху семействата. Акцент в кампанията на опозицията беше и споразумението на Ципрас за името на Северна Македония.", "date": "2019.05.27", "title": "Алексис Ципрас иска предсрочни избори в Гърция"}
{"url": "http://www.classa.bg/%D1%81%D0%B2%D1%8F%D1%82/item/395966-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8-2019-%D0%B5%D0%B2%D1%80%D0%BE%D0%BF%D0%B0-%D0%B8%D0%B7%D0%B1%D0%B8%D1%80%D0%B0-%D0%BD%D0%BE%D0%B2%D0%B8%D1%8F-%D1%81%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82", "text": "Десетки милиони граждани в Европа гласуват днес за новите си представители в Европейския парламент. ЕНП (EPP) запазва водачеството си като най-голяма група в ЕП със 177 евродепутати. ПЕС (S&D) се нарежда на второ място със 147, трети са либералите от АЛДЕ (ALDE&R) със 101 евродепутати. След това се нарежда Групата на Зелените/Европейски свободен алианс (Greens/EFA) със 69 представители, Европейски консерватори и реформисти (ECR) - 59, Европа на нациите и свободите (ENF) - 57, „Европа на свободата и пряката демокрация“ (EXDD) - 56, Конфедеративна група на Европейската обединена левица - Северна зелена левица (GUE/NGL) - 42, Независими - 8, Други - 35.     Данните са от екзитпола на 14 държави. Предварителните прогнози показват, че новият ЕП ще бъде още по-фрагментиран, отколкото е бил някога в историята си, а двете водещи центристки партии вдясно и вляво - ЕНП и ПЕС - за първи път ще изгубят колективното си абсолютно мнозинство, което им позволяваше да формулират политиката на ЕС досега. Според данните от активността на изборите, това е рекорд от 20 години насам. Участието във вота доближава 51%. Очакват се резултатите от Великобритания, с които активността може да е 49-52%. В Дания рекордните 63% са гласували, а във Франция активността се очаква да е 54%, най-високата за последните 35 години. Една от основните тенденции от тези избори се очертава \"зелената вълна\". Групата на Зелените/Европейски свободен алианс вече празнуват резултатите си и почти двойно по-големия брой места, с които ще разполагат в Европарламента. Вълната на евроскептиците може и да не се случи толкова силно, колкото се очакваше, но в Европа се говори за възхода на Зелените. Предварителни резултати по държави можете да видите тук (данните се обновяват при излизането на нова информация): ГЕРМАНИЯ: ХДС/ ХСС (част от ЕНП): 27.9% Зелените: 21.8% Социалдемократическа партия (ПЕС): 15.6% \"Алтернатива за Германия\": 10.5% Левите: 5.5% Свободните демократи (АЛДЕ): 5.5% \"Die Partei\": 2.5% \"Свободни избиратели\" (АЛДЕ): 2% От Германия в ЕП влизат - 29 евродепутати в ЕНП, 22 в Групата на Зелените и Европейския свободен алианс, 15 в ПЕС, 7 в АЛДЕ, 5 в Конфедеративна група на Европейската обединена левица ‑ Северна зелена левица (КГЕОЛ), 5 в Европа на свободата и пряката демокрация и 2 независими евродепутати. АВСТРИЯ: Австрийска народна партия (ЕНП): 34.5% Социалистическа партия на Австрия: 23.5% Свободна партия на Австрия: 17.5% Зелените: 13.5% НЕОС: 8% Австрия вкарва 18 евродепутати. От тях 7 отиват в групата на ЕНП, ПЕС - 5, Европа на нациите и свободите - 3, Зелените - 2, АЛДЕ - 1. ХОЛАНДИЯ Партията на труда (ПЕС) - 18,1% Народна партия за свобода и демокрация (АЛДЕ) - 15% Християндемократически призив (ЕНП) - 12,3% Форум за демокрация - 11% Зелено леви - 10,5% Реформаторска политическа партия - 7,9% Демократи 66 - 6,3% Холандия има 26 евродепутати. От тях 6 влизат в АЛДЕ, 5 в ПЕС, 5 в Европа на консерваторите и реформистите, 4 в ЕНП, 3 при Зелените, 1 в Северната зелена левица, 1 в Европа на нациите и свободите и 1 независим евродепутат. ХЪРВАТИЯ Хърватска демократична общност - 23,43% Социалдемократическа партия - 18,38% Мислав Колакушич (независим) - 8.20% Коалиция на хърватските суверенисти - 6,43% Човешки щит - 6,3% Амстердамска коалиция - 5,9% Коалиция Независими за Хърватия и Хърватски съюз за права - 5,09% Други - 26% Хърватия вкарва в Европейския парламент 11 евродепутати. ЕНП ще вземе 4 места, ПЕС - 3, АЛДЕ - 1, Консерваторите - 1 и 1 независим. ИРЛАНДИЯ Фин Гейл - 29% Фина Фейл - 15% Зелената партия - 15% Независими - 15% Шин Фейн - 13% Лейбъристи - 3.5% Други - 9,5% Ирландия е представена в ЕП от 11 евродепутати. От тях Северната зелена левица и ЕНП ще получат по 4 места, Зелените - 2, а АЛДЕ - 1. КИПЪР Демократическия съюз (ЕНП) - 31,8% Прогресивна работническа партия (Леви) - 26% Демократическа партия (ПЕС) - 11,9% Движения за социална демокрация (ПЕС) - 9,8% Националния народен фронт - 8,8% Демократичен фронт - 4,1% Гражданско движение за екология - 3,3% Други - 4,3% От 6-те евродепутата на Кипър в ЕНП, ПЕС и Северната зелена левица ще отидат по 2 евродепутата. МАЛТА Работническа партия на Малта - 55,9% Националистическа партия - 36,9% Други - 7,9% Малта също има 6 евродепутати. От тях в следващия Европейски парламент 4 ще отидат в ПЕС, а 2 в ЕНП. ФРАНЦИЯ Национален съюз - 23,73% Република напред - 22,47% Европа Екология Зелените - 12,6% Републиканската партия - 8,1% Коaлиция за екологична и социална Европа - 6,57% Непокорна Франция - 6,33% Други - 20,15% Франция има 74 места в Европейския парламент. Най-много евродепутати вкарва групата на Европа на нациите и свободите - 22. След това е АЛДЕ - с един по-малко -21. След това се нареждат Зелените - 12 евродепутати, ЕНП - 7, Северна зелена левица - 6, ПЕС - 5 и един независим. ДАНИЯ: Социалдемократи - 22,9% Левица - 20,5% Датска народна партия - 13,2% Социалистическа народна партия - 12,3% Радикална левица - 9,4% Единна листа - червено-зелените - 6,2% Консервативна народна партия - 5,7% Народно движение срещу ЕС - 4,1% Други - 5,7% 13 евродепутати от Дания влизат в ЕП. От тях 4 са в АЛДЕ, 3 в ПЕС, 2 в Групата на Зелените, 2 при Консерваторите, 1 в ЕНП, 1 в Северна зелена левица. БЪЛГАРИЯ:  ГЕРБ - 31,6% БСП - 23,35% ДПС - 13,8% ВМРО-БНД - 7,25% Демократична България - 6,2% ВОЛЯ - Българските патриоти - 3,75% Други - 14,05% От българските 17 места в ЕП в ЕНП влизат 8 евродепутати, 5 в ПЕС, 3 в АЛДЕ и 1 в Европа на консерваторите и реформистите. ГЪРЦИЯ: Нова демокрация - 34% СИРИЗА - 27% Коалиция Движение за промяна - 8% Комунистическа партия на Гърция - 6% Златна зора - 6% Комунистическа партия на Гърция - 5,5% Решение за Гърция - 3,5% Други - 12% В ЕП Гърция е представена с 21 евродепутатски места. Тяхното разпределение е следното: 8 за ЕНП, 7 за Северната зелена левица, 2 за ПЕС, 2 независими и 2 в други формации. Заради загубата с 9% от Нова демокрация премиерът на Гърция Алексис Ципрас от СИРИЗА обяви, че ще свика предсрочни избори. РУМЪНИЯ Национална либерална партия - 25,8% Социалдемократическа партия - 25,8% Коалиция \"Алианс 2020\" - 23,9% ПроРумъния - 5,7% Партия Народно движение - 5,2% АЛДЕ - 4,9% Други - 8,7% Румъния има общо 32 евродепутати. 12 от тях ще отидат в ЕНП, 10 в ПЕС, 9 в АЛДЕ и 1 при консерваторите. ПОЛША Право и справедливост - 42,4% Европейска коалиция - 39,1% \"Пролет\" - 6,6% Националистическа конфедерация KORWiN - 6,1% Кукиз'15 - 4,10% Други - 1,7% От 51-те евродепутати на Полша 21 ще влязат в групата на Европейските консерватори и реформисти, 18 отиват в ЕНП, 5 в групата на Европа на свободата и пряката демокрация, 2 в АЛДЕ, 2 в ПЕС, 2 в други партии и 1 независим евродепутат. ПОРТУГАЛИЯ:  Социалистическата партия - 32,45% Социалдемократическа партия - 22,9% Ляв Блок - 10,25% Единна демократична коалиция - 7,4% Народна партия на Португалия - 6% Други партии - 20,9% От 21 португалски депутати в следващия Европейски парламент 9 от тях ще влязат в ПЕС, 7 в ЕНП, 4 в Северната зелена левица и 1 в групата на Зелените. ФИНДЛАНДИЯ Национална коалиция - 20,7% Зелената лига - 15,9% Социалдемократическата партия - 14,7% Истински финландци - 13,9% Финландски център - 13,6% Ляв алианс - 6,9% Шведска народна партия на Финландия - 6,3% Християндемократическа партия - 4,9% Други - 3,1% Финландия разполага с 13 места в ЕП и те отиват за: ЕНП - 3 евродепутати, АЛДЕ - 3, ПЕС - 2, Зелените - 2, Консерваторите - 2, Северната зелена левица - 1. Коалиция: Прогресивна Словения и СПОЛУ - 20,1% СМЕР-Социална демокрация - 15,7% Котлеба - Народна партия „Наша Словакия“ - 12,1% Християндемократическо движение - 9,7% Свобода и солидарност - 9,6% Коалиция: Обикновени хора и независими личности и Ново мнозинство - 5,3% Партия на унгарската коалиция - 4.96% Други - 22,54   Словакия има 13 представители в Европейския парламент. От тях 4 са независими, 3 ще влязат в редиците на ПЕС, 2 в ЕНП, 2 в АЛДЕ и 2 в Европа на нациите и свободите.", "date": "2019.05.27", "title": "ЕВРОИЗБОРИ 2019: Европа избира новия си парламент"}
{"url": "http://www.classa.bg/%D1%81%D0%B2%D1%8F%D1%82/item/395967-%D0%BC%D1%8A%D1%80%D1%82%D0%B2%D0%B8%D1%8F%D1%82-%D0%B1%D0%BE%D0%B3-%D0%B7%D0%B0%D1%89%D0%BE-%D0%B2-%D0%B5%D0%BA%D1%81-%E2%80%93-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D1%82%D0%BE%D0%BB%D0%BA%D0%BE%D0%B2%D0%B0-%D0%BE%D0%B1%D0%B8%D1%87%D0%B0%D1%82-%D0%BF%D0%BE%D0%BA%D0%BE%D0%B9%D0%BD%D0%B8%D1%8F-%D0%B9%D0%BE%D1%81%D0%B8%D0%BF-%D0%B1%D1%80%D0%BE%D0%B7-%D1%82%D0%B8%D1%82%D0%BE", "text": "    В страните, които в резултат на продължителни войни и много кръв, престанаха да бъдат Югославия, лидерът на същата тази Югославия по парадоксален начин остава и днес „любим вожд“. Фразата  е популярна в цялата бивша Югославия. Несменяемият ръководител на несъществуващата днес страна от 1945-1980 г. е по националност хърватин, но и днес е популярен сред жителите на всичките републики, които някога са били в състава на СФРЮ. Във всяка от новите независими държави на улицата може да се срещне човек с фланелка, на която има надпис „Другарю, Тито, върни се! Обичат те мюсюлманите, сърбите и хърватите. Ти ни даде всичко и нищо не открадна. А днес всички крадат и нищо не дават!“ Неотдавна в Босна, където се отбелязва печалната годишнина от 25-годишната война, която уби 200 хиляди души, се проведе анкета, чиито резултати показаха, че ако Тито беше жив, на президентските избори за него биха гласували 60% от хората. Дори тийнейджърите, родени сред разпадането на Югославия, казват: И в Босна, и в дори в населеното от албанци Косово твърдят, че ако Тито управляваше днес Югославия, на никого нямаше да му мине през главата да се отделя. Политолози твърдят, че днес Босна, Сърбия, Косово и Македония са бедни страни, Черна Гора живее малко по-добре, Хърватия и Словения, също не живеят лошо, но по развитие на икономиката няма да стигнат скоро Западна Европа. При Тито икономиката на Югославия се смята за най-добрата в социалистическия блок. Младите семейства получавали квартира, заплатите били стабилни и постоянно растели. В Съветския съюз социализмът е суров материално и морално, а в Югославия нещата са по-прости. По кината там пускали филми с откровени еротични сцени, отваряли се плажове за нудисти, всеки можел да посети Германия или Франция без виза, имало частни магазини и бръснарници, само заводите били държавна собственост. Всеки жител на Босна и Херцеговина знае, че Тито е воювал в Първата световна война за Австро-Унгария, че попаднал в плен при руснаците, че го изпратили в Сибир; там се оженил за рускиня, а след това се върнал да организира революцията в Югославия; знаят също и за конфликтите му със Сталин. Напълно е възможно след още 25 години мъртвият президент Тито да се превърне на Балканите в по-популярен от самия Христос. Босненците скучаят най-вече по разпадналата се Югославия, но не им е приятно да го осъзнаят; иначе защо във войните загинаха толкова хора; къде-къде е по-удобно да изпитваш носталгия по Йосип Броз Тито. Интересни факти от живота на югославския вожд За Тито се разпространяват различни слухове: някои смятали, че е руски офицер, други – че е полски граф или украинец, трети смятали, че е богат индустриалец евреин. Близките наричали Йосип Йожа като дете. Той е роден на 7 май 1892 г. в село Кумровец, в многодетното семейство на ковача – хърватин Франьо Броз и словенката Мария Явершек. Още от дете бъдещият маршал обичал красивите костюми. На 18 години заминал за град Сисак, за да стане келнер, отчасти защото келнерите според Йосип са винаги добре облечени, сити и се движат сред прилични хора. Тито ползвал цял списък с псевдоними: сред тях, Старият, Валтер, Ради, Ивица, Новак, Петар, Радник, Металац, Тисус, Джон Карлсон, Славко Бабич, Спиридон, Карл Зайнер и още много други. През 1913 г. във Виена живели Тито, Хитлер, Сталин, Троцки и Зигмунд Фройд; при това наблизо един до друг. Тито се женил три пъти. Първата му жена била рускинята Пелагея Белоусова, която му родила син. След смъртта на маршала се оказало, че има 30 резиденции. Когато етиопският император Хайле Селасие посетил Тито на остров Бриони, възкликнал:  Тито обичал животните. На архипелага Бриони той основал лятна резиденция със собствен зоопарк, в който имало редки животни от цял свят. Йосип Броз Тито обичал хубавата храна и изисканите питиета. На Бриони често го навещавали световни кинозвезди: Джина Лолобриджида, двойката Елизабет Тейлър и Ричард Бъртън, който дори се снимал в ролята на Тито в един партизански екшън. Тито пушел по 120 цигари на ден и всяка сутрин правел зарядка. Приятелската целувка на Тито и Брежнев била толкова силна, че повредила устната на югославския вожд. През 1953 г. Тито посетил Великобритания; той бил първият комунистически лидер, приет от кралицата. Визитата била осъществена при най-строга секретност. С маниерите, с умението си да свири на роял и да общува, югославският лидер произвел на Елизабет Втора силно впечатление.  казал веднъж суровият сръбски актьор Раде Шербеджия, който играел руски мафиоти и албански бандити в Холивуд.  ", "date": "2019.05.27", "title": "Мъртвият бог: Защо в екс – Югославия толкова обичат покойния Йосип Броз Тито"}
{"url": "http://www.classa.bg/%D1%81%D0%B2%D1%8F%D1%82/item/395968-%D0%B7%D0%B0%D1%89%D0%BE-%D0%B8%D0%BC%D0%B0-%D0%B7%D0%B0%D1%82%D0%B8%D1%88%D0%B8%D0%B5-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB", "text": "В момента се наблюдава затишие на петролните пазари, продиктувано основно от факта, че Организацията на страните износителки на петрол и нейните партньори успяват да се справят с американското ембарго срещу износа на ирански петрол. Това мнение изказа Кристиян Фезелов, управление на риска в „Капман Асет Мениджмънт“, в Част от някои латиноамерикански пазари компенсират липсата на петрол от Венецуела, а потреблението засега не се увеличава. Той коментира и динамиката на щатските капиталови пазари, като отбеляза, че се очакват по-дълбоки корекции на индекса Dow Jones. „Навлизаме в летните месеци и стратегията „продай през май и изчакай до септември“ може би ще бъде в сила тази година“. Затова експертът очаква по-сериозна корекция на индексите. Решението на американския президент Доналд Тръмп да спре доставките на високотехнологично оборудване и чипове към китайския технологичен гигант Huawei също ще има своето отражение, коментира Фезелов. „Действията на президента са продиктувани основно от развитието на китайската компания, което заплашва американските ѝ конкуренти, както и от факта, че Европа се насочи основно към нея за изграждане на мрежите за внедряването на 5G”. Америка усеща, че изпуска юздите във високотехнологичния отрасъл и се опитва да компенсира това по всякакъв начин. Как би изглеждало сега едно добро портфолио вижте в целия разговор във видео материала.", "date": "2019.05.27", "title": "Защо има затишие на пазара на петрол?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395963-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0", "text": "Софи Маринова се завърна от турнето си в Америка с една чанта пари. Певицата била толкова доволна от изкараната сума, че решила да си даде кратка почивка и временно да не поема участия на родна земя.    В САЩ певицата пътува заедно със сина си Лоренцо, но без своя съпруг Гринго, на който не му отпуснали виза заради проблемите със съда отпреди година, когато бе обвинен в рекетиране на айтоски бизнесмени.      Ромският славей нямала търпение да кацне в България и да види любимия си мъж, както и своите родители. Още същата вечер цялата рода се събрали в дома й в Етрополе. За добре дошла майка й сготвила агне.  Софи никога не е парадирала с пари и за разлика от колежките си живее доста обикновено. За първи път певицата пуска снимки от дома си в Етрополе. Гледката шокира нейните почитатели, които до този момент са си мислили, че живее в лукс и разкош.      От снимките си личи, че жилището на Софка по нищо не отстъпва на нормалните българи. Приборите пък са далеч от скъпите порцелани, които в последно време са завладели човечеството и пръскат луди пари за чинии и вилици.  Нещо повече, Софи и родата й нямат притеснения да се покажат с домашни дрехи и как пият бира от бутилката. Точно заради тази непринуденост хората я обичат и дори най-голямата й издънка е посрещната с усмивка, а не с укор.      Много от колежите й обаче се възмущават на начина й на живот. \"Тя е Софи Маринова, изкарва много пари, пък няма собствено жилище в София и живеят като \"в дядовата ръкавичка\" в Етрополе. Не й отива да пие бира от шишето, тя е звезда\", съскат випаджийките от жанра.", "date": "2019.05.27", "title": "Потресаващи снимки на Софи Маринова"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395960-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Съпругата на бившия вратар на Лудогорец Милан Борян - Снежана, отново прикова погледите към себе си. Русокосата красавица и стражът бяха гости на сватбата на Филип Стойкович, а видът ѝ впечатли гости и фотографи.  Снежана бе с елегантна рокля, която не скриваше прелестите ѝ, докато Борян бе в спортно-елегантен стил с костюм и бели маратонки.   \"Засенчи всички. Изглеждаше като звездите от фестивала в Кан, че дори и по-добре\", пишат медиите в Сърбия.", "date": "2019.05.27", "title": "Жената на шампион на България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395961-%D0%B9%D0%BE%D0%B3%D0%B0-%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80-%D0%BE%D1%86%D0%B5%D0%BB%D1%8F-17-%D0%B4%D0%BD%D0%B8-%D0%B2-%D0%B3%D0%BE%D1%80%D0%B0%D1%82%D0%B0", "text": "Йога инструкторът Аманда Елър оцеляла 17 дни в гора. Тя се е хранила само с нощни пеперуди и е спала в бърлога на мечка. Изгубила се е в резервата в Мауи на 8 май. Аманда е намерена от спасители със значителни изгаряния по краката.          Освен това, инструкторката счупила крак, докато се опитвала да се изкачи на дърво и паднала от него. Жената спяла в бърлогата на мечка, защото вътре било най-топло и поносимо. Единствената храна, която е успявала да си набави са нощните пеперуди. Тя споделя, че много пъти е била на прага да се откаже, но била предпочела да живее. Спасителните служби я открили, след като махала на хеликоптера, който я издирвал.", "date": "2019.05.27", "title": "Йога инструктор оцеля 17 дни в гората"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395962-%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-%D1%81%D0%B5-%D1%80%D0%B0%D0%B7%D0%B2%D0%B5%D0%B6%D0%B4%D0%B0", "text": "Близки на фолк певеца Орхан Мурад споделиха пред репортер на „ШОУ”, че на него му предстои несъмнено много тежък житейски период, защото със съпругата му Шенай са пред развод.   Оказва се, че проблемите в семейството на популярния изпълнител не са от вчера. Звездната двойка отдавна имала противоречия, кое от кое по-шумно и с драстични последици, разказват още с доловимо притеснение приятели на певеца.     , след поредната семейна кавга, вбесена красивата съпруга на легендарния изпълнител изтри много техни общи снимки от фейсбук профила си. Нервите на Шанай се изострили особено в последната половин година, а отделно здравословните й проблеми са от доста години вече.   Кавгите между нея и Орхан Мурад в един момент станали ежедневие. Стигнало се дори до там, че певецът не смеел да отиде на разпивка с приятели, за да не последва поредната грозна кавга със съпругата му. Познати до двойката гадаят каква може да е причината за дрязгите помежду им и поне засега се кълнат, че не са чували някой от тях да е изневерявал. Дали това е така обаче, само времето ще покаже, както и коментарите, които вероятно ще направят Орхан и Шенай.     Разбрахме още, че голяма част от напрежението в семейството ескалирало и от факта, че в последно време Орхан Мурад нямал достатъчно професонални ангажименти и съответно финансите в семейния бюджет осезаемо намалели. Много притеснена за отношенията на родителите си е и скандалната Сузанита, чиято популярност поне засега не е застрашена от понижаване. И въпреки това тийнеджърката силно се надявала разводът да се размине и нещата в дома й отново да се укроятт и да тръгнат по стария път.", "date": "2019.05.27", "title": "Орхан Мурад се развежда?"}
