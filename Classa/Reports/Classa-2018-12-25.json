{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/390827-%D1%87%D0%B5%D1%81%D1%82%D0%B8%D1%82%D0%BE-%D1%80%D0%BE%D0%B6%D0%B4%D0%B5%D1%81%D1%82%D0%B2%D0%BE", "text": "Настъпи светлият християнски празник Рождество Христово! Наричан у нас още Коледа или Божич, този ден възвестява рождението на Сина Божи Иисус Христос. Според Евангелието на Лука, малко преди раждането на Иисус, майка му Мария и съпругът й - дърводелецът Йосиф, отиват от Назарет във Витлеем (провинция Юдея), където е роден Йосиф. Преди това римският император Октавиан Август е издал заповед за преброяване на населението в империята, като всеки е трябвало да се запише там, откъдето е родът му. Мария и Йосиф не намерили място в странноприемницата и били принудени да се подслонят в пещера извън града, където пастирите затваряли овцете си. Там, в яслата, се родил Иисус. В мига на Рождеството в небето пламнала необикновена светлина, явил се ангел, който съобщил на намиращите се наблизо пастири, че на света е дошъл Спасителят. Витлеемските пастири били и първите хора, които се поклонили на Бога-Син. Младенеца Исус почитат и трима източни мъдреци, доведени във Витлеем от изгрялата над мястото на събитието звезда.   С Рождеството си Христос донася частица от светостта на небесния мир. С неговото идване на земята се отбелязва началото на новата ера. В българската традиция празникът Рождество Христово е продължение на Бъдни вечер - последния ден от великите пости, който започва от полунощ с обичая коледуване. В него участват коледари - ергени, годеници и по-млади, скоро женени мъже. Те са облечени празнично, с накичени с китки калпаци, а в ръцете си носят \"шарени тояги\". Коледа се отбелязва на 25 декември и като официален празник с решение на 9-ото Народно събрание от 28 март 1990 г.", "date": "2018.12.25", "title": "ЧЕСТИТО РОЖДЕСТВО!"}
{"url": "http://www.classa.bg/%D1%81%D0%B2%D1%8F%D1%82/item/390819-%D0%B7%D0%B0%D1%89%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%81%D0%BB%D0%B5%D0%B4%D0%B2%D0%B0%D1%82-%E2%80%9E%D0%B4%D0%B2%D0%B8%D0%B6%D0%B5%D0%BD%D0%B8%D1%8F%D1%82%D0%B0%E2%80%9C-%D0%BD%D0%B0-%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0", "text": "Типографска грешка в реклама, поръчана от добре позната американска верига универсални магазини, стои зад идеята за проследяване на придвижването на шейната на Дядо Коледа от американските военни.   Съобщението било публикувано във вестник в град Колорадо Спрингс и обещавало възможност да се чуе гласът на героя на коледния сезон, но вместо червения телефон на компанията, Сиърс посочил номера на много важно и тайно военно подразделение. Нещо повече, това бил телефонът за спешни случаи, поставен на бюрото на полковник Хари Шуп, в службата, която сега е известна като Северноамериканското командване на противовъздушната отбрана (NORAD). Офицерът на тази линия можел само да очаква обаждане от началника си. Когато телефонът за пръв път иззвънял на 24 декември 1955 г., полковникът чул гласа на дете от другата страна на линията. Първата мисъл била, че може да е шега и се канел да затвори, но момчето избухнало в сълзи и това накара офицера да започне разговор. Той се престорил, че е Дядо Коледа и изслушал списъка с желанията му, но най-вече, малкият искал да знае как минава през толкова много места за няколко часа на Бъдни вечер. Шуп, който разказал тази история на медиите в старостта си (починал през 2009 г.), продължил да говори, докато майката на детето не взела слушалката за да обясни, че са видели номера във вестника. Тогава полковникът помолил служители от по-нисък ранг да отговарят на непрекъснатите обаждания този ден. Военните разговаряли с множество любопитни деца, което по-късно се превърнало в традиция, която доброволците NORAD спазват и досега. В един момент полковникът реши да продължи още по-напред. Когато пристигнал в кабинета си в навечерието на Коледа и видял коледна шейна на стъклото на системата за следене на самолети, той се обадил без колебание на една радиостанция, за да обяви, че центърът за предупреждение е открил НЛО, което прилича на шейна. Това също станало традиция, като сега е достатъчно да се посети @NORADSanta в Туитър. След затварянето на правителството - реалност, която ще продължи най-малко до началото на 2019 г., командването увери желаещите чрез туит, че системата за проследяване ще продължи да функционира. За 63-та поредна година актуализациите на мястото, където се намира шейната на Дядо Коледа ще стигнат до екраните на американците и по целия свят. Системата се управлява от доброволци във въздушната база Питърсън в Колорадо и работи за сметка на бюджета на Министерството на отбраната.", "date": "2018.12.25", "title": "Защо американските военни следват „движенията“ на Дядо Коледа?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/390820-%D0%BA%D0%BE%D0%B9-%D0%B5-%D0%BF%D1%80%D0%B0%D0%B2%D0%B8%D0%BB%D0%BD%D0%B8%D1%8F%D1%82-%D1%87%D0%B0%D1%81-%D0%B7%D0%B0-%D1%81%D1%8A%D0%B1%D1%83%D0%B6%D0%B4%D0%B0%D0%BD%D0%B5", "text": "Събуждайки се в правилното часово време, ще се чувствате много по-малко уморени през деня. Психолозите oбясниха защо е по-добре да се будим преди 6:00 сутринта. „Чучулигите\", както наричат ранобудниците имат повече предимства в живота, включително успех в любовта и намален риск от депресия. За много хора идеята за събуждане преди 6:00 сутринта изглежда страшна. Особено през зимата, когато навън все още е непрогледен мрак.", "date": "2018.12.25", "title": "Кой е правилният час за събуждане?"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/390821-%D1%88%D0%BE%D0%BA%D0%BE%D0%B2%D0%BE-%D0%BF%D0%BE%D0%B5%D0%B2%D1%82%D0%B8%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0", "text": "Петролът, който поевтиня чувствително миналата седмица, продължи и днес да върви стремглаво надолу, предаде Франс прес. Агенцията отбелязва, че инвеститорите остават скептични към обещанията на ОПЕК да намали добива и са разтревожени от икономическите сътресения. На Нюйоркската търговска борса американският лек суров петрол с доставка през февруари поевтиня с 3,06 долара, или 6,7 процента, до 42,53 долара за барел - найниската си цена от юни миналата година. В Лондон сортът Брент от Северно море с доставка през февруари загуби 3,35 долара, или 6,2 процента, до 50,47 долара за барел - най-ниското си равнище от август 2017 г. Американският лек суров петрол и сортът Брент поевтиняха съответно с 44 и 41 процента от своя пик през октомври. Само миналата седмица те загубиха 11,4 и 10,7 процента от стойността си, отбелязва Франс прес.", "date": "2018.12.25", "title": "Шоково поевтиняване на петрола"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/390822-%D0%B7%D0%B0%D0%B3%D1%83%D0%B1%D0%B8-%D0%BB%D0%B8-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0", "text": "Украйна действително загуби подкрепата на западните страни, тъй като създава проблеми за тях, заяви бившия министър на отбраната на Украйна, генерал Александър Кузмук в интервю за киевския тв канал 112. „Не е лесно да се даде откровена оценка. Тя не е положителна. Ставаме дразнители за Европа и Америка. Затрудняваме ги. Ние го чувстваме\", - каза Кузмук, коментирайки реакцията на западните страни относно ситуацията в Украйна и инцидента в Керченския проток. Той отбеляза, че на Запад призовават Украйна да реши собствените си проблеми. „Това не е просто намек - това е демонстрация, която да разберем, вече сме уморени. И най-лошото е, че оставаме без политическа подкрепа\", заключи генералът. По-рано генерал Кузмук беше казвал, че Украйна може да си върне ДНР и ЛНР, но ще трябва да изтрие от лицето на земята големи градове като Донецк, Луганск, Горловка и др.", "date": "2018.12.25", "title": "Загуби ли Украйна подкрепата на Запада?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/390823-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80", "text": "Жълт код за силен вятър е обявен в 16 области на страната, сочи справка на сайта на НИМХ. Предупреждението е в сила за областите Видин, Враца, Монтана, Плевен, Велико Търново, Габрово, Ловеч, Русе, Сливен, Стара Загора, Пловдив, Пазарджик, София град, София област, Перник и Кюстендил. В тези райони заради преминаващия студен атмосферен фронт още в началото на денонощието ще има временно усилване на вятъра до 14-19 м/сек. Жълт код за силен вятър е в сила и по Черноморие, където поривите на северозападния вятър ще достигат до 15-20 м/сек (7-8 бала по Бофорт). От НИМХ съветват за повишено внимание за летящи във въздуха предмети. По тази причина са възможни локални нарушения на обичайните дейности на открито", "date": "2018.12.25", "title": "Жълт код за силен вятър"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/390824-%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%80%D0%BE%D0%B6%D0%B4%D0%B5%D0%BD%D0%B8%D1%86%D0%B8-%D0%B4%D0%BD%D0%B5%D1%81", "text": "Днес повод за празнуване и почерпка имат:  Анелия Раленкова, световна и европейска шампионка по художествена гимнастика. Гергина Тончева, създател и бивш директор на Националната гимназия за древни езици и култура. Проф. Радослав Гайдарски, хирург, министър на здравеопазването в правителството на Сергей Станишев Соня Йончева, оперна певица от световна величина.Българското сопрано удостоена с орден \"Св. св. Кирил и Методий\" за принос в областта на културата и изкуството.През 2018 г.е с рекордни три участия в „На живо от Метрополитън\" (в „Тоска\", „Бохеми\" и „Луиза Милер\") и световно турне с Вердиев репертоар, което стартира през лятото с концерт в зала 1 на НДК.", "date": "2018.12.25", "title": "Известни рожденици днес"}
{"url": "http://www.classa.bg/component/k2/item/390825-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0", "text": "Овен Сега приятелството за Вас е много по-важно, от когато и да било, и Вие , съвсем не без основание, се гордеeте от факта, че сте израснали до мъдър и грижлив съюзник, готов винаги да окаже подкрепа на всички особени хора във Вашия живот. В дадения момент човек, който не Ви е безразличен, преживява не леки времена, и Вие не знаете какво да направите. Това усещане на действителността е нормално, но съвсем не значи, че заради него трябва да се самобичувате. В момента този човек сам трябва да се справи с всичко. Онова, което може да направите е, да му дадете ясно да разбере, че винаги може да разчита на Вас.  Телец През този ден именно музиката ще помогне на Вас и Вашия любим човек да се почувствате като едно цяло. Главното е, музиката да бъде подбрана правилно, като се имат предвид настроенията и желанията ви. Към това силно оръжие трябва да се отнасяте внимателно и предпазливо.  Близнаци Ако направите крачка назад и погледнете цялостно създалата се картина, ще видите, че онези проблеми, които сте си измислили, наистина не съществуват. Далеч не всичко, което става, се намира в зоната на Вашите отговорности. Разбира се, на Вас са възложени много важни задължения, и това Ви прави прекалено нервни. Ако за известно време се откъснете от тях, то много скоро нещата ще се решат от самосебе си. Така че си намерете начин да се поразходите и да изпиете едно „бавно\" кафе, за да се откъснете от цялото това препускане.  Рак Настроени сте доста лекомислено, което от време на време Ви тласка към рисковани и необмислени постъпки, само че днес късмета ще Ви се усмихне, и неприятностите ще Ви заобикалят. Ще се появят възможности да се заемете с някаква нова дейност, но не е във Ваша полза да надценявате своите възможности. Помнете, че значителна част от грижите ще легне на Вашите рамене, а на помощ от страни е по-добре да не разчитате. Доста трудно ще се окаже преодоляването на семейните разногласия, като ще се наложи да се потрудите, за да намерите общ език с по-възрастните си роднини.  Лъв Всичко, което днес Ви каже Вашият любим човек, ще смятате за някаква глупост, и то не винаги с основание. Отгоре на всичко ще бъдете „обзаведени\" с променливо настроение. На практика това може сериозно да обиди Вашата половинка и затова не трябва да се увличате прекалено. Не е редно да се самоутвърждавате за сметка на близък Ваш човек.  Дева Днес отново ще Ви стане тъжно, и то - без всякаква причина. Вие обичате и сте обичани, а Вашата половинка е готова на всичко заради Вас и даже на нещо повече, от това, което сте очаквали. Неизвестно защо това Ви е все малко. Може би ще си отговорите на въпроса, какво точно не Ви достига?...  Везни Такива качества като aскетизъм, умереност и дисциплинираност, през това денонощие ще са Ви необходими, а даже и задължителни. Само че заедно с тях не забравяйте и за другите способи за достигане на целите. Вашите отношения с близкото обкръжение през този ден не би могло да бъдат наречени еднозначни. Може да влезете в конфликт с важни за Вас хора по принципиални причини, и в същото време да изпитате удоволствие от общуването с тях, когато Вашите и техните вкусове явно се допълват. Възможно е да реорганизирате бита си и да върнете в употреба старите обичайни вещи. Да имате връзка с жените от тези зодии е истински кошмар!  Скорпион Обмисляте да съобщите на определен човек, който съвсем не Ви е безразличен. На прага сте на много важна среща, предназначена да определи статута на Вашите отношения, а и ще Ви позволи да разкрие своите чувства. Е, тогава в какво е проблема? Вече знаете, че този човек изпитва към Вас аналогични чувства, и ще бъде във възторг, да разбере за Вашите. Освен това в конкретния момент идеалните небесни посланици само очакват сигнал, за да Ви окажат необходимата поддръжка. Прелестната дама Венера е на Ваша страна. Какво повече може да очаквате?  Стрелец Не бъдете прекалено доверчиви и не разказвайте много-много за себе си, защото е по-добре своите тайни да знаете само Вие. Денят е идеален за пътувания, командировки и премествания, но има опасност да Ви излъжат по пътя. Ще се подразните от някакви задължения във финансово и делово отношение и затова ще спорите с всички подред, но в интерес на истината – без сериозни последствия. Днес ще приключи и един тежък период в работата, през който сте минали напоследък. Освежете се чрез разходка на чист въздух.  Козирог Днес в живота Ви може съвършено неочаквано да се появи човек от Вашето минало, а пък Вие въобще нямате причини да откажете на този човек топъл прием. Независимо от начина Ви на раздяла, сега ситуацията е доста различна и отношенията ще са съвсем други. Неговите амбициозни планове биха могли да Ви подтикнат към активни действия и затова се вслушайте в онова, което иска да направи и помогнете да го реализира. Възможно е, това да е по-лесно да се каже, отколкото да се направи. Затова не бързайте и се придвижвайте напред внимателно.  Водолей Днес ще можете да отделите време за своите лични желания и предпочитания. Може да избухнат чувства към нови познати, както и да се започнат романтични отношения. Днес ще бъдете чувствителни и емоционални. В работата може да се ръководите от по- възрастните и опитни колеги. Вечерта е подходяща за срещи с приятели и за интересни разговори.   Риби Денят е свързан със сериозни семейни проблеми, разрешаването на които ще отнеме доста време. Грижите и суетата дразнат, но пък резултатите се оказват напълно достойни. Помнете, че точно във Вашата глава днес ще се появят най-хубавите идеи, и че именно Вие сте в състояние да дадете на човека, изпаднал в трудна ситуация, действително полезен съвет. Вероятността за нови запознанства е голяма, но едва ли през този започващите отношения ще прераснат в нещо сериозно. Вие ще се стремите само към приятно общуване, без да искате да се потопите в изобилието от чувства. Флиртувайте, но не давайте каквито и да било обещания.", "date": "2018.12.25", "title": "Хороскоп за Коледа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/390826-%D0%B2%D0%B0%D0%B6%D0%BD%D0%BE-%D0%B7%D0%B0-%D0%BF%D1%8A%D1%82%D1%83%D0%B2%D0%B0%D1%89%D0%B8%D1%82%D0%B5", "text": "І. МЕТЕОРОЛОГИЧНА ОБСТАНОВКА: Температурите са в интервала от - 6 до 9°. Времето над страната е със разкъсана облачност. Вятър духа в областите: Варна, Бургас, Кърджали, Търговище, Габрово, Ловеч, Плевен, Шумен, Добрич, Русе, Силистра, В.Търново, Враца, Монтана, Видин, Пловдив, Пазарджик, Смолян, Сливен, Хасково, Кюстендил, Дъжд вали в областите: Варна, Смолян /слаб/, Силистра /слаб/ и в района на Костенец /обл. София/; Тополовград /обл. Хасково/; Вълчаново ханче и Средец /обл. Бургас/; Катунци и Голешево /обл. Благоевград/; Сняг вали в областите Добрич /слаб/, Смолян /слаб/, Силистра /слаб/ и в районите на Боровец и Долни Пасарел /обл. София/; прохода „Шипка\"; прохода „Петрохан\"; Босна /обл.Бургас/; слаб сняг вали в района на прохода „Предел\", на Разлог и Попови ливади /обл. Благоевград/; Гюешево /обл. Кюстендил/; Пътните настилки са предимно мокри, заснежени, по усойните и планински райони частично заледени, обработени и проходими при зимни условия.  ОГРАНИЧЕНИЯ ЗА ТОВАРНИ АВТОМОБИЛИ: Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника за периода на официалните празници: На 26.12.2018 г. от 14 до 20 часа; На 01.01.2019 г. от 14 до 20 часа. Ограниченията важат само за участъците от републиканската пътна мрежа, както следва: • Всички автомагистрали; • път I-1 с. Ребърково-Ботевград, като движението се пренасочва по път II-16 Ребърково-Своге-София; • път I-1 Благоевград-ГКПП „Кулата\"; • път I-4 п. в. „Коритна\"-Велико Търново-Шумен; • път I-5 Русе-Велико Търново; • път I-8 ГКПП „Калотина\"-София; • път I-9 Варна-Бургас; • път II-18 Околовръстен път София; • път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим.  ІІ. СЪСТОЯНИЕ НА АВТОМАГИСТРАЛИТЕ: АМ „Тракия\":  Област София: Шофьорите да се движат с повишено внимание, спазвайки ограничението на скоростта – до 90 км/ч, в участъка от 45+900 до км 53+000 до 31.05.2019 г.поради констатирани неравности по пътната настилка. Шофьорите да се движат с повишено внимание в участъка при Мухово от км 45+200 до км 46+266 в посока Бургас поради обезопасяване на пътния участък до 31.05.2019 г. До 27.12.2018 г. шофьорите да се движат с повишено внимание в посока Бургас от км 15+030 до км 18+330 поради извършване на довършителни работи по съоръжения /виадукти/ при км 17+440 и км 18+140, както следва: - При липса на хоризонтална маркировка в участъка от км 15+030 до км 18+330 скоростта на движение се ограничава до 70 км/ч., както изрично се забранява движението и спирането по аварийната лента. - След полагане на хоризонтална маркировка – в участъка от км 16+430 до км 18+330 скоростта на движение се ограничава до 90 км/ч.  Област Стара Загора: До 31.03.2019 г. от км 168+000 до км 208+100 в участъка Чирпан – Стара Загора се извършва с максимална скорост до 90 км/ч и повишено внимание в двете посоки с цел осигуряване безопастност на движението поради неравности на пътната настилка.  Област Сливен: Шофьорите да се движат с повишено внимание в района на с. Биково от км 254+500 до км 254+750 в посока Бургас поради нарушена предпазна ограда /мантинела/. Участъкът е сигнализиран с пътни знаци и ограничението на скоростта е 110 км/ч до 03.01.2019 г.  Област Бургас: До 30.12.2018 г. шофьорите да се движат с повишено внимание от км 329+000 до км 330+000 посока София в участъка Карнобат – Хаджиите където се извършва залесяване. Заета е аварийната лента. Участъците са сигнализирани с пътни знаци.  АМ „Хемус\":  Област София: До 31.03.2019 г. в участъка от км 30+260 до км 47+060 /от п.в. „Витинска река\" до п.в. Ботевград/ само в посока София е ограничено движението на МПС над 12 тона поради ремонтно – възстановителни дейности по виадукт „Коренишки дол\" при км 36+880, км 37+520 и км 37+920. Движението се осъществява по обходен маршрут: п.в. Ботевград, път II-17 /АМ \"Хемус\" – Ботевград/, път I-1 /Ботевград – София /, п.в. \"Витинска река\"; До 31.05.2019 г. движението при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч. До 31.03.2019 г. движението от км 31+996 до км 33+780 се осъществява двупосочно в платното посока Варна поради ремонтни дейности на виадукт при км 33+600 и тунел „Витиня\". До 31.03.2019 г. движението от км 34+010 до км 40+510 се извършва двупосочно в платното посока Варна поради аварийно – възстановителни дейности по виадукт „Коренишки дол\" при км 36+450 и виадукти при км 37+520 км 37+920. До 31.03.2019 г. движението от км 48+800 до км 53+690 се осъществява двупосочно в платното посока София поради ремонтни дейности по виадукт при км 51+360.  АМ „Струма\": няма ограничения.  АМ „Марица\": няма ограничения.  АМ„Черно море\": няма ограничения.  АМ „Люлин\": няма ограничения.  ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: 1. Проходи: - „Върбишки\" - затворен за всички МПС - целогодишно; - „Златишки\" - затворен за всички МПС - целогодишно; - „Айтоски\" - отворен за всички МПС; - „Котленски\" - отворен за всички МПС; - „Обзорски\" - отворен за всички МПС; - „Печинско\" - отворен за всички МПС; - „Републиката\" - отворен за всички МПС; - „Ришки\" - отворен за всички МПС; - „Рожен\" - отворен за всички МПС; - „Предел\" - отворен за всички МПС; - „Превала\" - отворен за всички МПС; - „Троянски\" - забранен за МПС над 12 т; - „Вратник\" - забранен за МПС над 10 тп - целогодишно; - „Дюлински\" - забранен за МПС над 3,5 т. - Срок: целогодишно; - „Пампорово\" - забранен за МПС над 3,5 т - целогодишно; - „Петрохан\" – целогодишно е забранено движението на МПС над 12 т, както и тегленето на ремаркета и полуремаркета; - „Твърдишки\" - забранен за МПС над 10 т - целогодишно; - „Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.", "date": "2018.12.25", "title": "Важно за пътуващите"}
{"url": "http://www.classa.bg/%D1%81%D0%B2%D1%8F%D1%82/item/390818-%D0%BD%D0%B0%D1%80%D0%BE%D0%B4%D1%8A%D1%82-%D0%BD%D0%B0-%D1%81%D0%B8%D1%80%D0%B8%D1%8F-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%BA%D0%BE%D0%BB%D0%B5%D0%B4%D0%B0,-%D0%BD%D0%BE%D1%80%D0%BC%D0%B0%D0%BB%D0%BD%D0%BE%D1%81%D1%82%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0", "text": "Тъй като животът се връща към нормалното в Сирия, хората в страната празнуват Коледа с повече плам, отколкото преди конфликта и се надяват, че войната ще приключи. Много жители, облечени в коледно облекло, се събират в сирийската столица, за да видят една от най-високите коледни елхи в страната.   През годината сирийската армия, с подкрепата на руската армия, напълно освободи Дамаск и околностите му, след превземането и на последните южни предградия от ръцете на милиционерите.   Освен това те успяха да възстановят по-голямата част от територията на страната. Две години след началото на руската антитерористична операция в Сирия, инициирана по искане на правителството на страната, са освободени 87,4% от сирийската територия, включително основните източници на напрежение в Халеб и Палмира.", "date": "2018.12.25", "title": "Народът на Сирия празнува Коледа, нормалността се завръща в страната"}
{"url": "http://www.classa.bg/%D1%81%D0%B2%D1%8F%D1%82/item/390816-%D1%82%D0%BE%D0%BC-%D1%85%D0%B0%D0%BD%D0%BA%D1%81-%D0%BE%D1%82%D0%B8%D0%B4%D0%B5-%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B7%D0%B0-%D0%B1%D1%8A%D1%80%D0%B7%D0%BE-%D1%85%D1%80%D0%B0%D0%BD%D0%B5%D0%BD%D0%B5-%D0%B8-%D0%BF%D0%BB%D0%B0%D1%82%D0%B8-%D0%BE%D0%B1%D1%8F%D0%B4%D0%B0-%D0%BD%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0%D1%89%D0%B8%D1%82%D0%B5", "text": "Американският актьор Том Ханкс, носител на два Оскара и четири златни глобуса, наред с други награди, на 22 декември посети ресторанта за бързо хранене SoCal In-N-Out Burgeren във Фонтана (Калифорния, САЩ) и изненада всички, които бяха в залата.   Освен че се ръкува с феновете си и направи снимки с тях, актьорът покани всички на обяд.   Според снимки и публикации в социалните мрежи, които се разпространиха вирусно, актьорът отишъл в ресторанта придружен от жена си, актрисата и певица Рита Уилсън. \"Имах абсолютната чест да срещна единствения Том Ханкс и неговата красива съпруга Рита Уилсън днес! Те са най-готините хора, които някога съм срещал!\" написа един потребител, коментирайки своето селфи с двете звезди.", "date": "2018.12.25", "title": "Том Ханкс отиде в ресторант за бързо хранене и плати обяда на присъстващите"}
{"url": "http://www.classa.bg/%D1%81%D0%B2%D1%8F%D1%82/item/390817-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%B4%D0%B0%D1%82%D0%B0-%D0%BD%D0%B0-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5-%D0%BD%D0%B0-%D0%BC%D0%B0%D1%82%D0%B8%D1%81-%D0%B8-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA", "text": "Американският министър на отбраната Джеймс Матис официално ще напусне поста си на 1 януари, според американския президент Доналд Тръмп. Позицията му ще бъде заета временно от сегашния заместник-министър на отбраната Патрик Шанахан.   \"Патрик има дълъг списък от постижения по време на службата си като заместник-министър [на отбраната], а и по-рано в [компанията] Boeing, той ще бъде страхотен!\", Заяви президентът в Twitter. Три дни по-рано Тръмп заяви, че началникът на Пентагона няма да напусне до края на февруари, за да осигури правилен преход. В писмото си за оставка, Матис посочва, че напуска поста, за да даде място на някого, \"чиито виждания са по-сходни\" с тези на американския президент. Съобщено бе, че министърът на отбраната е взел това решение, след като не е успял да убеди Тръмп да не изтегля 2 000 американски войници от Сирия. Въпреки това, възможното намаляване на американските войски в Афганистан, може да бъде друга причина, накарала шефа на Пентагона да подаде оставка.   Скоро след това специалният пратеник на САЩ за глобалната коалиция, която се бори с ИД, Брет МакГърк, се оттегли от позицията си, заради несъгласие с политиката на Тръмп по отношение на Близкия изток.   Решението да се нареди пълно изтегляне на американски войски от Сирия бе посрещнато с гняв и неверие във Вашингтон. Демократически, републикански и независими депутати изпратиха писмо до Тръмп, в което го предупредиха за \"скъпата му грешка\" и го помолиха да преразгледа решението си.", "date": "2018.12.25", "title": "Тръмп обяви дата на напускане на Матис и назначава временен заместник"}
{"url": "http://www.classa.bg/%D1%81%D0%B2%D1%8F%D1%82/item/390814-%D0%BA%D0%B5%D0%B9%D1%82-%D0%B4%D0%B5%D0%BB-%D0%BA%D0%B0%D1%81%D1%82%D0%B8%D0%BB%D1%8C%D0%BE-%D0%B8%D1%81%D0%BA%D0%B0-%D0%BC%D0%B8%D0%BB%D0%B8%D0%BE%D0%BD%D0%BD%D0%B0-%D0%BA%D0%BE%D0%BC%D0%BF%D0%B5%D0%BD%D1%81%D0%B0%D1%86%D0%B8%D1%8F-%D0%BE%D1%82-%D0%BC%D0%B5%D0%BA%D1%81%D0%B8%D0%BA%D0%BE-%D0%B7%D0%B0-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0-%D1%81-%D0%B5%D0%BB-%D1%87%D0%B0%D0%BF%D0%BE", "text": "Мексиканската актриса, Кейт дел Кастильо, е завела дело срещу Мексико за 60 милиона долара за \"морални и материални щети\" за това, че е била жертва на \"политическо преследване\" по време на управлението на бившия президент Енрике Пеня Нието.   Мексиканските власти разследваха Дел Кастильо след тайната среща през октомври 2015 г. с Шон Пен и тогавашния беглец, лидерът на картела Синалоа, Хоакин 'Ел Чапо' Гузман. Актрисата не е била обвинена, но на пресконференция, проведена тази седмица в Мексико Сити, тя обвини Главната прокуратура, че е пуснала информация, която е навредила на репутацията й. Кейт дел Кастильо вярва, че американският актьор Шон Пен е помогнал на властите да открият местонахождението и да заловят „Ел Чапо\". \"Не знаех за подобна ситуация и това е предателството, за което винаги съм говорила\", каза тя. От момента на залавянето на лидера на картела Синалоа и до края на правителството на Пеня Нието, актрисата твърди, че е \"жертва на престъпление, необосновано и незаконно преследване\".   Тя твърди, че в допълнение към изтеклата информация, е била призована да свидетелства \"като всъщност тя е била разследваната\", което я предпазва от представяне на доказателства за своята невинност и достъп до това разследване. Главният прокурор на републиката \"неоснователно\" открил процеса, посочвайки \"открито\" връзките й с трафика на наркотици, което й струвало анулиране на договорите като актриса.   Кейт дел Кастильо твърди, че тя е била обект на преследването заради критиката й на правителството на Пеня Нието и че течовете „са допринесли за създаването на димна завеса\", чиято цел е да отклони населението от реалните проблеми на страната - корупцията, бягството на Гузман от затвора с максимална сигурност и неспособността да го заловят незабавно, както и случаят с 43-те изчезнали ученици на Айоцинапа.", "date": "2018.12.25", "title": "Кейт дел Кастильо иска милионна  компенсация от Мексико за преследване след среща с \"Ел Чапо\""}
{"url": "http://www.classa.bg/%D1%81%D0%B2%D1%8F%D1%82/item/390815-%D1%82%D0%BE%D0%B0%D0%BB%D0%B5%D1%82%D0%BD%D0%B8-%D1%81-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F", "text": "В средата на 2017 г. служители на банка и три ресторанта в Женева (Швейцария) намериха десетки хиляди евро в банкноти по 500, залепени в тоалетните на работните си места, много от които изглежда бяха рязани с ножици.   Работниците и водопроводчиците успяха да спасят в добро състояние хиляди от тях, които не са отплували в канала, и ги предали на полицията. Сега, след повече от година проучвания, Женевското правосъдие е решило загадката и е решило какво да прави с парите, според доклад на Tribune de Genève. През май миналата година първите банкноти са открити в тоалетната на клон на банка UBS, където се намират личните трезори на клиентите. Работниците успяха да възстановят близо 40 000 евро (45 000 долара).   В същия ден в мъжките тоалетни на чайна, разположена в същата сграда на банката, се появиха още евро банкноти, както и в близкия ресторант. Общо бяха възстановени 34 500 евро (40 000 долара). Месец по-късно обаче тоалетната на пицария - също в съседство с UBS - стана мястото на същото явление, от което бяха събрани 60 000 евро (68 000 долара). Общата разкрита плячка е спасена от полицията в Женева, докато се идентифицират и намерят собствениците й. В хода на разследването камерите за наблюдение на банката уловили мъж и три жени, извършили подозрителни обиколки между трезорите и тоалетните на помещенията. Преди края на 2017 г. испански гражданин отишъл при следователите по случая и съобщил, че голямата сума принадлежи на семейството на съпругата му, която след като получила заплахи от престъпници в неговата страна, е предпочела да запази богатството си в швейцарска банка. Този човек обаче не обясни причините, поради които банкнотите са били изтеглени и разкъсани, въпреки че е платил разходите за водопроводните работи в засегнатите места.   Испанецът бил призован за разпит и оставен свободен, тъй като унищожаването на банкноти не се счита за престъпление в Швейцария. Също така семейството, участвало в събитието, не е поискало връщането на парите. Поради тези причини местният комисар решил да дари всичко на открилите банкнотите, които ще получат нови такива, издадени от Банката на Франция.", "date": "2018.12.25", "title": "Тоалетни с хиляди евро в Швейцария"}
