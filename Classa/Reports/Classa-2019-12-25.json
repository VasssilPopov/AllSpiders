{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404024-%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D0%BF%D0%B5%D1%82-%D0%BC%D0%B0%D0%BD%D0%B0%D1%81%D1%82%D0%B8%D1%80%D0%B0-%D1%81-%D0%B5%D0%B2%D1%80%D0%BE%D0%BF%D0%B0%D1%80%D0%B8", "text": "Обновяват пет манастира с евросредства, съобщиха от МРРБ. Това са Бачковският, Троянският, Кремиковският, Килифаревският и Плаковският манастир. Очаква се с реставрирани стенописи, манастирски работилници и туристически атракции духовните средища да привличат повече посетители. И петте манастира са обявени за паметници на културата - Бачковският, Троянският, Кремиковският, Килифаревският и Плаковският. Очаква се възстановяването и на три черкви по тази европрограма. Предвижда се сградите им да бъдат ремонтирани, районите да са облагородени. Ще бъде построен и туристически център във втория по големина български манастир - \"Успение Богородично\" край Бачково. Той кандидатства за европейско финансиране с проект \"Бачковски - Православна Света Обител и духовна поклонническа дестинация\" на стойност малко над 1,2 млн. лв. Проектът е по Оперативна програма \"Региони в растеж\" 2014-2020 г. Така ще бъдат създадени нови възможности за поклоннически туризъм в един от най-обичаните и посещавани български манастири. В процес на разглеждане е проектът на още един забележителен паметник на културата от национално значение - Троянския манастир \"Успение Богородично\". Там е необходимо да бъдат извършени реставрационно-консервационни и ремонтни работи на западното крило на манастирския комплекс и основната черква в него. Към проекта ще бъде добавена и концепция за туристически продукт. Троянският манастир \"Успение Богородично\" е не само най-големият старопланински манастир, но и трето по големина духовно средище в България. Основан е в началото на 17 в. от няколко атонски монаха отшелници, които донасят със себе си чудотворната икона на Богородица Троеручица. Според легендата, самата икона е поискала да остане на това място, където монасите са пренощували. В действащият девически манастир \"Рождество Богородично\" край Килифарево се предвижда да бъдат изградени нова магерница, конферентна зала, паркинг, туристическа пътека до стария манастир и мост на река Белица. В културната история на България Килифаревският манастир \"Рождество Богородично\" заема особено важно място. Основан е между 1348 - 1350 г. от Теодосий Търновски с подкрепата на Цар Иван-Александър и бързо се превръща в средище на оживена книжовна и просветителска дейност. В наши дни манастирът е обявен за културен паметник, счита се за един от шедьоврите на Българското Възраждане. Плаковският манастир \"Св. пророк Илия\" край Велико Търново има нужда от средствата за основен ремонт и реконструкция на манастирските сгради и на централния храм. Според проекта се предвиждат основни реставрационно-консервационни дейности и изграждане на туристически атракции. Заданието в момента се съгласува с Министерството на културата, тъй като манастирът е национален паметник. Там през 1835 г. е организирана Велчовата завера, като един от водачите е бил бившият игумен на манастира отец Сергий. Плаковският манастир е основан по време на Втората българска държава. Не след дълго е бил разрушен. Около 1450 г. е възстановен отново. По-късно многократно е бил разграбван и опожаряван, като последният пожар е бил през 1949 година. Въпреки това манастирът успява да опази икони, рисувани от Захарий Зограф. Величествената 26-метрова камбанария с красива декоративна зидария е дело на Кольо Фичето. В края на ноември беше подписан договор за ремонт на Кремиковския манастир по проекта на Столична община \"Кремиковски манастир - духовният център на Софийската Света гора\". В светата обител ще бъдат инвестирани малко над 9,5 млн. лв. Предвижда се да бъде извършена реставрация на стенописи, ремонт на покрива и дренажа на средновековната черква \"Свети Георги\" в манастира и да бъдат запазени и представени археологическите разкопки в района. В Северно манастирско крило се предвижда да има информационен център \"Софийска Света гора\", музейна експозиция, магерница, параклис и камбанария. Предвижда се там да бъдат отворени и специални манастирски работилници, където посетителите ще могат да научат тънкостите в производството на сладка и сиропи от набрани в района плодове. Според проектите ще има организирани ателиета за популяризиране на традиционни за мястото занаяти. С беседи по вероучение, музика и изкуство, деца и младежи ще бъдат запознавани с християнската вяра, както и ще продължат безплатните летни лагери. Предвижда се улеснен достъп за хора с увреждания до манастира, археологическите разкопки и музея. Кремиковският манастир е един от най-старите по нашите земи. Датира от времето на Второто българско царство и е обявен за национален паметник на културата. В края на месец ноември беше одобрено и финансиране за консервация и реставрация на фасадата на катедрален храм \"Св. Св. Кирил и Методий\" в Бургас. Той е в самия център на морския град. Още две православни черкви кандидатстват с проекти за обновяване. Това са храмовете \"Св. Димитър\" и \"Св. Панталеймон\" в област Видин. Към черквата \"Св. Димитър\" е планирано и изграждането на музей. В предишния период по Оперативна програма \"Регионално развитие\" беше върнат блясъка на черквата \"Св. Георги\" в село Арбанаси. Беше ремонтиран покривът, укрепени бяха стените и сводът на храма и беше направен дренаж. Реставрирани бяха 180 кв. м стенописи и този храм бе включен в туристическия маршрут в историческия резерват. Освен средствата по ОПРР, за възстановяване на православни храмове се очаква да бъдат включени и 4,4 млн. лв. по управляваните от МРРБ програми за трансгранично сътрудничество. По програма Интеррег Румъния - България 2014-2020 се извършва реставрация на черквите \"Св. Петка\" и \"Св. Георги\" в Русе. Обновяването им е част от проекта \"Християнско наследство по културния коридор Русе-Гюргево\" на стойност над 3 млн. лв. Предвижда се да бъде направен основен ремонт на двете черкви и създаване на туристически маршрути. Черквата \"Св. Петка\" в Русе е паметник на културата, като архитектурният проект на храма е първият успешен опит за копиране на Кръглата черква в старата българска столица Преслав. Черквата \"Св. Георги\" в Русе е построена в около 1840 г., след като съществуващата преди това дървена постройка е изгорена по време на руско-турската война в началото на 19-ти век. По програма ИНТЕРРЕГ-ИПП България - Македония 2014-2020 г. са отделени 440 хил. лв. за ремонта на средновековната черква \"Свети Архангел Михаил\" в град Рила. Само частична частична реконструкция на стенописите има там. Тази черква е в регистъра на Министерството на културата за недвижимите културни ценности от национално значение и е една от малкото добре запазени на Балканите, датирани от 12 век. По същата програма, но за Сърбия са отделени над 600 хил. лв. за реставриране и консервиране на руините на черквата \"Света Богородица\" в село Осиковица, община Правец. Археологическият обект е на 8 км. южно от село Осиковица. Черквата е датирана от ХIV век и е изградена върху руини на по-ранна сграда и древно култово място. Обявена е за архитектурно-строителен паметник на културата от Античността и Средновековието.", "date": "2019.12.25", "title": "Обновяват пет манастира с европари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404025-norad-%D1%81%D0%BB%D0%B5%D0%B4%D0%B8-%D1%88%D0%B5%D0%B9%D0%BD%D0%B0%D1%82%D0%B0-%D0%BD%D0%B0-%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0", "text": "Северноамериканското военновъздушно-космическо командване NORAD отново следи движението на шейната на Дядо Коледа над света, докато той спира с елените си пред всеки дом, за да остави подаръци.   В коледната нощ той владее пространство-времето и удължава всеки миг дотолкова, че в часовете до сутринта да може да посети всеки от милионите домове, където го очакват. Така успява да посети 390 хиляди домове всяка минута, което прави над 6000 в секунда.   Дядо Коледа, чието пътуване започна от Тихия океан, навлезе във въздушното пространство на България около 22:00 ч. В българското Ръководство на въздушното движение също следят шейната и осигуряват въздушен коридор за безпроблемния й полет над страната ни.   Най-лобознателните могат да проследят пътя й на сайта на NORAD. Правят го милиони хора от над 200 държави. Традицията NORAD да следи шейната на Дядо Коледа датира от 1955 г. Тогава магазин в Колорадо Спрингс допуска печатна грешка в телефонния номер на \"Северния полюс\" при публикуването на реклама във вестник. Оказва се, че сгрешеният номер е в центъра на въздушното командване. И понеже първият, който се обажда в търсене на \"Северния полюс\", е малко момиченце, директорът на командния център решава да спаси коледния дух, вместо да разкрие грешката, той уверява момиченцето, че Дядо Коледа е на път. Следва лавина от подобни обаждания и военновъздушните сили заедно с учените от NASA приемат като своя мисия да бдят над безопасното движение на Дядо Коледа. През тази година над 1500 доброволци отговарят на телефонните обаждания на деца и на техните родители, които искат да знаят къде се намира шейната. А щом тя наближи въздушното пространство на САЩ, Федералното управление на гражданската авиация ще издаде официално разрешение тя да прелети над страната. Обикновено по този повод американският министър на транспорта прави официално изявление. Ориентирът, който следи екипът на NORAD, е... червеният нос на елена Рудолф.", "date": "2019.12.25", "title": "NORAD следи шейната на Дядо Коледа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404026-%D0%BF%D0%BE%D1%81%D0%BB%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82", "text": "Българският патриарх Неофит оглави тържествената литургия за Бъдни вечер в катедралата \"Св. Александър Невски\", в съслужение с митрополити, епископи, свещеници. В очакване на Христовото Рождество той напомни, че в тази свята нощ най-силно чувстваме нашата човешка близост и единството на нашата спасителна вяра и свята надежда. В словото си патриархът казва още, че Синът Божи идва, за да обнови света и да спаси човечеството. \"Благодатно озарени с тази божествена светлина, идваща в света, за да разпръсне властта на мрака и да очисти умовете и сърцата ни, за да възприемем Божия дар, посрещаме и днес нашия Господ и Спасител, сторили Му място в нашите храмове и в нашите домове, но най-важно - в нашите сърца, където е скрито най-скъпото ни съкровище. Нека мирът и благодатта на раждащия се днес заради нас Богомладенец да бъдат с всички нас! Благословена да бъде традиционната празнична трапеза за Бъдни вечер, която ни събира едни с други и заедно - с Христа Спасителя, Който е центърът и средоточието на целия наш християнски живот, на вярата ни и на нашата светла и непомрачена надежда.   Честит и благословен празник!Честито Рождество Христово!\" - гласи обръщението на българския патриарх.", "date": "2019.12.25", "title": "Посланието на патриарх Неофит"}
{"url": "http://www.classa.bg/%D1%81%D0%B2%D1%8F%D1%82/item/404027-%D0%B0%D0%B1%D0%B5-%D0%B8-%D0%BC%D1%83%D1%83%D0%BD-%D1%81%D0%B5-%D1%81%D1%80%D0%B5%D1%89%D0%B0%D1%82-%D1%81%D0%BB%D0%B5%D0%B4-%D0%BD%D0%B0%D0%B9-%D0%BB%D0%BE%D1%88%D0%B8%D1%8F-%D0%BF%D0%B5%D1%80%D0%B8%D0%BE%D0%B4-%D0%BC%D0%B5%D0%B6%D0%B4%D1%83-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8-%D1%8F%D0%BF%D0%BE%D0%BD%D0%B8%D1%8F-%D0%BE%D1%82-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D1%8F", "text": "Президентът на Южна Корея Муун Джае-ин и премиерът на Япония Шиндзо Абе се срещнаха в кулоарите на тристранната среща на върха с китайския премиер Ли Кекианг в китайския град Ченду. Напрежението от прекъснатите преговори за денуклеаризация между Северна Корея и Съединените щати беше основният въпрос в дневния ред. Сеул, Токио и Пекин „се договориха да продължат тясната комуникация и сътрудничеството за денуклеаризация и траен мир на Корейския полуостров\", каза Муун. \"Ние решихме да работим заедно, за да гарантираме, че денуклеаризацията и мира ще продължават чрез бърз диалог между Северна Корея и САЩ\", добави той.   За Муун и Абе това също беше шанс да започнат да възстановяват връзките, между страните си, които се разпаднаха, след като Върховният съд на Южна Корея миналата година нареди на японските фирми да компенсират южнокорейците, принудени да работят за тях по време на колониалното управление на Япония през 1910-45, заяви Ройтерс. Двамата лидери се съгласиха да се срещат по-често, въпреки различията по историята и търговията, заяви говорителят на Муун, Ко Мин чинг, добавяйки, че и двамата искат да разрешат различията чрез диалог.", "date": "2019.12.25", "title": "Абе и Муун се срещат след най-лошия период между Южна Корея и Япония от десетилетия"}
{"url": "http://www.classa.bg/%D1%81%D0%B2%D1%8F%D1%82/item/404028-%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D1%89%D0%B5-%D1%81%D0%BF%D1%80%D0%B0%D1%82-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%B2-%D1%80%D0%B0%D1%84%D0%B8%D0%BD%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D1%82%D0%BE%D1%82%D0%B0%D0%BB", "text": "Французските работници гласуваха за спиране на производството в рафинерията на Тотал, като част от протестите срещу правителствения план за пенсионна реформа.   „Взето е решение за спиране на рафинерията, но с малко мнозинство. Ръководството поиска час за размисъл\", заяви длъжностно лице.   Спиране на производството на 210 000 барела на ден на рафинерията на Петролнеос започна в неделя, след подобно гласуване от работниците на профсъюза CGT, предаде Ройтерс.   Министерството на околната среда и енергетиката заяви в понеделник, че доставките на гориво за бензиностанциите са нормални, въпреки призивите на профсъюзите CGT да прекратят производството в рафинериите. Всички френски рафинерии работят въпреки стачките, добави министерството.", "date": "2019.12.25", "title": "Френските работници ще спрат производството в рафинерията на Тотал"}
{"url": "http://www.classa.bg/component/k2/item/404029-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%82%D0%B5-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-%D0%B8%D1%81%D0%BA%D0%B0%D1%82-%D0%B4%D0%B0-%D0%B7%D0%B0%D0%BF%D0%B0%D0%B7%D1%8F%D1%82-%D0%B7%D0%B0%D0%BF%D0%BE%D0%B2%D0%B5%D0%B4%D1%82%D0%B0-%D0%B7%D0%B0-%D0%B0%D1%80%D0%B5%D1%81%D1%82-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD%D1%82", "text": "Държавната прокуратура в Мадрид поиска от испански съдия в понеделник да поддържа международните заповеди за арест на бившия каталунски лидер Карлес Пучдемонт и на един от неговите колеги, докато те се опитват да заемат места в Европейския парламент. Службата заяви, че също така очаква съдията да поиска от Европейския парламент да отмени имунитета на Пучдемонт и бившия член на каталунския кабинет Тони Комин, като новаизбрани членове на парламента, съобщава АП. Заповедта за двамата каталунски лидери „може да отпадне само след като те доброволно се предадат за да отговарят на обвиненията срещу тях\", се казва в изявлението. Двамата политици са издирвани от Испания заради ролята си в опита за отцепване през 2017 г. от страна на каталунското правителство и депутати за независимост. Те избягаха в Белгия, след като опитът не успя и бяха избрани в Европейския парламент през май като представители на каталунски партии.", "date": "2019.12.25", "title": "Испанските прокурори искат да запазят заповедта за арест на Пучдемонт"}
{"url": "http://www.classa.bg/%D1%81%D0%B2%D1%8F%D1%82/item/404030-%D0%BD%D0%B0%D0%B9-%D0%BD%D0%BE%D0%B2%D0%B8%D1%8F%D1%82-%D1%84%D0%B8%D0%BB%D0%BC-%D0%BD%D0%B0-%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8-%E2%80%9E%D0%B0%D0%B1%D1%81%D0%BE%D0%BB%D1%8E%D1%82%D0%B5%D0%BD-%D0%BF%D1%80%D0%BE%D0%B2%D0%B0%D0%BB%E2%80%9C", "text": "Американският актьор Джейк Канавал, който се появява в серията „Мандалориецът\" – филм от „Междузвездни войни\", не спира да споделя своите истории в Instagram. Ето неговото мнение за 'Възходът на Скайуокър', последният филм във франчайза, само няколко часа след излизането му: \"Възходът на Скайуокър безспорно беше най-лошият филм на Междузвездни войни. Абсолютен провал. Възходът на Скайуокър (глупаво заглавие между другото) беше по-лош от \"Призрачната заплаха и Последният джедай\" взети заедно\", казва актьорът. Когато потребител на социалната мрежа го попита дали щеше да бъде толкова разстроен от филма, ако бе избран да участва в него, Каннавале отговори: „Лично аз бих се почувствал доста депресиран, ако участвах в новия филм на Междузвездни войни\". Актьорът, който се нарече „голям фен на Междузвездни войни\", заяви, че е „разочарован от общата леност и бездарие на тази нова трилогия\" и обясни, че фактът на принадлежност към Вселената на Междузвездни войни не му пречи да говори зле за нейното последно издание.", "date": "2019.12.25", "title": "Най-новият  филм на Междузвездни войни - „Абсолютен провал“"}
{"url": "http://www.classa.bg/%D1%81%D0%B2%D1%8F%D1%82/item/404031-%D0%BB%D0%B0%D0%B2%D1%80%D0%BE%D0%B2-%E2%80%9E%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D0%BE%D1%82-%D0%BD%D0%B0%D1%82%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-wada-%D0%B8-%D0%B4%D0%BE%D0%BF%D0%B8%D0%BD%D0%B3%D0%BE%D0%B2%D0%B8-%D0%BF%D1%80%D0%B5%D1%82%D0%B5%D0%BD%D1%86%D0%B8%D0%B8,-%D0%B7%D0%B0-%D0%B4%D0%B0-%D1%81%D0%B4%D1%8A%D1%80%D0%B6%D0%B0%D1%82-%D1%80%D1%83%D1%81%D0%B8%D1%8F%E2%80%9C", "text": "Преследването на Русия от Световната антидопингова агенция (WADA) е политически мотивирано, тъй като тя си остава в ръцете на държавите-членки на НАТО, които са готови да използват всякакви средства за да навредят на Москва, заяви руският външен министър Сергей Лавров. Решенията на WADA се вземат от малко над дузина хора, посочи Лавров, уточнявайки, че те представляват „11 страни-членки на НАТО, Австралия и Япония; една африканска държава и една от Латинска Америка. \" Когато целият патос на борбата срещу допинга се използва в подкрепа на гласа на онези, които искат да ограничат Русия с всякакви средства и от всички посоки, има всички основания този тип действия да се оценят като чисто политизирани. По-рано през декември WADA удари Русия с жестоки санкции заради предполагаемите манипулации с базата данни на московската антидопингова лаборатория, която беше получена от антидопинговата агенция на страната RUSADA, като част от процеса на възстановяване. RUSADA бе обявена за неизпълняваща задълженията си, като Русия бе изхвърлена от големи спортни събития през следващите четири години. Спортистите на страната ще могат да участват само под неутрален флаг, разбира се, ако успеят да докажат, че са чисти. Москва решително отрече обвиненията и изрази планове за обжалване на забраната в Арбитражния съд за спорт (CAS). По-рано тази седмица Следственият комитет на Русия обяви резултата от проучването си за предполагаемо намесване в досиетата на московската лаборатория. В него се казва, че бившият ръководител на лабораторията Григорий Родченков, който избяга в САЩ през 2015 г. и стана главен свидетел на WADA по делото срещу Русия, е реализирал отдалечен достъп в базата данни. Разследващите разкриха също, че Родченков е предоставил на WADA \"нещо като алтернативен архив на московската антидопингова лаборатория\", чийто произход и съдържанието остават неизвестни. Отговорът на WADA на резултатите от руската разследване ще се превърне в лакмусово изпитание за организацията, сигнализира Лавров. \"Ние внимателно наблюдаваме реакцията им ... Ще видим как открито, прозрачно и честно WADA ще бъде в състояние да обсъди този въпрос.\"", "date": "2019.12.25", "title": "Лавров: „Държавите от НАТО използват WADA и допингови претенции, за да сдържат Русия“"}
{"url": "http://www.classa.bg/%D1%81%D0%B2%D1%8F%D1%82/item/404032-%D1%82%D1%80%D0%B8%D1%83%D0%BC%D1%84%D1%8A%D1%82-%D0%BD%D0%B0-%D0%B4%D0%B5%D1%81%D0%BD%D0%B8%D1%86%D0%B0%D1%82%D0%B0-%D0%B2-%D1%88%D0%B2%D0%B5%D1%86%D0%B8%D1%8F-%D0%B5-%D1%80%D0%B5%D0%B7%D1%83%D0%BB%D1%82%D0%B0%D1%82-%D0%BE%D1%82-%D1%82%D0%BE%D1%82%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%B2%D0%B0%D0%BB-%D0%BD%D0%B0-%D0%BB%D0%B8%D0%B1%D0%B5%D1%80%D0%B0%D0%BB%D0%B8%D0%B7%D0%BC%D0%B0", "text": "Демократите от Швеция, които доскоро бяха пренебрегвани като дясна, расистка партия, сега се покачват в анкетите. Проучване на избиратели, поръчано от вестник \"Дагенс Нихетер\" миналата седмица, поставя партията в рамките на само 0,2 процентни пункта от левите социалдемократи на премиера Стефан Лофвен. Освен това сега избирателите са съгласни с политиката на партията по девет от деветте въпроса. По отношение на имиграцията 43 процента от гласоподавателите са на страната на партията и нейния лидер Джими Акесон. По същия начин 31 процента са доволни за позицията на Акесон по отношение на реда и закона в сравнение с 19 процента за Лофвен. Пресата не улесни изкачването на Акесон до върха. И все пак тя не успя да изкопае мръсотия за 40-годишния политик, който харесва французойката Марин Льо Пен, отбеляза точка с дистанцирането на партията си от крайно десните й корени и представя чист и изряден образ. Акесон беше порицан в медиите за онлайн хазартна зависимост, но избирателите очевидно нямаха нищо против. Предишни коментари на Акесон за гей родителите бяха изкопани от журналиста Джонас Гардел преди две седмици, но независимо от това читателите му дадоха своя вот седмица по-късно. Добрият музикант Боно дори сравни Акесон с Хитлер преди изборите миналата година, но отново без резултат. Не е трудно да се намери истинската причина за популярността на Akesson. Швеция е във вихъра на престъпна вълна. Убийствата, нападенията, изнасилванията, заплахите и тормозът скочиха рязко от 2015 г., според Съветът за превенция на престъпността в страната. По-специално сексуалните престъпления са се утроили през последните четири години, докато убийствата - над два пъти. Освен това Швеция се превърна в столицата за нападения с ръчна граната. През 2018 г. имаше 162 атентата, докладвани в полицията, и 93 отчетени през първите пет месеца на тази година, с 30 повече, отколкото през същия период на 2018 г. Нивото на нападенията е „екстремно за страна, която не е във война. Разследване от 2017 г. установи, че имигранти, повечето от които са от Близкия Изток и Северна Африка, стоят зад 90 процента от стрелбите в Швеция. Междувременно полицейските сили на страната определиха 50 тежки имигрантски квартала като „уязвими\" - термин, който мнозина приеха да означава „забранени за посещаване зони\".   Демократите от Швеция отхвърлят мултикултурализма и предложиха затягане на закона за имиграцията и връщане на бежанците в техните страни. Партията се застъпва за присъди без условно освобождаване за тежки престъпления, и за депортирането на чужденци, признати за виновни за тежки престъпления. Въпреки това безработицата е намаляла, докато стрелбите са се увеличили. Дори ако само безработицата е виновна за насилието, Лофвен не спомена факта, че равнището на безработица сред мигрантите в Швеция е тройно повече от средното за страната, а 90 процента от бежанците, пристигнали след мигрантската криза през 2015 г., са безработни. Вместо това неговото правителство се ангажира с всеобщо отрицание. Финансираният от данъкоплатците Шведски институт пуска видеоклипове, омаловажаващи проблема с престъпността и буквално казвайки на критиците в Twitter, че „нищо не се е случило тук в Швеция.\" Институтът също така създаде рекламна кампания на арабски език, приканваща бъдещи мигранти с обещания за щедри социални помощи. Лофвен публично отрече съществуването на „забранени за посещаване зони\" в изявление, дадено в Белия дом миналата година. Но когато статистиката за престъпленията разказва различна история, Министерството на правосъдието има план и за това: потиска „политически чувствителната\" информация, оллита се с цифри и игнорира смущаващите резултати. Либерализмът на Лофвен може да е резонирал с избирателите, когато той дойде на власт през 2014 г. Но мигрантската криза и новата престъпна вълна, която я последва само година по-късно, се оказаха фатални, тъй като страната плати за хуманитаризма си с кръв и източването на благосъстоянието. Бързо търсене в Google разкрива стотици статии, които поставят въпроси като „Защо Швеция се измества надясно?\" Отговорът на този въпрос е прост. Либерализмът се сблъска с реалността и загуби.", "date": "2019.12.25", "title": "Триумфът на десницата в Швеция е резултат от тоталния провал на либерализма"}
{"url": "http://www.classa.bg/%D1%81%D0%B2%D1%8F%D1%82/item/404033-%D1%87%D0%B5%D1%81%D1%82%D0%B8%D1%82%D0%BE-%D1%80%D0%BE%D0%B6%D0%B4%D0%B5%D1%81%D1%82%D0%B2%D0%BE", "text": "Празникът - наричан у нас още Коледа или Божич, възвестява рождението на Сина Божи Иисус Христос. Според Евангелието на Лука, малко преди раждането на Иисус, майка му Мария и съпругът й - дърводелецът Йосиф, отиват от Назарет във Витлеем (провинция Юдея), където е роден Йосиф. Преди това римският император Октавиан Август е издал заповед за преброяване на населението в империята, като всеки е трябвало да се запише там, откъдето е родът му. Мария и Йосиф не намерили място в странноприемницата и били принудени да се подслонят в пещера извън града, където пастирите затваряли овцете си. Там, в яслата, се родил Иисус. В мига на Рождеството в небето пламнала необикновена светлина, явил се ангел, който съобщил на намиращите се наблизо пастири, че на света е дошъл Спасителят. Витлеемските пастири били и първите хора, които се поклонили на Бога-Син. Младенеца Исус почитат и трима източни мъдреци, доведени във Витлеем от изгрялата над мястото на събитието звезда. С Рождеството си Христос донася частица от светостта на небесния мир. С неговото идване на земята се отбелязва началото на новата ера.   В българската традиция празникът Рождество Христово е продължение на Бъдни вечер - последния ден от великите пости, който започва от полунощ с обичая коледуване. В него участват коледари - ергени, годеници и по-млади, скоро женени мъже. Те са облечени празнично, с накичени с китки калпаци, а в ръцете си носят \"шарени тояги\". Коледа се отбелязва на 25 декември и като официален празник с решение на 9-ото Народно събрание от 28 март 1990 г. Названието \"Коледа\" произлиза от латинската дума calendae - \"първият ден от месеца\". Други разновидности на тази дума са: Ко̀ла̀да, Колѐдна, Колѐнда. На старобългарски названието е Колѧда - Коленда. Днес имен ден празнуват Христо, Христинa, Ицо, Kристинa, Kристиaн, Kристиaнa, Райко, Радко, Радослав, Радостин, Божан, Божана, Божин, Божил, Радомир и производните на тези имена.", "date": "2019.12.25", "title": "ЧЕСТИТО РОЖДЕСТВО!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404020-%D1%81%D0%BD%D0%B5%D0%B6%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-%E2%80%93-%D1%81%D0%B0%D0%BC%D0%BE-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5,-%D0%BE%D1%81%D1%82%D0%B0%D0%B2%D0%B0-%D1%82%D0%BE%D0%BF%D0%BB%D0%BE-%D0%B7%D0%B0-%D1%81%D0%B5%D0%B7%D0%BE%D0%BD%D0%B0", "text": "Денят на Рождество ще е с положителни температури и променлива облачност, предимно значителна. Снежна Коледа ще има само в планинските райони. На места ще има слаби превалявания от дъжд. В планините ще вали сняг и ще се образува снежна покривка. В западните райони в Предбалкана в сутрешните и вечерните часове дъждът ще бъде примесен със сняг. Ще има условия за образуване на поледици. Вятърът ще бъде все така ориентиран от северозапад - умерен, в някои райони временно силен. Минималните температури с в рамките на 0-5 градуса, малко по-високи по Черноморието. Максималните са в интервала 4-9 градуса.", "date": "2019.12.25", "title": "Снежна Коледа – само в планините, остава топло за сезона"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404021-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D1%80%D0%BE%D0%B2%D1%8F%D1%82-%D0%B8-%D0%BB%D0%B8%D1%87%D0%BD%D0%B8%D1%82%D0%B5-%D1%84%D0%B8%D0%BD%D0%B0%D0%BD%D1%81%D0%B8-%D0%BD%D0%B0-%D0%B8%D0%B7%D0%BF%D1%8A%D0%BB%D0%BA%D0%BE%D0%BC%D0%B0-%D0%BD%D0%B0-%D0%B1%D1%84%D1%81", "text": "Проверяват се всички лични финанси и данъчни декларации за 5 години назад. Документите все още се преглеждат и няма данни дали е открито нещо нередно. Ако бъде открито, то ще последва персонална ревизия, уверили от НАП.   Има идея да се провери и част от оперативното ръководство на футболния съюз. Тя все още не е в ход. Това е третата проверка срещу БФС в последните месеци.   Първо в сградата на съюза се появи ГДБОП, като бяха иззети документи, свързани със съдийството. До момента, въпреки че изтекоха няколко месеца, няма никакви данни какви са резултатите от нея. Единствено шефът на съдиите Йордан Сталев бе отстранен за постоянно от изпълкома и на негово място бе назначен Костадин Стоичков.   След това в сградата на БФС дойде и Икономическа полиция, която пък провери как са разходвани държавните пари, отпускани за деца и юноши от Министерството на младежта и спорта.   Паралелно с това и инспекторатът към спортното министерство прави собствена проверка за разходи на държавни пари, като хора обикалят всички областни съвети, за да се уверят, че отпуснатите средства са били похарчени по предназначение.   И от тази проверка все още няма резултати, въпреки че също мина доста време.   В същото време всички от БФС бяха пуснати в отпуск за празниците и трябва да са на работа на 6 януари, ден след церемонията за Футболист на годината на България.   Припомняме, на 8 юли премиерът Бойко Борисов свика среща със собствениците на големите отбори в Министерския съвет.   Първото влизане на полицията в централата на БФС беше на 15 октомври .   Това се случи в деня, когато председателят на БФС Борислав Михайлов подаде оставка, след като тя му беше поискана от премиера Бойко Борисов заради расистките прояви по време на мача срещу Англия.   Първоначално Борислав Михайлов отказа да подаде оставка. Тогава България падна с 6-0 от Англия и влезе в световните медии с расистки изпълнения от страна на агитките.   Второто влизане на полицията в БФС беше на 26 ноември. От ръководството на съюза дадоха брифинг по време на продължаващата акция, свързана с подозрения за злоупотреби при наемане на тренировъчни и спортни бази.   \"Нищо страшно и дори неприятно няма, но не е хубаво това, което се преживява в момента.\" В това увери изпълнителният директор на Българския футболен съюз (БФС) Борислав Попов на брифинг в централата на Футболния съюз.   На 2 декември стана ясно, че проверката срещу БФС вече е на територията на цялата страна.", "date": "2019.12.25", "title": "Данъчните ровят и личните финанси на изпълкома на БФС"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404022-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%BD%D1%83%D1%87%D0%B5%D1%82%D0%B0%D1%82%D0%B0", "text": "Навръх Бъдни вечер премиерът Бойко Борисов се събра със семейството си в къщата му Банкя. Както всяка година лидерът на ГЕРБ спази традицията и сподели своя семейна снимка. Този път на фотоса Борисов бе с двете си внучета, които са деца на дъщеря му Венета. \"По традиция на Бъдни вечер в родната къща в Банкя\", написа гордият дядо. Двете момченца бяха пременени в народни носии и явно премиерът и семейството му посрещат празника според българските традиции.", "date": "2019.12.25", "title": "Уникална снимка на Борисов с внучетата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404023-%D0%BC%D0%B2%D1%80-%D1%81%D1%8A%D1%81-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B2%D0%BE%D0%B4%D0%B0-%D0%B2-%D1%81%D1%82%D0%BE%D0%BC%D0%B0%D0%BD%D0%B0-%D0%BF%D0%B5%D1%80%D0%BD%D0%B8%D0%BA", "text": "Министрите Маринов и Караниколов бяха в Перник в рамките на действията на кризисния щаб, съобщава МВР. След среща с Борисов и набелязаните мерки за действие предвид кризисната ситуация, двамата бяха на място на стартиралите ремонтно-монтажни дейности и обследването на трасето на Клон 2 от водопреносната мрежа на Перник. Двамата провериха създадената организация за обследване на трасето, част от което преминава през територията на \"Стомана\". Целта на обследването е да се установи точната локация на оттечките и дали става въпрос за авария или за нерегламентирано включване в мрежата. По-рано НоваТВ съобщи, че МВР провежда спецакция в \"Стомана\" Перник заради кражби на вода, като вътрешният министър и министърът на икономиката са на място. С багери и тежка техника униформени и прокурори нахлул в пернишкия завод. По информация на магистрати спецоперацията е по сигнал за кражби и източване на вода от водопровод, минаващ през завода. Според БНР има и жандармерия, а операцията се ръководи от Маринов и представители на прокуратурата. Полицията трябва да осигури достъп до тръба и да се провери дали има опити за отклоняване и незаконно източване на вода. Пристигнал е и кметът на Перник Станислав Владимиров. Междувременно е преустановено водоподаването в пернишкия квартал \"Проучване\" и на улица \"Рашо Димитров\" заради влошено качество на водата. Три от взетите общо пет проби установяват несъответствия по показателите колиформи и ешерихия коли, а две проби показват сулфит редуциращи клостридии. На населението ще се осигури вода с цистерни. В момента ВиК-Перник извършва ремонтни дейности. В останалите райони на Перник и населените места, водата е с добри показатели.", "date": "2019.12.25", "title": "МВР със спецакция за кражба на вода в \"Стомана\" Перник"}
