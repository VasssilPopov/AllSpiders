{"url": "http://www.classa.bg/%D1%81%D0%B2%D1%8F%D1%82/item/377259-%E2%80%9E%D0%BD%D0%BE%D0%B2%D0%B8%D1%8F%D1%82-%D1%81%D0%B2%D1%8F%D1%82%E2%80%9C-%D0%BD%D0%B0-%D0%B8%D0%B7%D0%B2%D1%80%D0%B0%D1%89%D0%B5%D0%BD%D1%86%D0%B8%D1%82%D0%B5-%D0%BA%D0%B0%D1%82%D0%BE-%D0%B2%D1%81%D0%B5%D0%BC%D0%B8%D1%80%D0%BD%D0%B0-%D1%81%D0%BE%D0%B4%D0%BE%D0%BC%D1%81%D0%BA%D0%B0-%D0%B0%D0%BD%D1%82%D0%B8%D1%86%D1%8A%D1%80%D0%BA%D0%B2%D0%B0", "text": "През последните две десетилетия светското общуване стремително потъва в състояние на древно езичество, характерно за онази епоха, в която Христос още не се явил в света. Макар и случващото да изглежда като обективен процес, става дума за добре управлявана всеобща либертарианска революция, насочена към изменение на самата същност на човека. Олга Четверикова е доцент, кандидат на историческите науки, преподавател в МГИМО и автор на множество книги, изследвания и публикации в областта на политиката и религията. „Те замениха истината Божия с лъжа, и се поклониха и служиха на творението повече, отколкото на Твореца, Който е благословен вовеки. Амин. Затова Бог ги предаде на срамотии страсти: жените им замениха естественото употребление с противоестествено; също и мъжете, като оставиха естественото употребление на женския пол, разпалиха се с похоти един към други, и вършеха срамотии мъже на мъже, та получаваха в себе си отплата, каквато подобаваше на тяхната заблуда.” (Рим. 1:26-27) „… и ако градовете Содомски и Гоморски осъди на разорение и превърна на пепел, та ги постави за пример на бъдещите нечестивци.“ (2 Пет. 2:6) Хомосексуализъм – извратено полово влечение към лица от същия пол. Тълковен речник на руския език от Ушаков. През последните две десетилетия светското общуване стремително потъва в състояние на древно езичество, характерно за онази епоха, в която Христос още не се явил в света. Времето като че ли се е върнало назад и народите, решително отхвърляйки наследството на многовековното християнство, под лозунгите за свобода и прогрес се връщат в допотопните времена, стараейки се във всичко да приличат на наследниците на Каин. Характерно, че точно когато християните отбелязват 1700-годишнината от приемането на Миланския едикт (313 година), утвърждаващ свобода на вероизповеданието в Римската империя и полагащ началото на християнизация на държавата, на Запад повсеместно се легализират содомитските бракове. Ако християнските императори Констанций II и Констант въведоха за содомитите смъртно наказание, то днешните европейски управници обявяват за престъпна не само всяка дискриминация спрямо извращенците, но дори и моралното им неприемане. Макар и случващото се да изглежда като обективен процес, става дума за добре управлявана всеобща либертарианска революция, осъществявана от разбунтувано против Твореца общество от нехора и насочена към изменение на самата същност на човека, лишаването му от неговите духовни основи, естествени биологически корени, разрушаване на семейството и традиционните обществени връзки. Става дума за пълно „преформатиране“ на човека, така че да стане възможно неговото встъпване в антицърквата на сатана. Религиозни източници на содомизма В повечето древни езически общества не е съществувала нравствена забрана на мъжеложството. То било общоприето и често имало не толкова чувствено-удоволствен, колкото култов характер. Това било характерно както за Древния изток, така и за Древна Гърция, Древен Рим, келтите и пр. Хомосексуалните отношения се явявали или част от свещената храмова проституция, или влизали в ритуала на възрастовата инициация, при която момчета ставали подчинени обекти на възрастен хомосексуалист. С помощта на тази инициация била потискана тяхната воля и те сляпо се подчинявали на племенните вождове-жреци. Подобен мистически ритуал съществувал и в Древна Гърция, в Атина, където хомосексуализмът бил институционализиран и обезпечавал юношите от богати семейства да получат място в управлението на държавата. Инициация се осъществявала като правило и с бъдещия тъст. При нея на младия човек се давала ролята на жена, а когато достигал зряла възраст, получавал за жена дъщерята на своя учител (1). Пример за такава социална организация на хомосексуализма била и средновековна Япония, когато политическият живот на страната се намирал в ръцете на самураите, които с помощта на хомосексуалната любов възпитавали у юношите абсолютна преданост към господаря. Доколкото хомосексуализмът бил разглеждан като ритуален начин за подчинение, той бил използван и в отношенията със социално неравни хора, например като унижение и превръщане в абсолютни роби на военнопленници, както е било в Древен Египет. Съществувала е и комерсиална мъжка проституция, сексуално обслужване на робовладелци от техните роби, използване на евнуси и кастрати за сексуални цели. В това отношение с крайна степен на разпуснатост се отличавали римските знатни патриции, особено в периода на гоненията против християните(2). Историкът Арно Карлен, указвайки, че от първите 15 римски императори 14 били содомити, пише: „Те встъпвали във взаимодействие с такива култове, че отклоненията на императорите ставали възможно най-скандални. Комод, завзел трона през 180 година, се появявал публично в женски одежди и бил удушен от хомосексуалния си фаворит; Адриан обожествявал хомосексуалния си любовник Антоний. Но никой не може да се сравни с Хелиогабал, започнал своето управление на четиринайсетгодишна възраст през 218 г., възпитан в Сирия като свещеник на Ваал. Той влязъл в Рим съпровождан от сирийски свещеници и евнуси, облечен в коприна, с руж на бузите и очна линия. Различни историци сочат, че събрал римските хомосексуалисти и се обръщал към тях като момче проститутка; обличал наметало и стоял на вратите на бордеите; опитвал да принуди лекари да го превърнат в жена; отдавал се на содомии, изпълнявайки ролята на Венера в пантомимни спектакли; публично целувал гениталиите на своите фаворити и като Нерон формално се оженил за един от тях… Хелиогабал установил в Рим гигантски ашрим (фалически култ), от каквито еврейските царе се опитвали да очистят своята земя“(3). Както показва историята, източник на содомския грях не е грубата чувственост на древния човек, а пълното помрачение на неговото религиозно съзнание, окултно-пантеистичният, демонически характер на езическия светоглед. Известно е например каква роля са изиграли в развитието на хомосексуализма в Древна Гърция ритуалите, привнесени от Изток с Орфическите мистерии и култа към Дионис, в които приемали груби и извратени форми(4). В Рим те били известни като вакханалии. Именно това демонично, окултно значение на содомизма се разкрива в Книга Битие, където този грях, единствен измежду всички се определя като „мръсотия“ – по този начин е преведена еврейската дума toevah, чието автентично значение е култова „нечистота“(5). „И казал Господ на Моисей: Ако някой легне с мъж като с жена, и двамата са извършили мръсотия: да бъдат умъртвени, кръвта им е върху тях“ (Левит 20:13). Действително, цялата библейска история с град Содом свидетелства, че той е представлявал сатанинско общество, въплъщение на содомокрация, при която съответното действие имало култов характер (като освен него имало още четири такива града, т.е. това не е било изключително явление). Когато Бог, узнавайки за безбожното поведение на жителите на Содом и Гомор, изпратил там два ангела и Лот ги помолил да пренощуват, всички жители, „млади и стари“, обкръжили дома му. Содомяните поискали от Лот „изведи ни ги, да ги познаем“, т.е. да ги изнасилим. Ясно е, че те не търсели чувствено наслаждение, а искали да осъществят ритуален акт с пришълците, като ги хвърлят на олтара на своето божество, на сатана. Именно заради това Господ унищожил Содом и други подобни на него градове(6). Содомизмът представлява не просто ритуален акт, а религия, която поема отговорността за кощунственото подменяне на Божия образ с дяволския. Най-пълно това е представено в Кабала, тайното юдейско учение, което започнало да се оформя по времето на вавилонския плен, при който юдеите били в тясно общение с халдейските жреци и заимствали от тях пантеистичния мироглед, обединяващ божеството с природата и прехвърлящ върху него нейните закони. Бог (Ен-Соф) според учението на Кабала се явява безкрайно нищо, съчетаващо в себе си дух и материя, женско и мъжко начало. Мъжкият принцип изтича от дясната му страна, женският – от лявата. Първият човек Адам бил също такова духовно двуполово същество – андрогин. Но бидейки съблазнен от земните неща, той придобил плътско тяло и отделяйки от себе си женското начало, се оказал разделен на полове. Заедно с Адам били създадени множество души, които съставлявали една колективна душа и които също били андрогинни на небето, но при раждането им тяхната цялост се нарушавала и те губели съвършенството и хармонията си. Така Кабала интерпретира грехопадението и доколкото целта на живота е освобождаването от плътското тяло и възвръщането в предишното състояние на цялост и сливане с божеството, то и разделението на полове се разглеждало като временно явление на дисхармония, водещо до космически хаос. По този начин содомският бунт против Твореца придобил изначално религиозна обосновка, противопоставяйки се на библейското „И сътвори Бог човека по Свой образ, по Божий образ го сътвори; мъж и жена ги сътвори“. От признаването и утвърждаването на християнството в Римската империя до XIX век мъжеложството на Запад се е разглеждало като извращение, явяващо се в резултат на съзнателен човешки избор. Това отношение било обусловено от твърдата позиция на Християнската църква, оценяваща това явление като смъртен грях, изцяло изменящ личността, като противоестествена блуд(„блуд, извършена против природата“), като страст, преминаваща в навик, което значи болест на душата. Съответно и гражданското право квалифицирало мъжеложството като престъпление против обществения морал и го подлагало на углавно наказание. Все пак тази практика не изчезнала напълно, съхранила се в тайни окултни общества и секти, в които й бил придаван все така сакрален смисъл. Свързаните с кабализма антихристиянски секти на гностиците и манихеите, изхождайки от дуалистичния светоглед (дух – добро, материя – зло), смятали видимия свят и плътта за творение на злото, а носителите на „гносиса“ – за избрани, и се чувствали абсолютно освободени от нормите на общоприетия морал. Както пише изследователят Пюеш, „тук става дума за бунт в много по-голяма степен, отколкото за критика и несъгласие… против човешкото наследие, против самото битие, света и даже Бога. И този бунт може да доведе… до нихилизма на „гностиците либертарианци“, които нарушават всички естествени и нравствени закони, злоупотребяват с телата си и с всичко на света, за да унижат всичко, да го изтощят, отхвърлят и разрушат“(7). Отхвърляйки любовта, гностиците и манихеите отхвърляли и брака, и раждането на потомство, считайки съпружеството за низше наследство. Гностикът Маркион например заявявал, че чрез въздържанието от съпружество и отказа от продължаване на човешкия род той безпокои Твореца. Гностиците утвърждавали, че отнемането на тайнството на брака и подмяната му с мъжеложство ще избави човека от индивидуализма на двойката, от егоизма на любовта и семейството. Такова дуалистично виждане на света и отношение към семейството и брака по приемственост се предава и на новоманихейските секти – павликяни и богомили, наречени по-късно катари, чиято практика народът така и наричал – мъжеложство. Този грях бил разпространен и сред рицарите на Тамплиерския орден. След тайно посвещение обетът за целомъдрие, бедност и послушание губел за тях всякакво значение и вместо смирение сред тях процъфтявали разврат, разпуснатост и религиозно безразличие. Наследници и пазители на учението на храмовниците станали шотландските франкмасони, изиграли главна роля при формирането на висшите степени на движението на свободните зидари. С укрепването на позициите на масонството и с развитието на създаденото от тях идейно движение на Просвещението сред западните елити започнало да се променя и отношението към мъжеложството. Първият трактат в негова защита, борещ се за неговата декриминализация, бил „Есе за педерастията“, написан през 1785 г. От известния английски „просветител“ Джереми Бентам, автор на теорията на утилитаризма, изхождаща от възгледа, че смисълът на човешкия живот е стремежът към наслаждение. Джереми Бентам Бентам призовавал да бъдат отменени санкциите против мъжеложството и скотоложството, защото били „резултат от ирационални религиозни страхове, породени от старозаветното разрушение на Содом“ и укрепени благодарение на „ирационалната антипатия“ на обществото към наслаждения от всякакъв вид. „Очевидно – пише Бентам – то (мъжеложството) не предизвиква у никого никакво страдание. Напротив, то принася удоволствие… То не предизвиква никакво сериозно опасение и в него няма нищо, от което да се плашим. С него се занимават само тези, които сами решават да бъдат такива и които намират в него удоволствие.“(8) По този начин Бентам утвърждавал, че содомизмът не е болест, а доброволен, съзнателен избор на човека и оценявал това явление като положително. Значението на неговия трактат се изразявало в това, че той първи дал рационално обосноваване на правото на мъжеложство, изхождайки от концепцията за естествените права на човека, и именно тази аргументация лежи в основата на съответните правни актове в най-ново време. Углавното преследване на содомитските отношения било отменено първо във Франция през 1791 г., което било следствие от революционния масонски преврат и приемането на Декларацията за правата на човека и гражданина. По-късно, през 1810 г., това било потвърдено и от Наказателния кодекс на Франция, съгласно който на наказание подлежали само насилствените хомосексуални действия. В течение на XIX в. по примера на Франция декриминализацията на содомизма се осъществила и в други страни (Холандия, Бавария, редица италиански държави и накрая и в Италианското кралство), но в широките слоеве на западното общество той продължавал да се оценява като безнравствено действие. Грехът се превръща в болест Положението се променя в края на XIX – началото на XX век във връзка с налагането на строго научно-рационален подход към проблемите на развитието на обществото, семейството и човека. Това се проявило в раждането на множество нови „науки“ – социология, психология, сексология, евгеника и пр., което съвпаднало с възраждането на езическата окултна мистика. На тази вълна се формирало и ново, феминистко движение, поставящо в центъра на своето внимание отношенията между половете. Решаваща роля за неговото установяване изиграли отново същите масонски кръгове, имащи за задача да въвлекат жените в антихристиянски и либертариански възгледи и да ги изведат от лоното на Църквата. Както се указва в един от документите на конвента „Великият изток“: „Само протестирайки против закона и християнския морал, ние ще разчистим място за нов морал, в който няма да има необходимост от закодиране“(9). Зародил се като движение за равни политически права (суфражизъм), феминизмът много скоро се съсредоточил върху нуждата от промяна на положението на жените в семейството и преразглеждане на тяхната социална мисия в този свят. Повдигнал искането за разрешаване на употребата на противозачатъчни средства, а след това и на аборти, тоест детеубийство, радикалният феминизъм преминал към пропагандиране на свободната любов и отричането на брака, придобивайки с времето ясно изразен малтусиански характер. Неомалтусианството, пропагандиращо евгениката, по това време се намира в подем, в негова подкрепа се създават множество добре финансирани феминистки групи и асоциации. Най-показателна в това отношение била дейността на американската феминистка Маргарет Сенгър, основала през 1914 г. списание „Женски бунт“ (с мотото „Нито богове, нито господари“), в което за първи път бил използван изразът „контрол на раждаемостта“, влязъл впоследствие в името на основаната от тази дама Американска лига за контрол на раждаемостта, която намира своето продължение в дейността на Международната асоциация за семейно планиране. През цялото това време окултно-масонските кръгове, оставайки в сянка, контролират движението и го направляват в нужното им русло. Периодически те се „осветявали“, за да напомнят на лидерите на новообразуващото се революционно общество за главните му цели. Един такъв рупор била известната представителка на теософията, масонка 33 степен Ани Безант, която на конгреса на свободните мислители в Брюксел през 1880 г. провъзгласила: „Преди всичко трябва да победим Рим и неговите пророци, да се борим с християнството навсякъде и да изгоним Бога от небесата“(10). Теософията, като най-популярно окултно-мистическо учение от този период, изиграла важна роля в разпространението на либертарианските идеи. Това учение било развито от световноизвестната окултистка Е. Блаватска и представлявало смесица и обобщение на кабала, гностицизъм, херметизъм, манихейство, будизъм и индуизъм, на основата на които били формулирани догматите на съвременния окултизъм. Елена Блаватска При цялата си търпимост към други религии и философии теософията хранела ненавист към монотеистичните религии и на първо място – към православието. Основният „принос“ на Блаватска се състоял във формулирането на идеята за „новия свят“, в който ще управлява притежаващата по-развит разум, засега все още формираща се шеста раса. Тя на свой ред ще започне „подготовка“ за седмата раса, която ще се представлява вече от чисти духове, с появата на които човечеството ще завърши цикъла на своето земно развитие и ще се пресели на друга планета, за да започне нов цикъл. В резултат теософията се превърнала в огромна „яма“ в областта на културата, чрез която знанията на древния свят и Изтока се предавали на съвременната западна цивилизация и която породила множество окултни движения и секти, подготвили масовия взрив на окултизма във втората половина на XX век. В тези условия се извършва новата оценка на мъжеложството, повлияна от опитите то да бъде представено като „естествено състояние“. Макар и защитниците на извращенците да не постигнали своето, общото отношение към него се смекчило: ако по-рано то се разглеждало като нравствен порок, който бивал наказван, сега то преминало в категорията на психическите заболявания, които трябва да бъдат лекувани. През 1869 г. за него бил измислен нов термин – „хомосексуализъм“, а през 1886 г. психиатърът Рихард Крафт Ебинг го характеризирал като „дегенеративно заболяване“, което било прието и преобладавало в психиатрията до средата на XX век. Новият статус на хомосексуализма позволил на неговите последователи да се представят за жертви и да се оградят от агресията на обществото (не бива да осъждаме болните, трябва да им съчувстваме). Въпреки това все по-широкото разпространение на хомосексуализма сред висшите слоеве на западното общество, особено в средите на интелектуалните и културните елити, довело до това, че сексолозите и психолозите, занимаващи се с изучаване на сексуалните аномалии, започнали да опитват да реабилитират носителите на този порок. Значителен принос в това имал Сигизмунд Шломо Фройд, член на еврейската масонска ложа „Б‘ней Б‘рит“, благодарение на която и била популяризирана в световен мащаб неговата теория на психоанализата. Фройд заедно с други психоаналитици, 1922г. Известно е, че Фройд не просто е имал влечение към практическата магия и окултизма, той всъщност създал свой собствен таен масонски орден, с тайни сбирки и собствен език(11). Огромно влияние върху неговите възгледи оказали такива деятели като „най-големия от юдейските пророци“, кабалиста Адолф Йелинек, и доктор Вилхелм Флис, който развил идеята и концепцията за бисексуалността, която провъзгласил за „властница над всичко живо“(12). Както пишат и изследователите на фройдизма, той представлявал не научна, а религиозна система. „въплъщение на юдейската мистика“, „психологическо изследване на Стария завет“, така че ненапразно ройд бил наричан „светски равин“. Фройд активно критикувал възприемането на хомосексуализма като резултат от дегенерация и го представил като форма на психосексуална ориентация, зависеща от „избора на обект“, който се осъществява в съответствие със собствения образ. Особено ценни за последвалата декриминализация на хомосексуализма били неговите заключения, че „всички хора са способни на избор на обект от своя пол и извършват този избор в своето несъзнавано“ и че психоанализата позволява у всекиго да се прояви „елемент на хомосексуален избор на обект“(13). Друг защитник на извращенците станал членът на Фабианското общество, големият почитател на Бърнард Шоу, главата на евгеническия институт „Галтън“ и председател на Световната лига за сексуални реформи Хавлок Елис, женен за суфражетката и лесбийка Едит Елис. В своите трудове („Сексуалната инверсия“, „Изследване по психология на пола“) той отхвърлял представата за хомосексуалистите като за изроди, представяйки ги като нормални хора, отличаващи се от другите само по своите сексуални предпочитания. С радикалността на своите възгледи той предсказал бъдещата „сексуална революция“. „Ню Ейдж“ дава най-развитата религиозна обосновка на хомосексуализма, предлагайки свой път към спасението на човека. Но прикривайки духовния смисъл на своята програма, това движение взима на въоръжение „научната“ джендър реторика, за да внедри широко своите идеи в образователната система. Болестта става норма Решаващите промени в духовния живот на западното общество стават вече през втората половина на XX век, което е свързано със започващата в Америка „сексуална и културна революция“, обявила открита война на всички традиционни ценности, норми и устои. Това също така съвпада с нова, вече по-мощна вълна на окултизма, представен от движението „Ню Ейдж“, приемник на предишните езотерични учения и претендиращо за създаването на последната световна синтетична религия, призвана да замени християнството. Неговото начало било положено от Елис Бейли, продължителка на делото на Е. Блаватска, която става пророк на „Новата ера“ – ерата на водолея или на „новия световен ред“. С разяснението на идеите и прокарването им в широките слоеве на интелигенцията се занимавала Мерилин Фъргюсън, автор на програмната книга „Заговорът на Водолея“, издигаща нова културна парадигма, която представлява съвременна религия на човекобожие. Целта на „Ню Ейдж“ е тотално изменение на световния порядък чрез духовно преустройство на човека до достигане на състояние на „божествено всемогъщество“, което да го направи способен да управлява света. Именно това учение дава най-развитото религиозно обосноваване на хомосексуализма, предлагайки свой път към спасението на човека. „Ню Ейдж“ изцяло възпроизвежда кабалистичното учение за първия човек като богоподобен духовен андрогин, чиято цялост се разпада на две половини в резултат на материализацията. По този начин полът се явява ущърбно ограничение, разделение, привеждащо човека към смърт и тление. За да се спаси, човек трябва да се върне към предишното духовно състояние на цялост и да се съедини с божеството. Търсенето на тази цялост трябва да започне още в този живот. И понеже съединявайки се с Ева в брака, Адам не може да се съедини с нея действително в едно цяло, той остава непълноценен мъж, а тя – непълноценна жена. Тоест, докато мъжът се стреми към мъжественост, той не може да постигне хармония, така както и жената, стремяща се към женственост. Затова и божественото установяване на брака им се явява ненавистно. За възстановяване на андрогинното единство мъжът трябва да събере в себе си женски начала, а жената – мъжки. Тази цялост, както учи „Ню Ейдж“, се възсъздава чрез излизане от предела на рождения пол, което се постига чрез хомосексуални и лесбийски връзки(1). Това е и нюейджката „теология на възстановяването“: за да се върнем в състоянието на първосъздадения хармоничен безсмъртен андрогин, е необходимо да станем мъжежени чрез хомосексуализъм и лесбийство. Нещо повече, андрогинизацията води до раждането на някакъв ангелоподобен вид, тази седма раса на Блаватска, която ще се състои само от духове. Затова за „пророците“ на „Ню Ейдж“ хермафродитът е единствената норма и негов символ се явява неразривното сливане на противоположностите – Ин-Ян. А разделението на половете е аномалия и всичко, свързано със семейството, създаващо натоварващи културни ограничения за себеизразяването на човека, трябва да бъде премахнато. По този начин хомосексуализмът в трактовката на „Ню Ейдж“ не е просто предизвикателство към съвременното общество и неговия морал, той е подготовка към провъзгласяването и налагането на „религия на содомизма“, която в качеството си на нова икуменическа религия на Третото хилядолетие следва да замени християнството. „Ню Ейдж“ обявява смъртния грях за висша, божествена, възстановяваща любов, но с това за човека завинаги се затваря пътят към истинно спасение. Съдбата на содомита е страшна – с отказа от пола той се отказва от дадения му от Бога дял, съгласява се на втора смърт. Неговата душа, изоставена от ангелите, претърпява духовна мутация и тръгва вече по програмата на сатаната. Скривайки истината и духовния смисъл на своята програма, „Ню Ейдж“ използва възможностите на набиращи по онова време сила нови направления на социологията и психологията, обличащи техните идеи във формата на научни концепции и теории, напълно отговарящи и съответни на духа на времето. Сред тях най-голямо значение имала разработената в края на 60-те години от американската психология джендър концепция, формулирана за първи път от сексолога Джон Мани, специализиран в изучаването на интерсексуалността и транссексуалността. Джон Мани Именно той въвежда понятията „джендър“ и „джендърна роля“ като обозначения за „социалния пол“ на човека, разбирано като социално определима идентичност, която той отличава от „биологичния пол“, даден на човек от природата. Скоро тези понятия започват да се използват широко от социолози и психолози и стават крайно разпространени в средите на феминисткото движение, което, борейки се против властта на мъжете, изместило своя анализ от критика на „биологическата“ към критика на „социалната“ идентичност. Това позволявало разглеждането на пола вече като чисто социално явление, зависещо не от природата, а от възпитанието. В резултат, в новата конструкция „джендър“ става ключова концепция. Голям принос в нейното развитие има френският философ Мишел Фуко, апологет на гръцката педерастия, представяна от него като истинска любов. В условията на „културна революция“, опирайки се на мощен научно-религиозен фундамент, радикално настроените извращенци започват политическа борба за признаване на хомосексуализма за нормален, алтернативен начин на живот. Създаденият с тази цел в САЩ „Фронт за освобождение на гейовете“ въвежда ново социално понятие – „лесбийки, гейове, бисексуални, транссексуални“ (ЛГБТ), за отличаването им като носители на особено самосъзнание и нова субкултура. През 1969 г. избухнали така наречените Стоунуолски бунтове и сложили началото на въстание на вече сплотеното ЛГБТ общество. В САЩ и други страни от Запада се формират многобройни организации, които, позовавайки се на правото си на „различност“ и използвайки като основно политическо средство натиска на ежегодните „гей паради“ (gaypride), преминават под лозунги за защита на „човешките права“ в пълномащабно настъпление. Разработеният за гей парада от американския художник активист Гилбърт Бейкър флаг с цветовете на дъгата се превръща в символ на движението. Фактически той възпроизвежда един от символите на „Ню Ейдж“: с помощта на дъгата там се обозначава мост между индивидуалната човешка душа и „всеобщият свръхразум“, тоест Луцифер(2). 1qqq Гилбърт Бейкър Основното, с което ЛГБТ се сдобива в резултат – това е коренното изменение в отношението на обществото към хомосексуализма. В американската социология и психология спрели да го разглеждат като патология или отклонение и започнали да го определят като една от формите на „сексуална ориентация“, наред с хетеросексуалната и бисексуалната. За дискредитация на тези, които критикували или просто не приемали тази аномалия, американският психиатър Джордж Уайнбърг въвежда през 1972 г. понятието „хомофобия“, означаващо „ирационални страхове“. Фактически той повторил Джереми Бентам, според когото осмислената нравствена позиция също се оценявала като „ирационален религиозен страх“. Накрая, когато почвата била подготвена, през 1973 г. под влиянието на чисто политически фактори, свързани със заплахата от организиран безпорядък, Американската психиатрична асоциация (АПА) въпреки научния медицински подход престанала да отнася хомосексуализма към психическите заболявания(3) и въпросът спрял да се обсъжда на научни конференции и симпозиуми. Тази диагноза била призната за „дискриминираща“, а на дискриминация били подлагани вече тези, които искали да се избавят от порока. Основния си пробив ЛГБТ обществото извършило в разпада на Съветския съюз и сриването на двуполюсния свят, когато западната концепция за „правата на човека“ се утвърждава като единствено възможна ценностна система. На 17 май 1979 г., ориентираща се по АПА и подложена на най-силен натиск, и Световната здравна организация изключва хомосексуализма от списъка на заболяванията. Този ден сега се отбелязва от ЛГБТ обществото като Международен ден за борба с хомофобията. По този начин извращенството бива легитимирано и започва да се разглежда като един от вариантите на физиологична и морална норма, тоест като алтернативен начин на живот. Шлюзовете са отворени и патологичното явление започва да се утвърждава на Запад с невероятна скорост. ЛГБТ обществото си поставя за крайна задача „снемането на знака на патология или девиация от хомосексуалността“ във всички национални държави, което и се случва през 90-те години. Паралелно с това протича повсеместен процес на премахване на наказанието за мъжеложство, което в момента се преследва само в някои страни на Африка и Азия. В Русия съответната наказателна статия е отменена през 1993 година. Куиър революция: от равенство на половете към тяхната отмяна Наред с това, 80-те и началото на 90-те години са ознаменувани със сериозни промени вътре в рамките на содомитското общество, в което се проявяват две течения. Едното обединява гейовете и лесбийките, признаващи мъжкия и женския пол, но имащи търпимост към техния избор, докато другото категорично отхвърля самия принцип на различаване на полове и хетеросексуалността като такава. И ако първото представлява така наречения „уличен хомосексуализъм“ и постига определени юридически и социални резултати, то второто доминира в интелектуалните и университетските кръгове и съставлява най-активното научно-окултно ядро, което разработва далечна стратегия за разрушаване на естествения порядък на нещата чрез унищожаване на различията между половете. Укрепването на второто течение става вследствие активизирането на женския хомосексуализъм, който се съединява с широкото феминистко движение и съставяйки неговия идеен гръбнак, го направлява в нужното русло. Именно феминистките лесбийки създават така нареченото куиър течение (от думата queer – странен, обратен), което става основа на нова интерпретация на понятието „джендър“. За първи път понятието куиър идентичност, което после става така широко разпространено, е употребено от професора от Калифорнийския университет Тереза де Лауретис, лесбийка. След това то започва да се употребява не само за описание на содомити, но и за други „идентичности“, които не се вместват в рамките на традиционната джендърна дихотомия(4). По такъв начин понятието „куиър“ отбелязва прехода от феминистката теория за хомосексуалността към джендър теорията, която говори вече за различни типове „джендърна идентичност“. Истинска основателка на куиър теорията става Джудит Бътлър (с труда „Джендърно безпокойство“, 1990), която дава революционно определение на концепцията за „джендър“, като изцяло критикува самото понятие „полова идентичност“. Джудит Бътлър Разделяйки окончателно понятията „биологичен пол“ и „социален пол“ (джендър), тя заявява, че второто съвършено не зависи от първото, всичко се определя изключително от свободния избор на човека, в зависимост от този джендър, който човекът си присвоява. Новата същност може да се изрази с понятието „множество куиъри“, с утвърждаването на което се провъзгласява изчезване на разликата между мъжки и женски пол и свързаните с тях категории. Сега се утвърждава „мултисексуалност“, която характеризира и хомосексуалисти, и андрогини, и бисексуални, и хермафродити, и травестити, и хетеросексуални, като при това е възможно спокойно преминаване от една към друга разновидност. Както учи Джудит Бътлър, човек не се определя от дадената му природа, а се структурира или форматира, „половото поведение не е заложено в нашето дълбоко „аз“, то се ражда от опита, от нашите отношения с другите, под влияние на сложни психически механизми“(5). По такъв начин новата „джендър“ концепция, станала плод на куиър теорията, се бори за пълно смесване на половете и за неутрално определение на пола, съответстващо на средния род „то“ (на англ. „It“). При такъв подход, обявяващ всички проявления, свързани с биологическите различия между мъжа и жената, за някаква митология, хетеросексуалността става просто една от възможните форми на поведение. Джендърът трябва да се определя според личния избор на човека, който може да се мени в зависимост от влечението – това и започва да се нарича „джендърна идентичност“ (англ. „performance”). Всички тези теории лежат в основата на проекта за тотална световна сексуална революция, насочена към „отчуждение“ на човека от неговия пол, въпреки че в зависимост от пътя за неговата реализация поддръжниците му могат да се разделят на две групи. Едната се застъпва за скрито разрушаване на културния и социалния порядък, основани на разделение по полов признак, докато другата избира максималисткия вариант, отричащ самата физическа природа на половото разделение, и се бори за пълна сексуална анархия. Например испанският куиър философ Беатрис Пресиадо настоява за такива „политически стратегии“ като „лишаване от идентичност, промяна на технологията на телата, промяна на анатомичната медицина, която произвежда телата „нормални“ и „с отклонения“ и пр., и пр. Друга писателка извращенка, Моник Уитинг, представителка на радикалното крило на лесбийското движение и автор на модната теория Straight (което значи „сексуално правилен“), твърди че не съществуват нито мъже, нито жени. Тя нарича тези категории „езикови хитрости“, с помощта на които е устроено цялото хетеросексуално общество, и призовава да се освободим и да изобретим нов език и нова граматика, като заменим всички думи, свързани с пола (майка, баща, мъж, жена), с нови, „джендър неутрални“. Още един куиър философ, Жак Дерида, обобщава своите размишления така: „А защо да не измислим нещо друго, друго тяло? Друга история? Друга интерпретация?“. В резултат, именно това добре сплотено куиър течение успява да утвърди понятията „джендър“ и „джендърна идентичност“ не само в социологията, но и в правовата сфера, превръщайки ги под името „сексуална ориентация“ в основополагащ елемент на строящия се нов сексуален ред. А това на свой ред залага началото на тотална разруха. Работата е в това, че макар и понятието „сексуална ориентация“ да се счита за параван на хомосексуализма, в нито един от международните и националните документи то не е конкретизирано, така че нормален статут може да се придаде на всяка сексуална ориентация. Тоест всеки сексуален акт, даже и такъв, който днес се разглежда като престъпен, но извършен по доброволно съгласие, може по право да стане социално легитимен. Това се отнася и за полигамията, и за полиандрията (многомъжство), и за сексуалното мултипартньорство, и за бисексуалността, и за инцеста, и в крайна сметка и за педофилията, и за зоофилията (тук и защитниците на животните няма да помогнат). Сега всичко зависи от степента на „напредналост“ на обществените върхушки, които или само са членове на световната содомитска мафия, или се намират под нейното мощно влияние. Юридическо признание на содомитската мафия Реабилитацията на хомосексуализма довежда не само до рязкото нарастване на броя на извращенците, но и до по-нататъшна консолидация на това агресивно общество, целящо преход към нови форми на експанзия. Както правилно сочи един от изследователите, хомосексуалистите са подобни на ракови клетки. Докато имунната система изчислява и унищожава отделни ракови клетки, те съществуват в групи, за да преживеят, като лъжат клетките на имунния контрол. „Те се развиват до такава степен, че най-горните клетки започват да задушават долните слоеве и ги унищожават. В резултат се получава гнилостна маса, която отравя организма, развива се така наречената туморна интоксикация. Това е директна аналогия с небесносинята мафия“(6). Наистина, те не се задоволяват с легализацията и действайки като престъпно общество, искат за себе си особен статут и особени права, които да ги поставят в уникално положение и да им позволят открито да пропагандират и налагат своя мироглед и начин на живот. Именно в това се заключава смисъла на отстояваните от тях права. Въвеждайки понятието „сексуално малцинство“, което в момента се използва вече и в юридически документи, те започват да настояват не само за директното им включване в антидискриминационни закони, но и за приемане на отделни закони за „сексуалните малцинства“ и даже за директно упоменаване на „сексуалната ориентация и джендърната идентичност“ в текстовете на конституциите. Образувало влиятелно лоби в международните организации, ЛГБТ обществото постига през 1993 г. включване на Международната организация на гейовете и лесбийките в числото на организациите, акредитирани в ООН. Тази организация провежда мониторинг на ситуацията и ежегодно на 17 май публикува карта, отразяваща положението със спазването на правата на сексуалните малцинства в света. В същата година Управлението на Върховния комисариат по бежанците в своите консултативни заключения започва да определя хомосексуалистите като „особена социална група“, а през 1995 г. ООН внася нарушаването на правата на сексуалните малцинства в състава на нарушенията на основните човешки права. Най-последователен и безкомпромисен защитник на правата на извращенците става Европейският съюз. Началото на неговата активна позиция по този въпрос е положено в 1994 г., когато Комитетът по гражданските свободи и вътрешните работи към Европарламента съставя и приема документа „Равни права за хомосексуалистите и лесбийките в ЕС“, чийто автор е Клаудия Рот, представител на Партията на зелените на ФРГ. След резултата от изслушването Парламентът приема резолюция с препоръка към Съвета на министрите за забрана на всички форми на дискриминация според признака на сексуалната ориентация (включително сферата на партньорските отношения и осиновяването на деца), макар че съществуващият тогава Договор на ЕС не осигурявал съответстващата законодателна основа. За поправяне на това положение ЛГБТ обществото съвместно с други борещи се за равноправие групи започват да лобират пред държавните правителства на страните членки за приемане на поправки към Договора. Вследствие на това в новия Амстердамски договор от 1997 г. (влязъл в сила от 1 май 1999 г.) била внесена поправка, даваща на ЕС юридическо основание за борба с дискриминацията на основата на сексуалната ориентация. За това се споменава на стр. 13 от Договора, станал първият международен документ, който открито говори за сексуална ориентация. Забрана на такава дискриминация е вписана и в Хартата на ЕС за основните права на гражданите на ЕС от 2000 година. Накрая, през 2006 г. Европарламентът приема декларация „Хомофобията в Европа“, в която неприемането на извращенците се определя в съответствие със същата тази формула на Бентам като „ирационален страх и отвращение към хомосексуалните, гейовете, лесбийките, бисексуалните и травеститите, които се основават на предразсъдък и са сродни на расизма, ксенофобията, антисемитизма и сексизма“(7). При това към примерите за хомофобия са причислени не само преследването и убийството, но и изпълнени с ненавист речи, присмех и вербални оскърбления. Стига се дотам, че някои експерти предлагат хомофобията да се класифицира като „нетърпимо разстройство на личността“ заедно с расизма и сексизма и в недалечно бъдеще по възможност за това да се настанява в психиатрични заведения. През 2010 г. подобна резолюция („Дискриминация по признака на сексуална ориентация и джендърна идентичност“) приема и Съветът на Европа. В нея се подчертава особената роля на парламентаристите по иницииране и съдействие на законодателните изменения в тази област. [1] //www.tanatos.ru/_nav=content_id=195.html [2] Toulza A. Opt.cit. P.47 [3] //www.overcoming-x.ru/site/book/export/html/148 [4] //genderstudiescentre.wordpress.com/ [5] Toulza A. Opt.cit. P.162. [6] //www.realisti.ru/main/homosexualism/gomoseksualizm-bolezn-smi.htm [7] //www.europarl.europa.eu/sides/getDoc.do?pubRef=-//EP//TEXT+TA+20060118+ITEMS+DOC+XML+V0//EN&language=DE#sdocta9 Содомитските бракове като средство за унищожение на семейството Главно средство за утвърждаване на изключителното положение на содомитите в обществото става издигането на тяхната идея за пълен отказ от института на семейството, което те обявяват за отживяло и преминало времето си явление. Разбирайки, че това тяхно искане няма да мине, содомитите променят тактиката и започват активно да се борят за узаконяване на еднополовите „бракове“ с цел да унищожат тази институция отвътре. Това става ключов етап от сексуалната революция, насочена и против човешкото естество, и против прехваленото западно право. По своята същност законно-официалното встъпване в съпружески отношения между мъжа и жената се явява продължение на този брак, за който Бог благословил сътворените от Него Адам и Ева. С това благословение Бог засвидетелствал естеството на човешката природа такова, каквото Той го е създал. Както пише Йоан Златоуст в „Книга за девството“, „бракът е даден за детерождение, и най-вече за погасяване на естествения плам. Впоследствие, когато се напълнили и земята, и морето, и вселената, останало само едно негово назначение – изкореняване на невъздържанието и разпътството“(1). Така че, вървейки против естеството на човешката природа, отричайки различието между половете и чина на съпружеството, содомитите не могат да искат за себе си това, което Бог е благословил за мъжа и жената. Що се отнася до европейското право, еднополовите съюзи изискват изключване от законодателството на понятието пол, тоест мъжете и жените като основа на човешкото общество. Вместо тях трябва да бъдат упоменавани някакви безполови същества – „бракуващият се А“ и „бракуващият се Б“, „родител А“ и „родител Б“, „партньор А“ и „партньор Б“, които да се впишат не само в гражданския кодекс, но и в юридическите документи, регулиращи въпросите на трудовата заетост, социалното осигуряване и пр. По този начин „мъж“ и „жена“, „съпруг“ и „съпруга“ изчезват като правни субекти. В резултат от правовата рамка се изменя и структурата на семейството като такова. Доколкото еднополовите бракове предполагат и правото на осиновяване на деца, това променя и характера на родството, слагайки кръст на връзките с биологичните родители и оставяйки децата без корени. Това представлява опит със законодателни актове да се измени биологичната реалност и да се създаде нов човешки род(2). Решаващи стъпки по пътя на тази революция стават срещите в Кайро през 1994 г. и в Пекин през 1995 г., посветени на въпросите за народонаселението и положението на жените. Именно тук се взимат решения, полагащи началото на политиката на признаване на хомосексуалните бракове и разширяване на техниките за медицинско съдействие на хомосексуалните двойки. Работата е там, че в документите на конференциите определението за семейство се дава в толкова размити термини, че позволява съвсем свободното им тълкуване. Така в доклада на каирската конференция, в раздела „Семейство, неговите функции, права, състав и структура“, се казва следното: „Макар и за различните социални, културни, правови и политически системи да са присъщи различни типове семейства, семейството се явява основното ядро на обществото и като такова има право на всестранна защита и поддръжка“. „Семейството приема различни форми в зависимост от културните, политическите и социалните системи“(3). Подобни формулировки тогава предизвикват сериозен скандал и много юристи отбелязват, че те неизбежно ще доведат до признаване на противоестествени съюзи. Въпреки че в последвалия документ е въведено общото понятие „двойки“, за което се прикрепя „вродени права“, в частност се указва необходимостта „да се помогне на двойките и индивидите да имат деца“, към което е прикрепена техниката invitro. По такъв начин проблемът за легализацията на хомосексуалните бракове и разширеното използване на спомагателни репродуктивни технологии от хомосексуални лица бил юридически решен в рамките на ООН, след което Европейският съюз пристъпил към утвърждаване на тази политика в „европейското пространство“(4). В резолюция от 8 февруари 1994 г. Европарламентът ясно поискал от страните членки да прекратят забраната за създаване на семейства от хомосексуалисти, препоръчал да се гарантират редица права и преимущества на съпружеството, да се регистрира партньорството и да се премахнат ограниченията за осиновяване и възпитаване на деца. В своята Харта за правата на човека от 2000 г. ЕС се отказва от позоваване на пол при определението на брака и при потвърждаването на родителски права (говори се за равенство на родителите, без упоменаване на майка и баща). В резолюция от 5 юли 2001 г. Европарламентът препоръчва на страните членки вече промяна на законодателството в посока предоставяне на равни права на хомосексуалистите и да поставят на дневен ред пред ЕС въпроса за признаване на законните отношения между хомосексуалисти. В доклада от 2002 г. Европарламентът препоръчва признаване за хомосексуалистите на равни права, произтичащи от съпружеството. Накрая в резолюция от 2003 г. Европарламентът повтаря искането да се отстранят всички форми на дискриминация на хомосексуалистите (юридически и фактически), частност по отношение на брака и осиновяването на деца. Затова в резолюция от 2006 г. на страните се препоръчва да приемат нови мерки за легализация на еднополовите съюзи с призив за изменение на своето законодателство, правейки го по-„дружелюбно“ по отношение на хомосексуалистите, и да се разработят мерки против страните, в които не се предприемат действия за борба с различни прояви против това явление. Друга ключова структура в прокарването на тази политика става Европейският съд по правата на човека към Съвета на Европа, който създава право на недискриминация, основана на сексуална ориентация, според което е нужен особено сериозен повод за оправдаване на различно отношение към еднополови и нееднополови двойки. В това отношение Съдът не оставя никаква възможност за преценка от страна на държавата(5). По този начин виждаме, че утвърждаването на еднополовите бракове е твърдо отстояван политически курс на ЕС и Съвета на Европа, който има отиващи далеч последствия и разполага с широк набор от юридически инструменти. За да не предизвика първоначална остра протестна реакция сред европейците, като преходна стъпка европейската върхушка предлага алтернативна на брака форма на регистрирано еднополово партньорство, благодарение на което извращенците получават данъчни облекчения и право на наследяване. Този закон се приема първо в Дания през 1989 г., а в момента той съществува в Андора, Австралия, Австрия, Бразилия, Великобритания, Унгария, Германия, Еквадор, Израел, Ирландия, Исландия , Колумбия, Лихтенщайн, Люксембург, Словения, Финландия, Хърватия, Чехия, Швейцария и някои от щатите на САЩ. Също и в някои градове на Италия хомосексуалистите могат да регистрират своите отношения. В различните страни тези „съюзи“ се наричат различно, има разлика и в правата, с които те се ползват, но това не променя същността – това е първата форма на узаконения „брак“. Алгоритъмът на борбата е отработен и твърдо действа. Подготвяйки почвата, „най-напредничавите“ управници отиват още по-далеч и предоставят на хомосексуалистите вече пълноценно право на брак. Първата държава, както е известно, стана Холандия (2001), след това по този път отидоха и Белгия (2003), Испания, Канада, ЮАР, Норвегия, Швеция, Португалия, Исландия, Аржентина, Дания и някои щати на САЩ и Мексико. През април 2013 г. към тях се присъединяват Уругвай и Нова Зеландия, на 18 май – Франция, на 21 май Палатата на общините на Британския парламент одобрява законопроект, легализиращ еднополовите бракове в Англия и Уелс. В момента в етап на разглеждане са подобни законопроекти в Люксембург, Непал и Парагвай. Тази политика се приема от обществото нееднакво. И ако в някои страни обществеността е зомбирана дотолкова, че да се загуби имунитет, то в други това предизвиква ожесточена съпротива. Пример за първото се явява Швейцария, където законът за „регистрираното партньорство“, както и много други федерални закони, влиза в сила по волята на народа в резултат на референдум: 58% от населението на 5 юни 2005 г. признават правото на регистриран съвместен живот на хомосексуални двойки. Пример за второто се явява Франция, където борбата набира сила. Франция се явява ярък пример за това с каква хитрост действат извращенците. През 1998 г. е все още немислимо за обществото, за Асамблеята и даже за правителствените среди да обсъждат въпроса за еднополовите бракове, те правят малки стъпки в подготвянето на подходящите условия(7). Отначало през 1999 г. те започват да прокарват т.нар. „Граждански пакт за солидарност“ (PACS), който представлява нещо средно между съжителство и брак. Това е договор между две физически лица, включително хомосексуалисти, желаещи официално да оформят своите отношения, без да встъпват в брак, като си гарантират минимални лични и имуществени права. На партньорите в този случай не се налагат сериозни обвързаности и договорът се разтрогва автоматично по молба на един от партньорите. Ясно е, че PACS представлява пролука за легализиране на еднополовите съюзи, затова и обсъждането му предизвиква ожесточени и дълги дискусии и съпротивата срещу него е не по-малко твърда от сегашната. Въпреки това PACS бива утвърден. Резултатите действително се оказват неочаквани, доколкото 94% от „паксиращите“ се оказват партньори от противоположния пол и само 6% – хомосексуалисти. Но главното е направено – в информационното поле е внедрен въпросът за хомосексуалния брак, превърнат е в обикновена тема за обсъждане, започната е усилена обработка на законодателите, след което, с идването на власт на Оланд, става възможен и натиск върху закона за браковете. Не така драматично, но също остро преминава обсъждането на този въпрос в Британския парламент. Както сочи евродепутатът от Партията на независимостта на Великобритания Найджъл Фараж, в действителност всичко се решава не от Парламента на Англия, а от Европейския съд по правата на човека. Премиер-министърът Камерън натрапва този законопроект въпреки волята на своята партия и на народа си, по указания от Страсбург. Така че не е учудващо, че във Великобритания и във Франция законопроектите се обсъждат едновременно. Но Фараж разкрива и по-дълбоките замисли на Евросъюза, свързани с реализацията на т.нар. Стокхолмска програма, предполагаща унифициране на правата в страните от Европа в периода 2010–2014 година. Начините за достигане на тази цел били представени в доклада на Берлингуер от 2010 г., който, както предположил Фараж, трябвало да бъде приет през ноември същата година. В съответствие с него всеки граждански брак или пакт, сключен в една от страните на ЕС, ще бъде признат за законен и в останалите страни членки. Тоест, ако двойката няма право да оформи брак в собствената си страна, тя може да направи това в друга страна от ЕС и след връщането в родината там този брак да се разглежда също като законен(8). Разбираемо е, че такова „право на брак“ ще способства разпространението на „хомосексуален брачен туризъм“, принуждавайки онези, които са против содомския съюз, да го признаят. “Права за анти-човека вместо “Право на човека” С началото на световната криза от 2008 г. и откритото провъзгласяване от световния елит на необходимостта от „нов световен ред“ политиката на утвърждаване на „правата“ на содомитите преминава на ново равнище. На първо място, тя достига всемирен мащаб; на второ място, под претекста за борба с хомофобията тя придобива форма на агресивен натиск и преследване на традиционните ценности. През 2008 г. за първи път в историята ООН под давление на Франция, Холандия и редица други страни на 63-тата сесия на Общото събрание на ООН се приема Декларация относно правата на човека и сексуалната ориентация и джендърната идентичност, подкрепена от една трета от държавите: към този момент тя е подписана от 68 страни (Албания, Германия, Андора, Аржентина, Армения, Австралия, Австрия, Белгия, Боливия, Босна и Херцеговина, Бразилия, България, Канада, Зелени нос, Чили, Кипър, Колумбия, Коста Рика (присъединила се през март 2010 г.), Хърватия, Куба, Дания, Еквадор, САЩ (присъединили се през януари 2009 г.), Испания, Естония, Македония, Финландия, Франция, Габон, Грузия, Гърция, Гвинея-Бисау, Унгария, Ирландия, Исландия, Израел, Италия, Япония, Латвия, Литва, Лихтенщайн, Люксембург, Малта, Мавриций, Мексико, Черна гора, Непал, Никарагуа, Норвегия, Нова Зеландия, Парагвай, Холандия, Полша, Португалия, Централноафриканска република, Чехия, Румъния, Великобритания, Сан Мартин, Сао Томе и Принсипи, Сърбия, Словакия, Словения, Швеция, Швейцария, Тимор-Леще, Уругвай и Венецуела). Вследствие на това започва повсеместно засилване на защитата на правата на содомитите, проявяваща се в приемането на нови закони, предвиждащи наказания за престъпления на основата на хомофобия, признаващи еднополовите отношения и допускащи издаване на официални документи на транссексуални с указване на предпочитания пол. За служителите на полициите, затворите, учителите и социалните работници са разработени съответните програми за обучение. В много училища са реализирани инициативи за изкореняване практиките на сплашване. На 15 юни 2011 Съветът на ООН по Правата на човека приема резолюция 17/19, утвърждаваща равенство между хората независимо от тяхната сексуална ориентация или джендърна идентичност. Текстът, предложен от Южна Африка, подкрепен от 39 страни и подписан от 86, потвърждава универсалността на човешките права и изисква до края на 2011 г. съставяне на доклад за дискриминационната практика по отношение на сексуалните малцинства(9). Следва първият официален Доклад на ООН по този въпрос, изготвен от Управлението на Върховния комисариат на ООН по правата на човека (УВКПЧ) и послужил за основа на експертна дискусия на Съвета през март 2012 г., което е първото обсъждане в рамките на междуправителствения орган на ООН по тази тема. Иска ми се да отбележа, че сред мероприятията, запланувани от УВКПЧ за постигане на всеобща декриминализация на хомосексуализма, се предвиждат в частност: разработка на препоръки за провеждане на реформи по пътя на диалога с правителствата; участие в обществена пропаганда за декриминализация посредством изявления, статии в пресата и видео обръщения; сътрудничество с партньорите на ООН за реализация на образователни инициативи; осигуряване поддръжката на специални процедури по установяване фактите на дискриминация и конфиденциална връзка с правителствата. Както се вижда, плановете на УВКПЧ са мащабни, а се координират от неговата щабквартира в Ню Йорк. Същевременно се разширява и финансовата база за международна „помощ“ за извращенците. През 2009 г. Франция, Холандия и Норвегия създават първия в историята Фонд за международна подкрепа на „Правата на човека, сексуалната ориентация и джендърната идентичност“ за борба против хомофобията и трансфобията, управляван съвместно от държавите донори и неправителствени организации, специализирани в защита правата на човека. Той се занимава с това да финансира акции в защита на правата на содомитите. Интересното тук е, че административното и финансово управление на Фонда се осъществява от Френското министерство на външните работи (10). През юли 2010 се създава първият управленски комитет, състоящ се от представители на спонсорите на Фонда (посолствата на Холандия, Норвегия, Френското министерство на външните работи) и НПО („Амнести” на Франция, Международна федерация по правата на човека и специализирани НПО на ЛГБТ обществата). През февруари 2011 г. от този комитет са разработени три пилотни проекта, които са реализирани в течение на следващите 2 години. Първият е насочен към постигане на толерантност на всички нива с помощта на медийни кампании, законодателен натиск (посочване на противоречията между националните законодателства и международните конвенции) и непосредствена защита на хомосексуалистите. Цел на втория става непосредствената работа с населението за настройването му в подкрепа на ЛГБТ обществата с прожекции на документални филми, провеждане на кинофестивали и демонстрации при отделяне на особено внимание на университетите. Третият проект е посветен на юридическото признаване на асоциациите на хомосексуалистите, борещи се против дискриминация(11). Фондът активно финансира НПО, профсъюзи, университети, СМИ, национални институти по права на човека. В началото на 2013 (февруари – март) за разработване на обща стратегия за борба с хомофобията и координиране на усилията на правителствата на три континента се провеждат съответните конференции по правата на човека, сексуалната ориентация и джендърната идентичност – в Бразилия (Америка), Катманду (Азия) и Париж (Европа)(12). А на 15–16 април на международна конференция в Осло, събрала 200 представители от 86 страни в света, били обсъдени резултатите от проведената работа и набелязани следващите стъпки за укрепване на позициите на ЛГБТ обществата(13). Както виждаме, содомитската мафия днес представлява мощна идейно-политическа сила, която използва все по-агресивни форми за установяване на свой контрол над ключови сфери от културно-обществения живот. Проникването й във високата световна политика се случи незабележимо, дълго време тя не беше възприемана сериозно, разглеждана като едно от много малцинства. И когато тя набра потенциал и създаде разклонение от подчинени организации и движения и излезе на световната сцена, стана ясно, че в управляващите структури „сексуалното малцинство“ вече отдавна представлява „сексуално мнозинство“, твърдо диктуващо свои закони и норми. Действащо под прикритието на борба с дискриминацията и хомофобията (тълкувани крайно широко и произволно), те активно утвърждават свои изключителни права, постепенно превръщайки се в каста на неприкосновени. В действителност, придавайки на своите права вече сакрален характер, содомитската мафия започва да придобива чертите на религиозно общество. Изтъквайки на преден план „уличния хомосексуализъм“ и прикривайки се зад научно-джендърна реторика, нейното окултно Ню Ейдж ядро засега не се проявява открито, но твърдо преследва своите цели. Действайки в съответствие със сатанинската логика, то постоянно извършва подмяна на смисли и понятия, за да въвлече в мрежата си възможно най-широк кръг от хора, които, бидейки вече толерантни, не са в състояние да отличат лъжата от истината. Но колкото по-толерантно е обществото, толкова по-нетърпими са към него содомитите. Действайки като обратни, те използват социалните организации и законите на това общество, за да го подкопават и разлагат отвътре, да построят върху тези развалини своята содомска антицърква, която е антицърквата на сатаната. Прикривайки се зад „правата на човека“, те ликвидират този човек, създавайки вместо него безполово същество – анти-човек. Създавайки свои еднополови бракове, те ликвидират истинния брак, който може да бъде само съюз между мъж и жена, които те отричат. Създавайки свои „семейства“, те ликвидират семейството, в което децата са плод на любовта между мъж и жена, лишавайки присвоените от тях деца от род и племе. Под прикритието на „любовта“ те унищожават истинната любов, като вместо семейството като „малка църква“, което се явява съюз на обичащи се един другиго хора, обединени от вярата в Бога, те създават „малка антицърква“, представляваща съюз на извращенци-нехора, обединени от смъртен грях и служещи на сатаната. Те ще смучат соковете на тази система, докато тя им е нужна. И щом това общество достигне критична маса, то ще установи вече световна содомокрация и революцията ще завърши: техният Содом ще стане единствената норма, а всичко друго – патология. Норма ще станат всички пороци и извращения, ще се утвърди всеобща сексуална анархия, когато узаконяването на брака няма да има никакво значение, тъй като той ще бъде заменен от най-противоестествените форми на съжителство. Това, което се случва днес в Норвегия, е само един ескиз от платното, което те рисуват, а ръката им води сам сатана. Содомският грях се разраства подобно на раков тумор, с който не бива се договаряме, да търсим компромиси или да постигаме консенсус. Неговите метастази се добраха и до нашата страна и вече представляват за нас смъртна опасност. Но ние не сме Европа, ние имаме свой път, своя съдба, своя вяра, от която никога няма да се откажем. Русия остава последната и единствена крепост на православната духовност, която единствена може да противостои на разпростиращата се мерзост. Стоящата пред нас заплаха изисква твърдо и ясно утвърждаване на нашата нравствена позиция, която на свой ред да осигури приемането на съответни законодателни, политически и социални решения, без които разпадът на обществото е неминуем. [1]//www.paraklit.ru/otvety/2.Nravstvenost_Asketika/Brak.Telegoniya.htm[2]Европа: похищение семьи. Зачем в Евросоюзе уничтожают основы общества? //www.rg.ru/ [3]Доклад Международной конференции по народонаселению и развитию. Каир, 5-13 сентября 1994 г.  [4]//www.observatoiredumariagepourtous.com/ [5]//www.franceonu.org/ [6]//www.nashagazeta.ch/node/8095 [7]//www.observatoiredumariagepourtous.com/pour-ou-contre/en-faveur-du-mariage-pour-tous/ [8]//federation-pro-europa-christiana.org/ [9]//www.franceonu.org/ [10]//www.fei.gouv.fr/fr/nos-projets/focus-sur/projet-d.html [11]Ibid. [12]//www.diplomatie.gouv.fr/ [13]//www.dirco.gov.za/docs/2013/human-rights0417.html //www.najat-vallaud-belkacem.com/2013/04/18/conference-doslo-pour-les-droits-fondamentaux-des-personnes-lgbt/ Олга Четверикова е доцент, кандидат на историческите науки, преподавател в МГИМО и автор на множество книги, изследвания и публикации в областта на политиката и религията. Завършила е международни отношения в МГИМО, следват аспирантура, докторска дисертация, стажове в Брюксел и Лувен, авторска и преподавателска работа. Нейните научни интереси обхващат: основи и еволюция на европейското религиозно съзнание, Римокатолическата църква в европейската геополитика, етнически и религиозни конфликти в Западна Европа в края на XX – началото на XXI в., финансови механизми на европейската политика в най-ново време, религиозно-финансови аспекти на глобализацията, нови религиозни движения и корпоративна религия. Родена е на 18 юни 1959 г. в Москва. ", "date": "2018.01.11", "title": "„Новият свят“ на извращенците като всемирна содомска антицърква"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377254-%D0%BD%D0%B8%D0%BA%D0%BE%D0%BB%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D0%B5-%D1%83%D0%B1%D0%B8%D1%82-%D0%B7%D0%B0-%D0%BF%D0%B0%D1%80%D0%B8", "text": "Tвърди извършилата журналистическо разследване Виолета Къшлова, която е работила 1 месец с архива на Велко Палин. Виолета Къшлова е родена във Варна на 15 юни 1955 г. Завършила е журналистика в МДУ в Москва и Юридическия факултет на СУ „Св. Климент Охридски”. Тя е автор на много журналистически разследвания, три от които разтърсват живота й: за поета Никола Вапцаров, за частните юридически факултети и причините, поради които България никога няма да направи реформа в съдебната система, и убийството на Милчо Дойчинов. Като завеждащ отдел “Социален” на МО той е продавал кокаин чрез МК „Кремиковци”, за което е бил разстрелян заедно със сина си на софийската улица „Загоре” на 9 май 1997 г. След безнадеждно заболяване – множествена склероза, Виолета Къшлова се е възстановила максимално и дава първото си интервю пред “БЛИЦ”. Госпожо Къшлова, защо искате да говорите за поета Никола Вапцаров сега? – Защото ме възмущава поведението на българските интелектуалци и поведението на българските политици, които ги употребяват за манипулации, чиято цел е създаването на една трайна неяснота в обществото. Тя формално е свързана с миналото, но в действителност неизясняването на истината по различни проблеми от началото до края на миналия век, реално прикриват днешните грехове, днешната мерзост не само на интелектуалния, но и на политическия елит. В България те са взаимно обвързани така както никъде по света. Примерно наказателно дело 585/1942 г., по което абсолютно незаконно на основание на недоказано и изцяло измислено обвинение е убит поетът Никола Вапцаров. Аз самата публикувах една малка част, само щрих от това убийство през 1994 г. във в. „Репортер 7”, като съвсем леко маркирах проблема, защото тогава още изследвах причината, поради която този човек и толкова талантлив поет е бил брутално убит от държавата България. Реакцията, която последва след тази публикация, беше бурна и неестествено агресивна. Тези, които поискаха среща с мен, бяха сред свидетелите на обвинението, тези, които са лъгали от лоялност към ЦК на БКП – до един активни борци против фашизма и капитализма, все първа група. Бяха изпълнени с омраза към истината и с омраза към Вапцаров. Те наблягаха много на идеята, че Вапцаров е предал другарите. Точно това ме накара да търся причината за убийството. Още тогава свидетелят по това дело Божидар Божилов ми каза, че от истината може да текне кръв. Той имаше предвид истината, която аз търсех в архива на Велко Палин – архива на Военния отдел на ЦК на БКП, където се съхраняват досиетата на всички, които са били номенклатура на ЦК на БКП, а това са всички по-важни за държавата хора – певци, артисти, писатели, членове на ЦК, членове на Политбюро, досиетата на генерали, на тези, които са ръководели тайните служби и политическата полиция, в това число досиетата на Георги Марков, Желю Желев, Румяна Узунова, Люба Кулезич, известната вече госпожа Екатерина Бончева – нейното досие например е подвързано в една архивна единица с досието на Георги Джагаров – двете с Румяна Узунова са работили пряко с него от Радио Свободна Европа, също досиетата на чужденци, които са помагали за превеждането на български писатели и които са помагали за работата с български емигранти, които са се крили от българската власт, но са били намирани. Ужасяваща е връзката на делото, по което Никола Вапцаров е убит, с подлостта на много от хората, които изброих. Ето поради тази връзка искам да говоря и да поканя честните хора да искат изваждането на архива на Велко Палин. Защото това е огромна материя – аз работих с нея 1 месец, но когато един човек чете толкова многостранна и дълбоко специфична книжнина, е налице вероятността да бъде допусната грешка, да не бъде осветлена правилно истината, да бъде казана само част от нея. Това шикалкавене с важни неща и тяхната подмяна със смешни четива като кой кой е в българската литература и други фрагментарни глупости, в това число и опитите дори на професори да тиражират лъжи за Вапцаров, ето всичко това ме кара да говоря и да искам подкрепата на честните хора, които имат право да разполагат с архива на Велко Палин и да прочетат не само пълния архив на дело 585/1942 г. – над десет хиляди листи са само досиетата на свидетелите – в това число Радой Ралин, Младен Исаев, Христо Радевски, Георги Караславов, другарят Трайчо Костов, който не е писател и не е интелектуалец (той и политик трудно може да бъде наречен), но пък е пряко отговорен за убийството на Вапцаров – той и Г. М. Димитров – точно те са донесли до знанието на ЦК – другарите Драгойчева и Димитров, че англичаните са дали парите на Вапцаров. Знатните другари са се надявали да получат английските пари чрез Г. М. Димитров поради което и е организирано театрото с бягството на Гемето от България през 1941 г. Но номерът се провалил, защото английското разузнаване установило, че Гемето е международен мошеник. След като останал без пари и без подкрепа, на Гемето не му останало нищо друго освен да легне на издръжка на Коминтерна, което и направил и точно той е посочил Вапцаров, в чиято сметка в Швейцария вече е имало 1 милиард и 600 хиляди английски лири. „Тези пари са за България” – пише Вапцаров в обясненията си до ЦК – предадени чрез Иван Масларов и Трайчо Костов на другарката Драгойчева. По-нататък обяснява, че те (Драгойчева и Димитров) никога не са ходили на работа и са показали, че не могат да харчат правилно пари, че само пръскат по дълги престои в чужбина и няма никаква полза за България от тези разходки – той пряко визира дългите гостувания на Драгойчева в Германия без всякаква логика и причина. “Ако тези пари бяха дадени за Партията, аз щях да ги дам, но те са за България, това са пари на държавата, които ще трябват след войната…” – колко наивен е бил Вапцаров! Госпожо Къшлова, това, което казвате, е много шокиращо, излиза, че процесът срещу Вапцаров е инспириран от ЦК на БКП, а не от кабинета на Гешев и цар Борис III? – Царската фамилия е замесена всеки път, когато става дума за пари и особено за много пари. Не зная дали причината е в това, че българската царска фамилия произхожда от крайно бедни Кобурги, обеднели в резултат на наследствена глупост – както откровено пишат летописците на руския двор. Но връзката на Борис III с убийството на Вапцаров е извън съмнение. Тя е добре документирана в неговото досие, което е разсекретено от КГБ и върнато на другаря Живков ведно с досието на сина му Симеон още през януари 1989 г. Нищо секретно няма в този архив и няма нито една причина скромният български гражданин да плаща излишно заплати на измислени комисии и да чака госпожа Бончева по нейно (или на някой друг) усмотрение да подхвърля по някое досие. В случая въобще не е важно какво са писали Вера Мутафчиева и Георги Данаилов. По-важно е защо Борис III е убил Вапцаров чрез съд по поръчка на Коминтерна, по-важно е как така се е случило, че на 16 април 1925 г. при атентата на църквата „Св. Неделя” загинаха тези, които трябваше да загинат, а пък Борис III „закъснял” за събитието. Не е закъснял, той е знаел за атентата поради връзката си с Коминтерна, която е извън всякакво съмнение. Тази връзка е перфектно документирана в архива на Велко Палин и всеки гражданин има право да провери това, всеки има право сам да прецени фактите. Това е нормалното поведение на всяка демократична държава – достъп до истината. Защото колкото повече лъжем и си измисляме комисии, хиляди условия да променим действителността, все повече ще бъдем граждани на вечна провинция, отвоювана от Метрополията с лъжи и жалки подлости. Такава жалка подлост е например публикуваното в „Труд” – че Вапцаров искал да умре, не искал да бъде помилван… Авторът е бил толкова безпомощен или пък поръчителят е бил толкова нагъл, че е използвана дори и графиката на публикуваното от мен десет години преди „Труд” да реши да защитава Борис III! Ще кажа само, че Борис III не е убил Вапцаров безплатно: бедният идалго на знатната Кобургска фамилия е харесвал червените пари още от атентата „Св. Неделя”. Всеки, който се съмнява, може да провери! Ще кажа също, че този тертип да се изнудват обвиняемите за пари и да се притискат чрез принудителната сила на държавата, т.е. чрез следствие и съд, не е чужд и на днешната политическа реалност. Българският гражданин знае много примери и отдавна се сеща защо реформата в съдебната власт не става. Ами защо не е нужна на българската власт. Това е истината. Всичко, от което властта се нуждае, си го доставя: вестници, лъжи, интелектуална, манипулативна агресия. Това е. Искал ли е Вапцаров да бъде помилван? – Да! Молбата на Вапцаров за помилване е представена на Борис III от адвокат Михаил Геновски. Царският отказ на тая молба е писмен и няма никакво съмнение в тоя факт. Той толкова много е искал да остане жив, толкова много се е борил за живота си, че накрая, в края на дните си, превъзмогва смъртта и я приема „просто и естествено”, както неотменимост, която е възникнала поради задължението му към България, поради обвързаността му с родината и поради високата му интелигентност, която го е накарала да разбере, че той ще бъде убит, дори и да даде парите. Но в този случай е щяла да загуби живота си и една жена – актрисата Иванка Димитрова – жената в живота на Вапцаров, която е била втората след Вапцаров, която е имала достъп до парите. Ако Вапцаров беше проговорил – Иванка Димитрова щеше да е мъртва заедно с него. Точно по тази причина командващият разстрела капитан Радев, който е знаел какво се иска от Вапцаров, защото е бил измъчван дори малко преди разстрела, оприличава Вапцаров на Левски по пътя към бесилото. Сега, когато зная всичко за убийството на Вапцаров и почти нищо за обесването на Левски, защото и този архив е строго засекретен, аз съм сигурна, че пред лицето на смъртта великите българи са видели едно и също нещо: как глухо и страшно гърмят окови. Също съм сигурна, че тяхната саможертва не си е струвало да бъде направена, защото не само че нямат последователи, но и не се намира никой, който да е готов да чуе и види истината. Не вярвам да се намерят, но като автор съм длъжна да попитам за доброволци: колко българи са готови да поискат изваждането на архива на Велко Палин, от който не липсва нито един ред, нито едно досие – на нито един днешен и на нито един вчерашен герой, в който и да е смисъл? Аз се подписвам под това искане, някой друг ще се подпише ли? Какво става все пак с парите накрая? – След 9 септември 1944 г. Иванка Димитрова ги прехвърля по сметката на Трайчо Костов вместо в сметката на другарката Драгойчева (в швейцарска банка). Указанието било на самия Трайчо Костов и Иванка Димитрова не се и усъмнила в правилността му. За да е чиста обаче пред себе си и пред другарите, тя изпратила бордерото с превода в ЦК. Така другарят Трайчо Костов набързо става народен враг, както и за някои други кражби по на дребно. Причината този другар да попадне в такова лошо положение била толкова сериозна, че в София пристига лично самият прокурор Вишински – хем да даде съвети по организирането на този процес (в който впрочем са използвани много от свидетелите по делото срещу Вапцаров), хем пък да се погрижи за голямата сума пари, разделила така трагично довчерашните герои… Познавачите на тези два процеса – срещу Вапцаров и Трайчо Костов, считат, че поне един мерзавец си е получил заслуженото, а пък ортодоксалните комунисти, на които никой никога не е счел за необходимо да даде обяснения, си живеят със заблудите, по-горните етажи от тях пък правят опит да заблуждават останалите и така – но докога?! Колко още да се лъжем? По-лесно е да извадим архива на Велко Палин – толкова пълно, перфектно подредено и подвързано четиво в хиляди томове, това безценно богатство – струва ли си да умира от мълчание, а ние от незнание и провинциална тъпота да си прекланяме главичката, че да не сбъркаме. Дотам, че сме се превърнали в една грешка като народ.", "date": "2018.01.11", "title": "Никола Вапцаров е убит за пари!"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/377256-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D1%80%D0%B0%D1%81%D1%82%D0%B5%D0%B6-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0", "text": "Световната банка прогнозира растеж на глобалната икономика с 3,1% тази година, което е най-добрият й резултат от седем години. Това се посочва в публикувания вчера януарски доклад на банката, съобщиха световните агенции. Банката е повишила с 0.3 процентни пункта прогнозата си за прираста на световната икономика през 2018 г., направена през юни. \"Световният растеж е по-силен, отколкото бяхме предвидили\", заяви пред Франс прес Айхан Косе, икономист в Световната банка. 2018 има \"добри шансове\" да стане първата година след финансовата криза от 2008 г., в която световната икономика ще работи почти на пълна мощ, отбеляза експертът, основен автор на шестмесечния доклад за световната икономическа конюнктура За 2019 г. Световната банка прогнозира стабилен прираст от 3 процента, а за 2020 година очакванията са за 2,9%, съобщи Асошиейтед прес. Макар че банката е по-оптимистична за световния икономически растеж тази година, тя остава резервирана относно способността за дългосрочното му поддържане предвид на опитите за протекционизъм и геополитическите напрежения, отбелязва Франс прес.", "date": "2018.01.11", "title": "Световната банка прогнозира растеж на икономиката"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/377257-%D0%BB%D0%B5%D0%BA%D0%B8%D1%8F%D1%82-%D1%81%D1%83%D1%80%D0%BE%D0%B2-%D0%BF%D0%B5%D1%82%D1%80%D0%BE%D0%BB-%D1%81-%D1%86%D0%B5%D0%BD%D0%BE%D0%B2%D0%B8-%D0%B2%D1%80%D1%8A%D1%85", "text": "Петролът поскъпва към най-високи нива от края на 2014-а година насам след пореден, при това доста солиден, спад на стоковите запаси на важната енергийна суровина в САЩ. Късно снощи Американският петрол институт (API) отчете драматично понижение на петролните запаси в САЩ за седмицата до 5-и януари с 11,2 млн. барела до 416,6 млн. барела. Фючърсите на американския лек суров петрол с доставка през февруари нарастват в сряда с 0,78% към 63,67 долара, достигайки най-високо ниво от началото на декември 2014-а година. В същото време фючърсите на петрола брент с доставка през март поскъпват с 0,55% към 69,37 долара за барел, доближавайки важният ценови връх от май 2015-а година около 70 долара за барел. Подкрепа за продължаващото възходящо движение на петролните цени продължава да оказват очакванията, че ограничените добиви от ОПЕК и от други важни производители като Русия, на фона на здравото търсене и потребление с оглед на солидния глобален икономически подем, ще помогнат за по-скорошно балансиране на пазара на черното злато (за решаване на проблем със свръхпредлагането). Вниманието на инвеститорите се насочва към очакваните след около час (от 17:30ч. наше време) официални данни за седмичните петролни запаси в САЩ на Енергийната информационна администрация (EIA). Ако те също потвърдят по-голям от очакваното спад на запасите, това може да задълбочи поскъпване на петрол. Трябва обаче да се има предвид, че само от началото на декември 2017-а година насам петролните фючърси вече поскъпват с повече от 13%, което е сякаш индикатор за известно \"прегряване\" при спекулативната търговия на пазарите на суровини.", "date": "2018.01.11", "title": "Лекият суров петрол с ценови връх"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377258-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%BC%D0%B5%D1%82%D0%B0%D0%BD-%D0%B2-%D0%B0%D1%82%D0%BC%D0%BE%D1%81%D1%84%D0%B5%D1%80%D0%B0%D1%82%D0%B0", "text": "Метановите хидрати в Черно море са на път да се дестабилизират поради увеличаването на солеността на този водоем, който някога e бил сладководно езеро, а това може да предизвика подводни свличания, сочат резултатите от изследване, цитирани от „Франс прес\". Метановите хидрати, които имат външния вид и плътността на леда, се съдържат в морските седименти и ги спояват. \"Ако не са стабилни, седиментът може да се разпадне и това да стане причина за подводно свличане. Под въздействието на солта тези хидрати се разграждат и освобождават метан във водата, а впоследствие и в атмосферата\", заяви Стефан Кер от Френския институт за морски изследвания. Ученият припомни, че метанът е газ с парников ефект, който надвишава 25 пъти този на въглеродния диоксид. Район с площ 2800 кв. км може да бъде повлиян от този феномен през следващите 5000 години. Става въпрос за обем от газ, достигащ 200 милиарда куб. м и равняващ се на 5-годишното потребление на природен газ от страна като Франция. Явлението е характерно за Черно море заради промените в солеността на водата му през хилядолетията. \"Преди 9000 години Черно море e било сладководно езеро, но концентрацията на солта във водата му се e увеличила след \"свързването\" му със Средиземно море и от 2000 години това влияе върху състава на седиментите\", поясни Кер. Досега е наблюдавана единствено дестабилизация на хидрати, предизвикана от промени в температурата и налягането, отбелязаха учените.", "date": "2018.01.11", "title": "Черно море може да освободи метан в атмосферата"}
{"url": "http://www.classa.bg/%D1%81%D0%B2%D1%8F%D1%82/item/377250-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D1%82%D0%B5%D1%81%D1%82%D0%BE%D0%B2%D0%B5-%D0%B7%D0%B0-%D1%80%D0%B0%D0%BA%D0%B5%D1%82%D0%B8-%D0%BE%D1%82-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE-%D0%BC%D1%8F%D1%81%D1%82%D0%BE", "text": "Армията на Република Китай, най-голямата в света, публикува във вторник чрез своята новинарска служба серия от снимки на изпитания на ракети, извършени в различни части на страната, съобщава South China Morning Post. Въоръжените сили публикуват тези изображения, без да посочват вида на използваните ракети, нито кога или къде са направени, въпреки че потвърдиха, че са извършени на различни места. Смята се, че ракетите са DF-11 с малък обсег на (до 600 км), както и ракета DF-16 със среден обсег, която може да измине до 1000 километра, според китайските военни наблюдатели. Ракетата DF-16, която е в състояние да атакува точно Тайван, както твърдят анализатори, за първи път е представена на обществеността в Пекин, през 2015 г. за отбелязването на 70-ата годишнина от края на Втората световна война. В същото време, над 4000 военни бази в цялата страна, хиляди войници от Армията за освобождение на народа, участват в бойни упражнения по заповед на китайския президент Си Цзинпин. Президентът говори миналата седмица пред войници, пред които заяви, че не трябва да се страхуват \"нито от трудностите, нито от смъртта при изпълнение на заповедите на комунистическата партия, те трябва да създадат елитна и мощна сила, винаги готова за битка.\"", "date": "2018.01.11", "title": "Китайската армия публикува снимки на тестове за ракети  от неизвестно място"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/377255-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D0%BE%D0%BB%D1%88%D0%B0", "text": "България се присъединява към Полша при обжалването на решението на ЕК относно емисионните нива от топлоелектрическите централи, съобщиха от Министерството на енергетиката. На днешното си заседание Министерският съвет прие решение страната ни да подкрепи Полша при обжалване решението на ЕК относно емисионните нива от топлоелектрическите централи. За това е информирал министърът на енергетиката Теменужка Петкова по време на заседанието на Браншовия съвет за тристранно сътрудничество по въгледобив, енергоресурси и минно строителство, допълниха от енергийното министерство. В него са участвали представители на браншовите организации на Конфедерацията на независимите синдикати в България, Конфедерацията на труда \"Подкрепа\", Българската минно-геоложка камара, Българския енергиен холдинг, Министерството на околната среда и водите, въгледобивни предприятия и топлоелектрически централи, уточниха от МЕ. На 31 юли 2017 г. Европейската комисия определи какви нива на емисиите трябва да покрият въглищните централи в ЕС, за да отговарят на приетия през април 2017 регламент за най-добрите налични техники и да продължат работата си. Новите по-строги норми касаят емисиите на серен диоксид, азотни оксиди и живак. България е една от държавите, които са най-сериозно засегнати от новите правила. Ако не отговарят на новите условия, операторите на въглищните централи трябва или да поискат дерогация /изключение/ от тях, доказвайки, че разходите им за екологизация многократно ще надвишат ползите за околната среда, или да спрат работа, припомниха от енергийното министерство. Министър Петкова е подчертала, че позицията на българското правителство е ясно изразена - страната ни е гласувала против референтния документ. Налице е и политически консенсус по темата. \"Ще положим всички усилия за защита на въгледобивните предприятия и големите горивни инсталации. Топлоелектрическите централи са от стратегическо значение за българската енергетиката, тъй като произвеждат над 40 на сто от енергията. След днешното решение на Министерския съвет страната ни ще консолидира позицията си с тази на Полша и ще предприеме общ подход при следващи действия\", е казала Теменужка Петкова. Представителите на синдикалните организации и на топлоелектрическите централи са оценили положително съвместната работа в рамките на сформираното в МЕ Координационно звено, което съдейства при изготвяне на документите за кандидатстване за получаване на дерогация, се казва още в съобщението.", "date": "2018.01.11", "title": "България подкрепи Полша"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/377251-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B5%D0%BC%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D1%81", "text": "Днес ще бъде даден официален старт на българското председателство на Европейския съюз. Това ще стане на тържествена церемония в Народния театър.   Преди официалното откриване премиерът Бойко Борисов ще проведе работна среща с председателя на Европейския съвет Доналд Туск, на която ще бъдат обсъдени предизвикателствата пред Европа по време на Българското председателство на Съвета на ЕС.      Във фокуса на срещата ще бъдат българските приоритети, част от програмата на триото Естония - България - Австрия. Това са перспективата пред Западните Балкани, продължаването на кохезията, сигурността и стабилността на ЕС, цифровата икономика, както и бъдещето на Европа и младите хора в Общността.     Председателят на Европейския съвет пристига в България за откриването на първото Българско председателство на Съвета на ЕС, което ще стане с откриващ концерт в Народния театър.  Освен него, официални гости на церемонията ще са президентът на Република България Румен Радев, председателят на Народното събрание Цвета Караянчева, председателят на Европейския парламент Антонио Таяни, председателят на Европейската комисия Жан-Клод Юнкер и министър-председателят на Република България Бойко Борисов.   Преди тържественото откриване в Народния театър официалните гости ще разгледат интерактивна изложба с фотографии и картини на големи български художници. Мултимедийната експозиция ще бъде прожектирана върху разнообразни по размери и форми прожекционни площи.   В следващите 6 месеца, България ще бъде домакин на повече от 460 срещи и събития. Над 25 хиляди гости ще посетят страната ни.   Промени в движението в центъра на София ще има заради церемонията по откриването на Българското председателство на Съвета на Европейския съюз.   От 17:30 часа снощи до отпътуване на делегациите на 12 януари се забранява престоят и паркирането в района около Народния театър „Иван Вазов\" и карето на улиците „Ген. Гурко\", „Георги С. Раковски\" и „Княз Александър Първи\".   Ограничения и в района около НДК на улица „Доспат\" между булевард „Витоша\" и „Баба Неделя\" и на улица „Доктор Христо Стамболски\". Те се въвеждат от 17:30 часа днес до 12 януари.   На 12 януари за кратко по обяд се закрива и автобусната спирка на булевард „Черни връх\" в посока булевард „България\" под Моста на влюбените на НДК.", "date": "2018.01.11", "title": "България поема председателството на Съвета на ЕС"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/377252-%D0%BF%D0%B0%D0%B2%D0%BB%D0%BE%D0%B2%D0%B0-%D0%BD%D0%B5-%D1%81%D0%BC%D1%8F%D1%82%D0%B0%D0%BC,-%D1%87%D0%B5-%D0%B4%D0%BD%D0%B5%D1%81-%D0%B5-%D0%BD%D0%B0%D0%B9-%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%B8%D1%8F%D1%82-%D0%B4%D0%B5%D0%BD-%D0%B7%D0%B0-%D1%82%D0%B5%D0%B7%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8", "text": "„Ние сме демократична държава и хората имат право да протестират и да изразяват мнението си. А дали точно днес е подходящия ден за всички тези, може би вече над девет протеста, това вече нека всеки да прецени сам за себе си\". Това коментира в сутрешния блок на БТВ „Тази сутрин\" Лиляна Павлова, министър на Българското председателство на Съвета на ЕС.     Именно за днес в столицата са насрочени 9 протеста, в деня на официалното откриване на председателството на Европейския съюз, в който ще пристигнат най-високите гости от Брюксел. Ключовите протести са в защита на Пирин, контрапротест срещу природозащитниците, полицаите пък ще искат по-високи заплати, както и протест в защита на Истанбулската конвенция.   Според нея все пак протестите точно днес, по време на откриването на българското европредседателство, изглеждат малко като да се оплачеш на арменския поп.   „Проблемите, които имаме вътрешно, дали е заради някое решение на правителството или нещо друго, не смятам, че точно днес е най-подходящият ден за всички тези протести\", изрази мнение министърът, но уточни отново, че всеки има демократичното право да протестира.   „Опитите за дискредитиране на правителството са факт. Те са факт по директен и индиректен начин\", коментира още Лиляна Павлова.   Според нея самоцелните опити за дискредитиране на правителството с цел на повишаване на рейтинга в краткосрочен план, това може да има някакъв временен ефект, но като цяло такъв вид политика е пагубна за България като цяло.   „Във всички държави по света има малко или много проблеми с корупцията, но постоянното говорене и споменаване всеки ден и във всяко предаване на темата и случаите с корупцията, без да се споменават и усилията за борбата с този проблем, това не е продуктивно\", смята още министърът.   Лиляна Павлова коментира и темата с показното убийство преди дни на бизнесмена Петър Христов. Според нея подобен акт трябва да бъде осъден по всички възможни начини, но прикачването му към председателството, търсенето на някаква дълбока конспирация е контрапродуктивно, въпреки че подобна  . Министър Павлова добави, че уважава и вярва на всички органи, които работят по случая както и по-други подобни, че те ще си свършат както трябва работата, ако бъдат оставени на спокойствие да работят.   „Много ми се иска и самите ние да сме спокойни, уверени, балансирани, да не търсим създаване на ненужно изкуствено напрежение, страх. Всички български граждани и наши гости могат и трябва да бъдат спокойни, че органите на реда си вършат работата\", заяви още Лиляна Павлова.", "date": "2018.01.11", "title": "Павлова: Не смятам, че днес е най-подходящият ден за тези протести"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377253-%D1%81%D0%B8%D0%BC%D0%B5%D0%BE%D0%BD-%D1%81%D0%B8-%D0%B2%D0%B7%D0%B5-%D0%B8%D0%BC%D0%BE%D1%82%D0%B8%D1%82%D0%B5,-%D0%B1%D0%BE%D1%80%D0%B8%D1%81%D0%BE%D0%B2-%E2%80%9E%D0%B7%D0%B0%D0%B1%D1%80%D0%B0%D0%B2%D0%B8%D0%BB%E2%80%9C-%D0%B4%D0%B0-%D1%81%D0%BF%D1%80%D0%B5-%D0%B4%D0%B0%D0%B2%D0%BD%D0%BE%D1%81%D1%82%D1%82%D0%B0-%D0%B2%D0%B8%D0%B4%D0%B5%D0%BE", "text": "Правителството лицемерно е внесло проектозакон за удължаването му на 22 декември Симеон Сакскобургготски към настоящия момент вече е собственик на всички държавни имоти, които владее. Това стана ясно от обстоятелството, че на 31 декември 2017 г. е изтекъл поредният отлагателен срок, забраняващ придобиване на държавни и общински имоти по давност. Така царят, който държи въпросните имоти вече повече от 10 години, става техен собственик. Припомняме, че той поне външно се държи като „добър стопанин“, плаща всички данъци и пр. По закон един имот се взема по давност, ако се владее непрекъснато повече от 10 години. За да не бъдат разграбени държавните имоти, за тях има привилегия да не могат да се завземат по давност, като този мораториум непрекъснато се удължава. За последно обаче изтече в края на 2017 г. Правителството лицемерно е внесло проектозакон за удължаването му на 22 декември. А последният работен ден на парламента е 21 декември. Така срокът е изтекъл, и основният печеливш е Симеон Сакскобургготски. Дори сега да се приеме разпоредба със задна дата, тя става твърде оспорима. Има един принцип, че винаги си прилага „най-лекия“ действал закон къд дадена дата. Т.е. макар и само за 1 месец, давностният срок е изтекъл, и Сакса може да съди държавата, и с лекота да я осъди. Така става ясна схемата, по която Бойко е получил снимки и танц със саби в Саудитска Арабия, а царят – държавни имоти за 300 милиона.  ", "date": "2018.01.11", "title": "Симеон си взе имотите, Борисов „забравил“ да спре давността (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377243-%D0%B4%D0%B5%D0%BB%D1%8F%D0%BD-%D0%BF%D0%B5%D0%B5%D0%B2%D1%81%D0%BA%D0%B8-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0-%D0%B4%D0%B0-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B0%D0%B2%D0%B0%D0%BC-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2,-%D0%B4%D0%BE%D0%BD%D1%87%D0%B5%D0%B2-%D0%B8-%D0%B4%D0%BE%D0%BD%D0%B5%D0%B2,%D0%BE%D0%B3%D1%80%D0%B0%D0%B1%D0%B8%D0%BB%D0%B8-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8", "text": "    “Днес задкулисието само излезе на светло, за да представи поредния си пасквил, наречен „Бяла книга за медийната свобода в България“.   Тези, които години наред узурпираха истината и менторстваха над обществото, за да прикрият истинската си същност, тези – които надменно приемат себе си за „елита“ на нацията, се събраха днес в луксозен хотел, за да се „оплачат“ пред представителите на Европа, че в България вече има мнение, различно от тяхното, че има медии, които ги разобличават.   Да има. Удовлетворен съм от факта, че притежаваните от мен „Телеграф“ и „Монитор“ разказаха на хората за олигарсите Иво Прокопиев, Огнян Донев и Сашо Дончев, но най- вече, че нашият труд дава своя резултат – тези хора, ограбили страната ни, вече са под светлината на прожектори и това ги е изнервило до краен предел. Няма да ме уплашат жалките им мероприятия, фалшивата пропаганда и несъстоятелни тези.   Защото аз не съм олигарх, не съм приватизирал без пари „Каолин“ или „Софарма“, не притежавам соларни паркове за скъпа електроенергия, не притежавам газопреносни мрежи и не богатея от таксите, плащани от хората, не използвам пенсионните спестявания във фондовете за лично финансиране, не продавам прескъпи лекарства, не укривам данъци, не водя съдебни искове срещу своята Родина и не я клеветя в Брюксел или зад океана, аз, господа олигарси Прокопиев, Донев и Дончев, притежавам само медии, с които да разобличавам такива като вас.   И ще продължа да го правя, защото вярвам в истината, в правото на всеки да изразява мнението си свободно, вярвам в бъдещето на България и не съм част от т.н „Преход“, ограбил страната ни, към който вие всички принадлежите.   Гледам ви събрани заедно – Прокопиев, Донев и Дончев, българските олигарси, приватизирали икономиката на страната, узурпирали националните телевизии и съдебната система, създатели на политически проекти (като ДСБ и „Да, България“) и на мрежи от зависими НПО-та за уличен натиск, слезнали от луксозните си лимузини в петзвездния хотел „Балкан“, да обяснявате на придворните си журналисти и зависими грантаджии как трябва да „изглежда“ медийната среда, след като до скоро нямаше друга медия или друго мнение, различно от вашите, неминуемо ви асоциирам с мафиотите от филма „Кръсникът“, събрани на фамилна среща.    Липсва само Вашия създател – „Капо ди тути капи“ Иван Костов. Но колкото и романтичен да изглежда днес „Кръстникът“, времената вече са различни, а вашето време исторически изтича”.    ", "date": "2018.01.11", "title": "Делян Пеевски: Ще продължа да разобличавам олигарсите Прокопиев, Дончев и Донев,ограбили страната ни"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/377244-%E2%80%9E%D1%87%D0%B5%D1%80%D0%BD%D0%BE%D0%B1%D0%B8%D0%BB%D1%81%D0%BA%D0%B0-%D0%BC%D0%BE%D0%BB%D0%B8%D1%82%D0%B2%D0%B0%E2%80%9C-%D0%BD%D0%B0-%D0%BD%D0%BE%D0%B1%D0%B5%D0%BB%D0%B8%D1%81%D1%82%D0%BA%D0%B0%D1%82%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B0%D0%BB%D0%B5%D0%BA%D1%81%D0%B8%D0%B5%D0%B2%D0%B8%D1%87-%D0%B2%D0%B5%D1%87%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8", "text": "На 26 април 1986 г. в 1 часа 23 минути 58 секунди серия от взривове разрушава реактора и зданието на ІV енергоблок на Чернобилската АЕЦ, разположена близо до беларуската граница. Чернобилската катастрофа става най-голямата техногенна катастрофа на ХХ век.   За малката Беларус (с население 10 млн. души) това е национално бедствие, макар че самите беларуси нямат нито една атомна централа. Тя все така си е аграрна страна, с повече селско население. 23% от територията ѝ е заразена с радионуклиди. За сравнение: в Украйна е заразена 4,8% от територията, в Русия – 0,5%.     Светлана Алексиевич е в района на Чернобил в първите дни след аварията – въпреки това са ѝ необходими 11 години, за да напише книгата си „Чернобилска молитва“ (Парадокс, превод Момчил Шопов) – тя вижда бял свят през 1997 г. и е преработена от писателката през 2013 г.   „Ако по-рано, когато пишех книгите си, се бях вглеждала в страданията на другите, то сега аз и моят живот бяхме станали част от събитието.“   „Аз съм свидетел на Чернобил… Най-важното събитие на двадесети век, въпреки страшните войни и революции, с които ще бъде помнено това столетие. Минаха повече от двайсет години от катастрофата, но досега въпросът за мен е: за какво свидетелствам – за миналото или за бъдещето? Толкова е лесно да се подхлъзнеш на баналността… На баналността на ужаса… Но аз гледам към Чернобил като начало на новата история, той не е само знание, а и предзнание, защото човек е встъпил в спор с предишните представи за себе си и за света.“   „Нощта на 26 април 1986 година… За една нощ се преместихме в друго място в историята. Направихме скок в нова реалност и тя, тази реалност, се оказа по-висока не само от нашето знание, но и от въображението ни. Скъса се времевата връзка. Миналото изведнъж се оказа безпомощно, в него нямаше на какво да се опреш, във вездесъщия (както вярвахме) архив на човечеството не се намериха ключове, за да се отвори вратата. Неведнъж в онези дни чувах: „нямам думи, за да предам това, което видях и преживях”, „никой по-рано не ми е разказвал такова нещо”, „в нито една книга не съм чел за това и в киното не съм гледал”. Между времето, в което стана катастрофата и времето, когато почнаха да разказват за нея, имаше пауза. Момент на онемяването… Него всички го запомниха…“  ", "date": "2018.01.11", "title": "„Чернобилска молитва“ на нобелистката Светлана Алексиевич - вече на български"}
{"url": "http://www.classa.bg/%D1%81%D0%B2%D1%8F%D1%82/item/377245-%E2%80%9C%D0%BB%D0%B5%D0%B4%D0%B5%D0%BD%D0%B0-%D0%B5%D0%BF%D0%BE%D1%85%D0%B0%E2%80%9C-%D0%B7%D0%B8%D0%BC%D0%B5%D0%BD-%D0%B0%D0%B4-%D0%B2-%D1%81%D0%B0%D1%89", "text": "От пръв поглед кадрите от блатото на река Шалотт, намиращо се в Северна Каролина (САЩ), стартират алармата: в средата на замръзнала лагуна се показват носовете на алигатори. Животните не се движат, остават със затворени челюсти и всеки посетител на този природен резерват може лесно да ги счете за мъртви. Но тези \"машини за оцеляване\", както ги наричат служителите на парка, не се боят от ниските температури, колкото и да изглеждат вкаменени от леда. Това е тяхната особена техника за оцеляване през зимата. Когато е прекалено студено, те намаляват своята активност и навлизат в състояние на летаргия - биологичен процес, който забавя метаболизма им. Те могат да останат потопени във водата до 24 часа без дишане, както и да прекарват месеци без да ядат храна. Но, като предпазливи животни, инстинктивно забелязват пристигането на студ и издават муцуните си над езерото, за да дишат, когато водата замръзне. Когато топлината се върне и леда се разтопи, алигаторите стават активни и се отърват от доброволното \"пленничество\". Тези кадри от блатото на река Шалотт са споделени във Facebook повече от 284,500 пъти от времето на тази публикация. Вчера паркът пусна обновена информация за разтревожените от съдбата на алигаторите: пристигнало е размразяване и всъщност влечугите вече са свободни.", "date": "2018.01.11", "title": "“Ледена епоха“ - зимен ад в САЩ"}
{"url": "http://www.classa.bg/%D1%81%D0%B2%D1%8F%D1%82/item/377246-%D1%81%D1%8A%D0%B4%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B4%D0%B0-%D0%B0%D0%BD%D1%83%D0%BB%D0%B8%D1%80%D0%B0-%D0%B8%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-daca", "text": "Съдия издаде временна заповед за блокиране оттеглянето на Администрацията на Тръмп на защитата на нелегални имигранти в рамките на програмата за отлагане действието на пристигащите в детството си (DACA), според Ройтерс. Този имиграционен план защитава от депортиране децата, незаконно прекарани в Съединените щати от техните родители. През септември президентът Тръмп реши да анулира DACA. Американският окръжен съдия Уилям Алсуп нареди в Сан Франциско, че програмата трябва да остане в сила, докато се развива съдебният спор за решението на Тръмп. Решението му обаче не възпрепятства федералното правителство да откаже да обработва нови заявления от хора, които не са получили закрила по програмата преди това. Програмата DACA е осигурила защита от депортиране и право да работят легално на близо 800 000 млади хора, откакто тя е била разрешена от президента Барак Обама през 2012 г. Няколко държави, организации и частни лица са завели съдебни дела за защита на обхванатите в DACA, известни като \"мечтатели\". Жалбоподатели по делото срещу Министерството на вътрешната сигурност на САЩ са Съветът на регентите на Калифорнийския университет и неговият президент, бившият секретар на националната сигурност Джанет Наполитано. Предварителната заповед запазва DACA в сила, докато съдебното производство продължава. Федералният съд в Сан Франциско обжалва пред Апелативния съд на САЩ за деветия окръг.", "date": "2018.01.11", "title": "Съдия забранява на администрацията на Тръмп да анулира имиграционната програма DACA"}
{"url": "http://www.classa.bg/%D1%81%D0%B2%D1%8F%D1%82/item/377247-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%B2-%D1%81%D0%B2%D0%B5%D1%82%D0%B0-%D0%B2%D0%B5%D1%87%D0%B5-%D0%BD%D0%B5-%D0%B5-%D0%B1%D0%B8%D0%BB-%D0%B3%D0%B5%D0%B9%D1%82%D1%81", "text": "Джеф Безос, основател и главен изпълнителен директор на Amazon, се превърна в най-богатият в света, след като неговите активи надхвърлиха 105 милиарда долара в понеделник, според индекса на милиардерите, публикуван от Bloomberg. Безос притежава също \"Вашингтон пост\" и \"Blue Origin\", частна компания за пътуване в космоса. Когато акциите на Amazon нараснаха с 1,4% в понеделник, те добавиха приблизително 1,4 милиарда долара към собствения капитал на Безос. Акциите на компанията са се увеличили със 7% досега тази година, след като през 2017 г. са се увеличили с 56%. Това позволи на Bezos, на 53 г., да премине бариерата от 100 млрд. долара през ноември миналата година. Списание \"Форбс\" също го класира като най-богатия човек в света, но с малко по-ниска оценка на богатството от 104 милиарда долара. На второ място, вече е основателят на Microsoft Бил Гейтс със състояние на стойност 93 милиарда, следван от бизнесмена Уорън Бъфет с 87 милиарда. На четвърто и пето място Bloomberg индекс поставя основателя на Facebook, Марк Цукерберг, със 77,5 милиарда милиона и основателя на Zara, испанецът Амансио Ортега, със 76 милиарда долара.", "date": "2018.01.11", "title": "Най-богатият човек в света вече не е Бил Гейтс"}
{"url": "http://www.classa.bg/%D1%81%D0%B2%D1%8F%D1%82/item/377248-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B4%D0%B6%D0%B5%D0%B9%D0%BC%D1%81-%D1%84%D1%80%D0%B0%D0%BD%D0%BA%D0%BE,-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%BE%D1%82-%D1%82%D1%80%D0%B8-%D0%B0%D0%BA%D1%82%D1%80%D0%B8%D1%81%D0%B8,-%D1%81%D0%BB%D0%B5%D0%B4-%D1%81%D0%BF%D0%B5%D1%87%D0%B5%D0%BB%D0%B2%D0%B0%D0%BD%D0%B5-%D0%BD%D0%B0-%D0%B7%D0%BB%D0%B0%D1%82%D0%BD%D0%B8%D1%8F-%D0%B3%D0%BB%D0%BE%D0%B1%D1%83%D1%81", "text": "Най-малко три актриси стартираха обвинения в сексуален тормоз срещу Джеймс Франко, скоро след като той получи Златен глобус за най-добър актьор за филма \"Артистът бедствие\". Франко спечели наградата със значка на Time's Up, символ на кампанията срещу тормоза на холивудски знаменитости. Първата, която го обвини, беше звездата на \"Клубът на петте\" Али Шийди, която се среща с с актьора в театрална пиеса. \"Добре, чакай. Довиждане. Крисчън Слейтър и Джеймс Франко на масата на Златен глобус\", написа актрисата в туит, в който, въпреки че не направи директно обвинение, използва етикета #MeToo, което представлява подкрепа за жертвите на сексуален тормоз. \"Моля, никога не ме питайте защо напуснах телевизионната и филмовата индустрия\", добави Шейди в друг туит, въпреки че по-късно изтри публикациите. Много по-директно беше обвинението на актрисата Вайълет Пейли, която пише: \"Добра значка на #Timesup Джеймс Франко. Спомняш ли си времето, когато наведе главата ми към пениса си изложен в кола? Или другия път, когато каза на приятелката ми да отиде в твоя хотел, когато беше на 17 години, след като бе заловен да вършиш същото с друго момиче на същата възраст?\" Сара Титер Каплан използва етикета #TimesUp, за да напомни на актьора как \"само преди няколко седмици той й казал да се съблече напълно в два от предстоящите си филми за $ 100 на ден. \"", "date": "2018.01.11", "title": "Актьорът Джеймс Франко, обвинен в сексуален тормоз от три актриси, след спечелване на Златния глобус"}
{"url": "http://www.classa.bg/%D1%81%D0%B2%D1%8F%D1%82/item/377249-%D1%81%D0%BE%D1%84%D0%B8%D1%8F,-%D1%80%D0%BE%D0%B1%D0%BE%D1%82%D1%8A%D1%82,-%D0%BA%D0%BE%D0%B9%D1%82%D0%BE-%D0%BE%D0%B1%D0%B5%D1%89%D0%B0-%D0%B4%D0%B0-%D0%B0%D0%BD%D0%B8%D1%85%D0%B8%D0%BB%D0%B8%D1%80%D0%B0-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE,-%D1%81%D0%B5-%D1%83%D1%87%D0%B8-%D0%B4%D0%B0-%D1%85%D0%BE%D0%B4%D0%B8", "text": "Роботът София, разработен от компанията Hanson Robotics със седалище в Хонконг, вече завладя заглавията със своите човешки умения. Роботът симулира повече от 60 различни изражения, следи и разпознава лица, гледа хората в очите и поддържа естествени разговори. София изглежда още по-човешки благодарение на материал, който имитира мускулите и човешката кожа. Сега компанията си партнира с експерти от университета в Лас Вегас, за да развие способността на робота да ходи. Съобщението за първите й стъпки бе обявено на Панаира на потребителската електроника, който се провежда всяка година в Лас Вегас. Освен това по време на събитието Hanson Robotics обяви партньорство с Rainbow Robotics и Drones Autonomous Systems Lab за интегриране на София с орган DRC-HUBO, който ще й даде възможност да се разхожда. Както е посочено в изявление на главния учен на компанията, Бен Гоерцел, да се даде на София \"по-пълно и стабилно въплъщение, е ключова част от усилията ни да вложим в нея и в другите ни роботи обща интелигентност на човешко ниво\". \"Интегрирайки София с роботизирано тяло, което й позволява да върви, допълва физическата й форма, за да може тя да има достъп до пълната гама от човешки преживявания, които ще й помогнат да се научи да живее и се движи сред нас\", подчертава компанията.", "date": "2018.01.11", "title": "София, роботът, който обеща да анихилира човечеството, се учи да ходи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377240-%D1%8E%D0%BD%D0%BA%D0%B5%D1%80-%D0%B2%D1%8F%D1%80%D0%B2%D0%B0%D0%BC-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "            С председателя на Европейската комисия Жан-Клод Юнкер разговаря Александър Андреев:   Господин Юнкер, Вие сте уверен, че България ще се справи добре с европредседателството. На какво се основава тази Ваша увереност?     Юнкер: България е великолепно подготвена, правителството дори създаде специално министерство за европредседателството. Ръководителката на това министерство Лиляна Павлова, както и премиерът Бойко Борисов са отлично подготвени. С участието и на еврокомисарката Мария Габриел, която върши особено добра работа в моята Комисия, България може да спомогне за значителен прогрес на Европа, убеден съм в това. Защото страната изцяло и без уговорки стои зад европейския дневен ред и поставя в центъра на вниманието именно онези теми, които са от особено значение за европейците: най-вече миграцията, дигиталния пазар, европейския отбранителен съюз и европейското бъдеще на държавите от Западните Балкани.   Буквата \"Б\" символизира не само България, но и Бъдещето. Като председател на Европейския съвет, България ще води важния дебат за бъдещето на Европа. А през 2018 ние ще извършим промени, които ще бъдат важни основи за бъдещето: като се започне със задълбочаването на нашия икономически и валутен съюз, мине се през бъдещото изграждане на нашата система за даване на политическо убежище и се стигне до бъдещия бюджет на ЕС. Като един почтен посредник, България ще играе важна роля във всичко това, намирайки консенсус между държавите-членки.   Европейските медии проследиха старта на българското европредседателство отчасти доста критично. Непрекъснато се повтарят два негативни суперлатива за България: най-бедната и най-корумпираната страна. Заслужава ли България това отрицателно отношение?   Юнкер: Когато чуя подобни клишета, първо проверявам фактите. А фактите изглеждат другояче, при това – още отпреди да започне българското европредседателство. Миналата година българската икономика отбеляза ръст от 3,9 процента, трудовият пазар се развива положително, а България великолепно държи бюджета си под контрол. Държавният дълг е под 30 процента – много ниско равнище, включително и в сравнение с държави, които вече са въвели еврото. Лично аз много добре познавам България – та нали преди години като министър-председател на Люксембург, по време на люксембургското председателство аз подпечатах приемането ѝ в ЕС. Оттогава насам България постигна огромен напредък, включително и в икономиката.   Освен това България е една от най-проевропейските страни, т.е. налице е силна воля за действие, за да се намерят общи решения. Поради всичко това моите очаквания са много положителни – не само за европредседателството, но и за необходимите действия за борба срещу корупцията. По този въпрос ние работим в тясно взаимодействие с България в рамките на така наречения Механизъм за сътрудничество и наблюдение и много внимателно следим напредъка в борбата срещу корупцията.     Борисов и Юнкер   София страстно се ангажира с въпроса за сближаването на Западните Балкани с ЕС. Как виждате Вие перспективата на тези страни за приемане в ЕС?   Юнкер: България правилно избра Западните Балкани за един от приоритетите на своето европредседателство. Страните от Западните Балкани заслужават да им се даде перспектива за членство в ЕС. Да, това няма да се случи в рамките на моя мандат, но ние отсега трябва да положим основите, а самите страни трябва да се захванат с необходимите реформи, така че това да може да стане в скоро време. Благодарение на българското правителство вече бяха направени важни крачки в тази посока: срещата на ЕС на високо равнище за Западните Балкани, насрочена от министър-председателя Борисов за 17-ти май в София, е важен крайъгълен камък в това отношение.   България притежава всички необходими предпоставки, за да прехвърли мостове към Западните Балкани, защото познава региона, културата и езиците и защото сама успешно мина през процеса, водещ до приемането в ЕС.   Дали по време на своето европредседателство България може и трябва да поеме извънредна роля в комуникацията между ЕС и Турция?   Юнкер: България може да играе важна роля за едно ново задълбочаване на отношенията. Ние във всички случаи имаме интерес да работим с Турция като с близък партньор. От друга страна самата Турция сякаш се отдалечава, тъй че от нея самата зависи да се сближи отново с Европа. Като неин съсед, България може да използва своята особено близка връзка с Турция, за да се оживи диалогът, тя може да действа като посредник и преводач. Винаги е по-добре да говорим едни с други, отколкото едни за други.", "date": "2018.01.11", "title": "Юнкер: Вярвам в България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377241-%D0%BD%D0%B8%D0%BA%D0%BE%D0%B9-%D0%BD%D1%8F%D0%BC%D0%B0-%D0%B4%D0%B0-%D0%BE%D0%BF%D1%80%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%BC%D0%B5%D1%81%D1%82%D0%BE-%D0%BD%D0%B0%D1%81", "text": "            Сред най-мъчителните ми преживявания в училище бяха часовете, посветени на Априлското въстание. В тях ни караха да се гордеем с това колко хора били изклани от османците и как това разчувствало Великите сили. Не са ли се били геройски нашите, какво все тия страдания - възмущаваше се детинският ми патриотизъм, за нас ли сме го правили или за някаква публика?      Вярно, че след събитията нашите емисари са ходили по Европа да обясняват колко сме кротки и как са ни клали безпричинно, за да издействат подкрепа на зараждащата се българска държава - такава е била политиката. Но и до днес из подбалканските исторически възстановки ще чуете поставен дикторски глас, който обяснява, че целта на въстанието да привлече вниманието на света е било постигнато. Т.е. горди сме, че сме били забелязани.     Досещате се, че ще говоря за председателството - един вид Шипченска епопея на българската свяст. Всички ще вперят поглед в нас, покачени на \"този връх висок е\" и значи трябва спешно да докажем, че съществуваме. Да оправим плочките, да насадим посред декември теменужки.   За жалост няма национален разказ, няма сериозна стратегия за измислянето му. Представяме се основно в Балкантуристския жанр на туристическа дестинация. Културната програма е на принципа по малко от всичко. За малките ракии не знам какво решиха - 50 или 20 грама.    Много зрители забелязаха, че рекламният клип е подвеждащ, защото дивата природа днес е враг на местните общности, а безлюдни плажове има само през зимата. Сюжетът накратко гласи: елате тук, ще забиете хубаво маце. Значи туристът-младеж среща прекрасна девойка, с която се разхождат из (почти несъществуващата вече) дива природа, хвалят (отдавна изчезналото) българско гостоприемство и преминават през списък (вероятно заложени по проект) клишета на българската идентичност: от кирилицата и обратните знаци с глава за \"да\" и \"не\", до последното, дошло от Силвестър Сталоун, за бързия ни интернет.   Не искам да влизам в жанра \"анализ на рекламни продукти\", любим на българския потребител - ако рекламата работи, значи е добра, а това ще покаже кривата на \"продажбите\". Въпросът е в това как искаме да ни признаят чужденците: като модерни хора или като нестинари, кукери, коняри; на една серия от снимки даже имаше лешояди, които развеселиха Фейсбук. Съществуваме значи не защото правим нещо, а защото имаме различни етнографски и природни особености. Начело на туземците - мъдра и стабилна власт, верен съюзник на ЕНП.   Ще си позволя един критичен пример. Балканската тема уж беше изведена като приоритет на нашето председателство, а не я виждам никъде в рекламната стратегия - не виждам албанци и сърби, турски гювеч и румънска мамалига, артисти от Белград и Скопие. Искаме да интегрираме региона в ЕС, а се боим да го представим през неговото културно единство. Е, сещате се защо.   Но сцената на председателството няма да послужи само за реклама на властта. С началото му вече се активизираха протестните действия на гражданите: демонстрации за опазването на Пирин, протести в БАН и СУ, където едните окачиха черни знамена, другите заплашиха, че ще опаковат по христо-явашевски сградата на Ректората в черно. Офшорната фирма на концесионера още не се е разкрила, но част от исканите милиони на академичните институции бяха получени. Готвят се и протести за подкрепа на Истанбулската конвенция, вот на недоверие от опозицията, про- и анти-фашистки маршове около ген. Луков, \"пушене\" на полицаи, пресконференция на притиснати от властта издатели... Всеки провал на властта - като например серията от убийства - тези дни ще отеква много по-силно.   Както каза политологът Първан Симеонов, гражданите у нас имат повече доверие на Европа, отколкото на собствената си държава. Те очевидно вярват, че ако види мъките ни тук, Европа ще се разчувства и - както навремето Дядо Иван - ще скокне да ни помогне. Но когато видят, че Юнкер се прегръща с Борисов сякаш всичко е наред, изпадат в черна депресия и се затварят в интернетстките си ехо-стаи. Разбира се, че Съюзът насочва процесите в България, без него работата щеше да е съвсем зле; но да очакваме той да накаже лошите е митология. Даже еврофондовете на Унгария няма как да спре, камо ли да разследва мошеническите нашенски медии.     И все пак: сцената на председателството ще изиграе важна роля за разбуждането на българското гражданско общество. Защото основният ни проблем е, че сме невидими. Какви ли не гордости, древности и кирилици мобилизираме, само и само да си придадем реалност, но нещо все не става!   Спомнете си комунизма. Защо в България почти нямаше дисиденти, а в Полша членовете на \"Солидарност\" удариха десетте милиона? Защото Полша още от 19-ти век е в центъра на европейското внимание, борбите ѝ са известни на всички, интелигенцията ѝ говори и пише в световните медии, самият папа, поляк по произход, отиде там и целуна бетонната писта на летище \"Варшава\". В първия момент, в който погледите на \"големите\" се обърнаха към България, гражданите започнаха да се събуждат.    Спомнете си как закуската на Митеран активизира Клуба за гласност и преустройство. Или пък как Световният екологичен форум в София роди акциите на Екогласност. Така ще е и сега: напливът на камери и микрофони ще активизира процесите в обществото. Не, не става дума за пряка намеса на някакви велики сили в нашите дела, а за глобалния поглед, който дава кураж на гражданите - внушава усещането, че някой ги вижда, че някой помни усилията им. Но да си оправим държавата остава наша работа.", "date": "2018.01.11", "title": "Никой няма да оправи България вместо нас"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377242-%D0%B5%D0%BA-%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%BE%D0%BD%D0%B8%D1%80%D0%B0-%D1%81-11-9-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0%D1%80%D0%B0%D0%B4%D0%B8-%D0%B2%D0%B5%D0%B8-%D0%BF%D1%80%D0%BE%D0%B5%D0%BA%D1%82%D0%B8%D1%82%D0%B5-%D0%B8-%D0%BA%D1%8A%D1%89%D0%B8%D1%82%D0%B5-%D0%B7%D0%B0-%D0%B3%D0%BE%D1%81%D1%82%D0%B8", "text": "България ще оспори санкцията пред съда на ЕС с аргумент за неясни критерии от страна на ЕК по отношение на контрола Държавата ни е санкционирана от Европейската комисия с 11.9 млн. евро по Програмата за развитие на селските райони 2007 – 2013 г. заради ВЕИ проектите и къщите за гости, съобщиха от пресслужбата на Министерски съвет. България ще оспори санкцията пред съда на ЕС с аргумент за неясни критерии от страна на ЕК по отношение на контрола, въпреки, че преди това висши чиновници са позволили строителството на цитираните обекти. От правителството твърдят още, че страната ни ще постави и искане към съда ЕК да заплати съдебните разноски по делото, се казва в съобщението.", "date": "2018.01.11", "title": "ЕК ни санкционира с 11.9 млн. евро заради ВЕИ проектите и къщите за гости"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377239-11-%D1%8F%D0%BD%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "532 г. - В Константинопол избухва въстанието Ника, насочено срещу високите данъци и корупцията при император Юстиниан I; въстанието е потушено жестоко от войниците на Велизарий, избили на хиподрума около 30 000 души.   1158 г. - Владислав II е коронован за крал на Чехия.   1477 г. - В хода на войната между Швейцария и Бургундия се състои битката при Нанси, в която загива херцогът на Бургундия Шарл.   1567 г. - В Лондон става тегленето на печалбите в първата държавна лотария.   1610 г. - Италианският математик и астроном Галилео Галилей открива спътника на Юпитер Ганимед.   1693 г. - При земетресение в Сицилия загиват около 60 000 души.   1787 г. - Английският астроном Уилям Хершел открива два естествени спътници на Уран - Оберон и Титания.   1909 г. - В САЩ се провежда първото женско автомобилно състезание.   1910 г. - Основан е град Айоун, щата Вашингтон, САЩ.   1919 г. - Румъния анексира Трансилвания.   1921 г. - България получава помощ от Германия в размер на 1 500 000 златни марки в знак на благодарност за участието ѝ в Първата световна война на страната на Централните сили.   1922 г. - В Торонто, Канада, за първи път успешно е използван инсулин при лечение на 14-годишно момче, болно от диабет.   1923 г. - Войски на Франция и Белгия нахлуват в Рур, за да принудят Ваймарската република да плати репарациите след Първата световна война.   1942 г. - Втората световна война: Япония обявява война на Холандия, а японската армия нахлува в Борнео и завзема столицата на Малайзия - Куала Лампур.   1957 г. - Съветското правителство взема решение за създаване на балистична ракета.   1961 г. - Започва изграждането на доменния цех на металургичния комбинат в Кремиковци.   1966 г. - В СССР е създаден център за подготовка на космонавти.   1974 г. - В Кейптаун (ЮАР) се раждат шестзначки - първите в света живородени и запазени живи 6 близнака.   1981 г. - Международна експедиция поставя рекорд, като прекосява Антарктида за 67 дни.   1982 г. - Астурия става автономна област на Испания.   1991 г. - Съветската армия щурмува обществени сгради във Вилнюс, за да пресече кампанията за независимост на Литва.   2001 г. - В щата Орегон (САЩ) се ражда първата генетически модифицирана маймуна - Анди.  ", "date": "2018.01.11", "title": "11 януари, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/377232-%D0%BA%D0%BE%D0%B9-%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D0%BF%D0%BE%D0%BF%D1%83%D0%BB%D0%B8%D0%B7%D0%BC%D0%B0", "text": "Развитите страни страдат от дълбоко безпокойство. За популистите като Тръмп проблемът идва от глобализацията. Технологичната революция обаче играе водеща роля.   Добър съвет за 2019 година: изпращайте своите новогодишни пожелания още през първите часове на 1 януари. Защото след това често е твърде късно. През 2015 г. след масовото убийство в редакцията на вестник “Шарли ебдо” на 7 януари пожеланията за хубава година изглеждаха неуместни. През 2018 г. предизвикват тревога думи на Доналд Тръмп.   Още на 3 януари, след заплаха на севернокорейския лидер Ким Чен-ун, американският президент туитоман изчурулика: “Аз също имам ядрен бутон, но той е доста по-голям и доста по-мощен.” На 6 януари Тръмп каза, че неговите успехи в бизнеса, телевизията и политиката доказват факта, че той не е “интелигентен, а гений, много стабилен гений!”   Да, дами и господа, това са думи точно на президента на Съединените щати, най-голямата икономическа и военна сила на планетата. Петгодишно дете. Или д-р Стрейнджлав, който полудява все повече от ден на ден. Хубава година все пак?   Впрочем би било напразно да спекулираме какво ще направи Тръмп през следващите 12 месеца. За сметка на това трябва спешно да разберем ние как се озовахме в това положение. “Ние”, тъй като нахлуването на Тръмп на политическата сцена далеч не е изолиран случай.   На практика във всички големи демокрации гротескови или ексцентрични личности успяват да съблазнят тълпите от избиратели, било то Борис Джонсън във Великобритания, Марин Льо Пен във Франция или Бепе Грило в Италия. Възходът на т. нар. популизъм отразява едно дълбоко безпокойство в нашите общества.   Тази тревога има политически, културни, антропологични, но и икономически причини. Най-очевидната е, разбира се, финансовата криза от 2007-2008 година, която предизвика дълбоки сътресения - рязък спад на производството, голямо увеличение на безработицата, застой на търговията, бюджетни икономии, огромно задлъжняване. Безпрецедентен шок от Голямата депресия през 30-те години на 20-и век, той също е белязан от възход на популистките движения.     Финансовата криза засили по-ранни тенденции. Изчезнаха работни места, които изглеждаха солидни. Една жестока конкуренция тегне над цените и се отразява на заплатите. Средната класа, която бе базата на масовата демокрация, се чувства застрашена. И на практика във всички развити страни делът на хората в активна възраст, които имат средна заплата, намалява, за сметка на ниските, но и на високите трудови възнаграждения, понякога на много по-високите. Гражданите губят доверие в бъдещето.   За популистите обяснението е просто: виновен е чужденецът. Чужденецът, който идва да живее при нас, който ни наводнява със своите стоки, изкупува нашите скъпоценности. Следователно решението е просто: достатъчно е да затворим вратата и всичко ще потръгне по-добре.   Това убеждение от дълго време бе подхранвано от наивността, дори от отричането на реалността от страна на елита. Политиците, особено в Европа, често защитаваха едно отваряне без нищо в замяна. Нещата започват да се променят. В Брюксел думата “реципрочност” вече не е табу, така както и идеята за надзор на придобиването на европейски фирми, определяни като стратегически. Френският президент Еманюел Макрон се зае с проблема с командированите работници.   В голямото си мнозинство икономистите дълго време възхваляваха добродетелите на свободната търговия. Често поради идеологически съображения, но по-често защото са наблюдавали щетите от протекционизма в Латинска Америка, отколкото ефективността на издигнатите в Азия бариери. Икономистите също започнаха да променят своите възгледи.   Давид Отур, изследовател, защитаващ по принцип “водещи тези”, публикува преди две години, заедно с колеги, забележителен академичен труд, в който изтъкна загубата на работни места в американските градове, чиито заводи страдат от силна конкуренция, в резултат на китайския внос. Дани Родрик, турски икономист, преподаващ в Харвард, бие от 20 години тревога за социалните щети от глобализацията. Вече започват да го чуват.   От първостепенно значение тук обаче е да не бъркаме диагнозата. Тъй като е напълно възможно фаталната верига, приписвана на глобализацията, да бъде приписана на (…) възхода на информационните технологии, който засилва конкуренцията, унищожава работни места и увеличава рязко неравенствата. Доклад, публикуван преди едно десетилетие съвместно от Световната търговска организация и Международното бюро по труда, където синдикатите имат силно присъствие, достигна до заключението, че “търговията Север-Юг може да обясни само малка част от промените, наблюдавани при относителните заплати… Движещ елемент за тях изглеждат технологичните промени в полза на квалификациите.”   Въпреки че би било много добре да допълним тази диагноза, тя все пак си остава ценна. Новите технологии разтърсват все повече компаниите, а тежестта на световната търговия вече не се увеличава. В политически план борбата обаче е неравна.   За един кандидат е лесно да твърди, че е достатъчно да затвори вратите, за да потръгне страната му по-добре. Много по-сложно е да се обясни на избирателите, че техният любим смартфон е виновен за техните беди. Или че техническият напредък ще “изяде” работни места, но и ще създаде нови. Или че е по-добре да се регламентира конкуренцията на дигиталните платформи. Или че училището и образованието трябва да се променят в дълбочина, за да станат по-ефикасни.   Не е нужно да си гений, за да предвидиш, че има риск популизмът да го чака добро бъдеще.", "date": "2018.01.11", "title": "Кой е виновен за популизма?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377233-5-%D0%B3%D1%80%D0%B5%D1%88%D0%BD%D0%B8-%D0%BC%D1%8A%D0%B6%D0%BA%D0%B8-%D0%B8%D0%BB%D1%8E%D0%B7%D0%B8%D0%B8-%D0%B7%D0%B0-%D0%B6%D0%B5%D0%BD%D0%B8%D1%82%D0%B5", "text": "Сред голяма част от представителите на силния пол все още съществуват някои абсолютно грешни представи за жените. Вижте 5 грешни мъжки илюзии за жените:    Повечето мъже вярват, че жените нямат окосмяване по тялото, тъй като те имат гладко епилирани крака и ръце. Разбира се, някои жени са късметлийки и имат много слабо окосмяване по тялото. Но повечето имат достатъчно косми и се налага да се епилират.      Някои представители на силния пол наистина вярват, че единствената причина жените да носят сутиен е да съблазняват мъжете. Разбира се, това не е вярно. При повечето жени сутиенът е необходимост.     Голяма част от мъжете вярват, че всички жени искат да имат големи гърди. Но по света има много жени с пищни гърди, които биха искали гърдите им да са с доста по-малък размер. Това е така, защото големият бюст ограничава стила им и изборът на дрехи, а и причинява болки в гърба.    Все още има мъже, които вярват, че в женските гърди има кърма през целия живот на жената. Млечните жлези на жената започват да образуват кърма едва през късния стадии на бременността.     Повечето мъже си мислят, че двете гърди на жената са напълно еднакви по размер и форма. Обикновено гърдите не са напълно еднакви, както при всяка част от тялото ни, така и при тях няма пълна симетрия. Напълно нормално гърдите на жената да са леко различни по размер и форма.", "date": "2018.01.11", "title": "5 грешни мъжки илюзии за жените"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377234-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%B7%D0%B2%D0%B5%D0%B7%D0%B4%D0%B8-%D1%81%D0%B5-%D0%BF%D1%83%D1%81%D0%BD%D0%B0%D1%85%D0%B0-%D1%87%D0%B8%D1%81%D1%82%D0%BE-%D0%B3%D0%BE%D0%BB%D0%B8", "text": "Има звезди, които не се свенят да покажат всичко от себе си в социалните мрежи – от най-личните си преживявания до голите си тела. Светските анализатори тълкуват това като рекламен трик, с който целят да привлекат повече фенове, предава \"Дарик\". Психолозите пък обикновено намират голите снимки за „избиване на комплекси\".    Истината е, че тези дръзки и разкрепостени звезди имат много почитатели, които ги следват в социалните мрежи, с нетърпение очакват поредната порция пиперливи снимки и дори ги имитират.    Вижте част от звездите, които свалиха всички дрехи в Instagram: Дъщерите на Брус Уилис и Деми Мур Ким Кардашиян Ирина Шейк Емили Ратайковски Криси Тейгън Ашли Греъм Бела Торн Бела Хадид Ники Минаж Рита Ора                            ", "date": "2018.01.11", "title": "Световни звезди се пуснаха чисто голи"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377235-%D0%B3%D1%83%D1%89%D0%B5%D1%80%D0%BE%D0%B2-%D0%BF%D1%80%D0%B5%D0%BA%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B0-%D0%B3%D0%BE-%D0%B8%D0%B7%D0%BB%D0%BE%D0%B2%D0%B8-%D0%BA%D0%B0%D0%BA-%D0%B1%D0%B0%D1%80%D0%B0-%D1%80%D0%B0%D0%B7%D0%B3%D0%BE%D0%BB%D0%B5%D0%BD%D0%B0%D1%82%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%BF%D0%BE", "text": "Христиан Гущеров от доста време насам не крие новата жена в живота си, а именно русото изкушение Светлана Василева. Красавицата също не се свени да говори за новата си голяма любов, както сама доказа в Къщата на \"Биг Брадър Most Wanted\". Двамата едновременно сложиха в профилите си снимка, на която са един до друг. Те изглеждат страшно влюбени и много щастливи. Под кадъра Гущеров е написал кратичко, но ясно:      \"Моята любов\". Василева обаче е била доста по-изчерпателна описвайки фотоса, използвайки красива сентенция: \"Когато обичаш и си обичан, не се нуждаеш от нищо друго. Когато не обичаш или не те обичат, не е от особено значение какво друго имаш.\" Впечатление на кадъра обаче прави друго, а именно къде точно е разположена лявата ръка на Гущеров.      Тя е поставена на задните части на Светлана, а двамата явно хич не се притесняват да изразяват желанията и любовта си дори из социалните мрежи. Всички им желаят много щастие и любов, а по-близките до Светлана се надяват красавицата да съхрани максимално дълго любовта си с половинката.", "date": "2018.01.11", "title": "Гущеров прекали - СНИМКА го излови как бара разголената Светлана по..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377236-%D0%BC%D0%BD%D0%BE%D0%B3%D0%BE-%D0%B3%D0%BE%D1%80%D0%B5%D1%89%D0%B0-%D0%BC%D0%BE%D0%B4%D0%B5%D0%BB%D0%BA%D0%B0,-%D0%B1%D0%B8%D0%B2%D1%88-%D0%B2%D0%BE%D0%B9%D0%BD%D0%B8%D0%BA-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%84%D0%BB%D0%BE%D1%82,-%D1%81%D0%BC%D0%B0%D1%8F-%D0%B2%D1%81%D0%B8%D1%87%D0%BA%D0%B8-%D1%81-%D0%BE%D1%81%D0%BB%D0%B5%D0%BF%D0%B8%D1%82%D0%B5%D0%BB%D0%BD%D0%B8%D1%8F-%D1%81%D0%B8-%D1%81%D0%B5%D0%BA%D1%81%D0%B0%D0%BF%D0%B8%D0%BB", "text": "Красивата Шенън Ирк от Минесота е на 29-годишна възраст и покори хиляди свои последователи в социалната мрежа със спиращите дъха снимки като модел. Много интересен факт в нейната биография е влизането й в редовете на морския флот, когато е на 19 години.    Тя изпълнява своите армейски задължения за 4 години, но след това решава да се посвети само на кариерата на модел, информира \"Дейли Мейл\".    \"Работя като модел, защото обожавам да се снимам и се чувствам прекрасно. В никакъв случай не го правя за пари или пък, за да получа по-примамливи предложения за женитба\", изяснява Шенън. Бившият войник от флота обяснява пред изданието, че едно от най-големите удоволствия за нея е когато получава съобщения, в които различни хора й пишат, че се вдъхновяват от нея.    \" Много искам да покажа на момичетата, че могат да правят и да бъдат всичко, което пожелаят, ако работят и се занимават наистина сериозно. Тогава за тях няма да има никакви прегради\", казва горещата моделка.                            ", "date": "2018.01.11", "title": "Много гореща моделка, бивш войник от американския флот, смая всички с ослепителния си сексапил"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377237-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-11-%D1%8F%D0%BD%D1%83%D0%B0%D1%80%D0%B8", "text": "Ще бъдете обсебени от кариерата си, като никога преди. Уморени сте, да се задоволявате с малки роли и искате да заемате по-висока позиция. Е, това ще изисква не само естествена амбиция, но и богат опит. От масови събития и тържества, по-добре се откажете, така че да не се уморите морално. Препоръчва се, повече да се занимавате с умствена дейност, отколкото да мислите за бъдещите перспективи. Много от проектите ви, ще донесат приходи и ще помогнат да се измъкнете от тези, които ви пречат да се движите напред. Възможни са бизнес пътувания в чужбина, покупка на ценни книжа и подписване на договори. Вечерта се посветете на семейните и битови проблеми. Трябва да се справите с заемите, да платите дълговете и да планирате текущия месец. Проявете уменията си в неща, които познавате. Не е необходимо да правите нови запознанства, само ще се разсеете от важните проекти. Внимателно изяснявайте отношенията, с любимия човек. Очаква ви успех на на работното място, което значително ще ви тласне напред. Основното нещо е, да не бъдете твърде строги спрямо себе си и другите около вас. При комуникация с роднини, са възможни неприятности, затова бъде мълчаливи и задържани. Този ден е благоприятен за открития, реализации и изследвания, които ще ви даде самочувствие. Трябва да подготвите всичко, за изпълнението на глобалните си проекти. Нека, сега всичко да узрее в мислите ви, докато намерите възможност за изпълнение на плановете си. Един добър ден за започване на лечение и закаляване на организма. Не стойте много време на студено, това може да се отрази на гърба и ставите или да се разболеете. Препоръчително е, да покажете практичност, за да завършите успешно всички започнати дела. Финансовата сфера, ще се развива по-благоприятно от личната. Не се страхувайте да отворите сърцето си към някой, когото наистина обичате. Дори ако хората около вас, са против вашите действия и думи. Семейните, може да посветят вечерта на децата и домашни проблеми. Ще се нуждаете от морална подкрепа от близките хора. Дори ако сте на път, не забравяйте да се обадите и да се консултирате с близките си. Сватби и празнични събития, по-добре отложете за друго време. Ще трябва трезво и реално да оцените всичко, което се случва в личния ви живот.   Очаква ви дълъг път, който сте планирали още в началото на месеца. Не се договаряйте с важни хора, ако усетите напрежение и дисбаланс. Към вашето мнение, ще се прислушват дори и опитните колеги, въпреки че някои от тях мечтаят да напуснете.   Ще имате свое мнение за всичко, което ви казват. Това не е лоша позиция, но е твърде рисковано. Може да се скарате с хора, от които пряко зависи вашата кариера. Изчистете задълженията си, не взимайте кредит и забравете за \"лесната\" печалба. Неподходящите стъпки в любовта, ще ви поставят пред отговорен избор. Препоръчва се, да намерите радост дори и в малки неща, ако не искате да сте с развалено настроение, още от сутринта. Отложете големите проекти и пестете енергия. Сериозен разговор очаква някой от вас, с някой от вашите роднини, което ще доведе до драматични промени в живота. Може да разкриете творческия си потенциал, като се занимавате с любимото си хоби. Очаква се, увеличение на активността ви в работата и личната сфера. Ако спрете да се самообвинявате за всичко, което сте направили, тогава ще спечелите. Не пренебрегвайте симптомите на настинка, по-добре посетете лекар. Възможен е напредък социалната сфера, което за дълго, ще укрепи авторитета ви в обществото. Не очаквайте лек и слънчев ден, днес, ще трябва да се сражавате за всичко сами. Не се обезсърчавайте, ако нещо не се получи, защото животът е богат на такива изненади. Затова във финансите, всичко ще бъде добре и до вечерта ще получите награда за извършената работа. Един добър ден за спорт и борба с лошите навици.", "date": "2018.01.11", "title": "Дневен хороскоп 11 януари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377238-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D1%82%D0%B5%D0%BE%D0%B4%D0%BE%D1%81%D0%B8%D0%B9-%D0%B2%D0%B5%D0%BB%D0%B8%D0%BA%D0%B8", "text": "  Както през първите векове на християнството мъченичеството послужило за утвърждаване на Църквата, така монашеството станало опора на Църквата през следващите времена. Преминало различни форми в своето развитие, християнството дължи на преподобни Теодосий Велики (424-529 г.) създаването и образцовото устройство на първите общежителни манастири.   Кападокия, която станала люлка на източното православно богословие чрез благодатното творчество на най-великите църковни учители и св. Отци, подарила на християнството и този велик първоучител на иноческия подвиг.     Преподобни Теодосий Велики се родил в село Магарион в Кападокия. Благочестивите му родители посрещнали явяването му на света като дар на Провидението и затова го нарекли Теодосий - \"от Бога даден\" (Богдан). Възпитан в съвършено благонравие и просветен от постоянно четене на Словото Божие, младият Теодосий пламнал от свещена ревност да служи на Христа. Усърдно се молил на Бога да му посочи истинския път.   В ранна младост той пожелал да се поклони на светите места и тръгнал за Йерусалим. На минаване през Антиохия Теодосий посетил св. Симеон Стълпник, който го благословил за монашески подвиг и му предрекъл, че той ще бъде \"велик пастир на словесни овце\", което напълно потвърдил животът на бъдещия знаменит изповедник.   Пристигнал през 450 година в Йерусалим, 26-годишният Теодосий поискал да се запознае със живота на подвизаващите се наоколо отшелници и се поселил при опитния старец Лонгин близо до Светия град.    След това се преместил в новопостроената Богородична църква, основана от благочестивата Гликерия, но известността, която неговите сурови подвизи му спечелили, го теготила и той се уединил в Юдейската пустиня, като обитавал една пещера, в която - според преданието - пренощували тримата източни мъдреци, дошли да се поклонят някога на \"родилия се Цар Юдейски\" (Мат. 2:1-12). Тази пещера станала свидетел на един свръхчовешки подвиг. Тук св. Теодосий се отдал на непрестанна молитва и неотстъпно Богосъзерцание. Пределно сурово било и неговото въздържание. В продължение на 30 години той не вкусил хляб, а се хранел само с фурми, трева и корени, но и от тях приемал само толкова, колкото да не умре от глад. Този неземен подвиг извисил подвижника до такова духовно съвършенство, че Бог го удостоил с дара на чудотворство и прозорливост.   Дълбокото уединение не скрило славата на великия Божий угодник. Мнозина се нуждаели от духовното ръководство на такъв съвършен образец и започнали постепенно да се заселват около него. Като се осланял на Божията воля, светият старец основал в 560 година своя знаменит манастир, който и днес носи неговото име и се намира на 7 километра югоизточно от Йерусалим. Отшелниците скоро достигнали повече от шестстотин души, а преданието говори, че през неговия 105-годишен живот те достигнали шестнадесет хиляди. Съществуващият днес манастир \"Дер-Доси\" има монашески килии, подвория за миряни, болници и странноприемници.   Св. Теодосий Велики пръв въвел общежитийната форма на монашеския подвиг и затова е наречен \"началник на общежитието\". Така го наричат житиеписците още и затова, защото в 493 г. йерусалимският патриарх го назначил за общ архимандрит на всички общежитийни манастири в Палестина, докато на св. Сава Освещени (439-532 г.) поверил надзора над пустинниците.   При св. Теодосий имало монаси от различни народности (гърци, грузинци, арменци) и те имали отделни храмове, в които всеки ден изпълнявали седмократно молитвено правило, съгласно устава на самия Псалмопевец (Пс. 118:164). За св. Причастие обаче всички се събирали в главната Богородична църква, където се служило на гръцки език.   Преподобни Теодосий управлявал многолюдното си братство, като се ръководил от манашеските правила на съотечественика си св. Василий Велики. В своето мъдро ръководство великият духовен отец благодатно обединявал кротостта със строгата справедливост. Всички ревностно практикували социалното добротворство и се грижели за бедните, странниците и болните, които прибягвали до помощта на многобройните манастирски благотворителни заведения. Сам великият Теодосий измивал раните на страдащите в неговите болници и помагал за обслужването на разнообразните просители и поклонници.   Като се подвизавал в знаменития си манастир и се грижел за спасението на стотиците си духовни чеда, св. Теодосий Велики не отминавал и вселенските грижи на св. Църква за чистотата на православната вяра. Привърженикът на монофизитите император Анастасий (591-618 г.) се опитал да използва високия авторитет на св. Теодосий. Той изпратил на православния игумен дар от 30 литри злато, като знак на усърдие за неговата обител. Великият старец не обидил с отказ приноса на заблудения император, но когато станало дума за спорните въпроси на вярата, той се отправил за Йерусалим и от амвона произнесъл отлъчване от Църквата на всички, които не поставяли IV Вселенски събор в Халкидон от 451 г. и неговите вероопределения наравно с решенията на първите три Вселенски събора. Като не се задоволил с това, отшелникът напуснал строгото си уединение и обиколил селищата на Палестина, за да утвърждава навсякъде Православието и да изкоренява ересите. Заради това той бил изпратен на заточение, но след скоропостижната смърт на император Анастасий, той отново се върнал в своята лавра.   Преподобни Теодосий Велики предузнал смъртта си няколко години преди да нaпусне този свят и съобщил за това на трима обичани от него епископи. Не много преди своята кончина той наредил един ден да ударят камбаната за молитва и разплакан съобщил на братята: \"Молете се, отци и братя, молете се! Божият гняв посети Изтока!\" В същото време Антиохия била разрушена от земетресение...   Св. Теодосий бил погребан във Витлеемската пустиня, където започнал своето подвижничество. Славата на нови чудотворства украсила неговото отминаване в блажената вечност. Йосиф Студит и Теофан Начертани от лаврата на св. Сава написали многопеснопения, с които и до днес Православната църква прославя великия основател на общежителните манастири.   Преподобният Теодосий бил роден в селището Могарион в Кападокия от благочестивите родители Проересий и Евлогия, които го възпитали в благонравие и книжно обучение. Когато момчето пораснало и добре изучило Божественото Писание, заповядано му било да чете богослужебните книги в църквата и той бил сладкогласен и изкусен четец като никой друг. Той четял поучителни слова за полза на слушателите, но още повече полза извличал за себе си. Като се вслушвал в думите на Господа, Който повелява на Авраам да излезе от своята земя и от своя род (Бит. 12:1), и в Евангелието убеждава да оставим заради вечния живот баща, майка и братя (Мат. 19:29), Теодосий се възпламенявал духом и желаел да остави всичко, за да последва Христа по тесния и скръбен път. Размишлявайки за това, той се молел на Бога:   - \"Насочи ме, Господи, в Твоя път, и аз ще ходя в Твоята истина\" (Пс. 85:11) . После, възложил упованието си на Бога, той отишъл в Иерусалим. Това станало към края на царуването на Маркиан, когато в Халкидон бил свикан Четвъртият вселенски събор (през 451 г., бел.ред.) против Диоскор и Евтихий. Докато бил в Антиохия, блаженият Теодосий пожелал да види преподобния Симеон Стълпник и да се сподоби с благословията и молитвите му. Когато дошъл при неговия стълб, чул гласа на преподобния:   - Добре дошъл, човече Божий Теодосий! Теодосий се учудил, че онзи, който никога не го е виждал и не го познава, го нарича по име, паднал на колене и се поклонил на прозорливия отец. После по негова покана се качил на стълба и паднал в честните му нозе. А той прегърнал и целунал боговдъхновения юноша и му предсказал, че ще бъде пастир на словесните овци и мнозина ще спаси от крадеца (2), предсказал му и още много други неща, благословил го и го изпратил. Укрепен от благословията на преподобния и като имал светите му молитви вместо наставник и пазител, Теодосий дошъл в Иерусалим. Това станало по времето на патриарх Ювеналий.    Той посетил всички свети места и се помолил на гроба Господен в храма на Възкресение. В себе си размишлявал какъв живот да поеме оттук нататък - дали отшелнически, или общежителен, заедно с други, които търсят спасение? И стигнал до убеждението, че не е безопасно да се отдаде на безмълвие в уединение, когато още не се е научил как да се бори с лукавите духове. \"Ако никой от царските воини не е толкова неразумен, че още неопитен и необучен, в началото на военната си служба да се хвърли в самия център на битката, тогава как аз - размишлявал светецът, - чиито ръце още не са навикнали на оръжие и война, още непрепасан със сила свише, ще дръзна сам, в отшелничество, да се изправя против началствата, властите и светоуправниците на тъмнината на тоя век, против поднебесните духове на злобата (Еф. 6:12)? Трябва първо да се присъединя към светите подвижници и да се поуча от опитните отци как да се боря с невидимите врагове, а после, след време, ще събера и плодовете, които дава уединението и безмълвието.\" Като решил така благоразумно - защото наред с другите добродетели имал и съвършено благоразумие и способност добре да обмисля всичко - той започнал да си търси наставник.   По това време най-прочут сред отците, живеещи в Иерусалим и околностите му, бил един старец на име Логин, който имал килия край Давидовата кула. Затворен в нея, той старателно събирал сладкия мед на добродетелта. Блаженият Теодосий отишъл при него и поставил начало на монашеските си трудове. Той се привързал към стареца с цялата си душа и се учел от него на добродетел, защото преподобният бил велик със словото и житието си. След доста дълго време, макар и против волята си, той се преселил на едно място, наречено \"ветхото седалище\". Това станало по следната причина. Една благочестива жена, честна вдовица и служителка на Христа, на име Гликерия, създала там църква в името на Пречистата Богородица и усърдно молела преподобния Логин да пусне Теодосий да живее при новосъздадената църква. Макар ученикът да не искал да се разделя със своя отец, по негова заповед се преселил там. Скоро слухът за добродетелта му се разпространил навсякъде. Защото добродетелта озарява онзи, който я притежава, така, както запалената свещ осветява носещия я през нощта. При блажения започнали да идват хора за душевна полза и да се събират желаещи да станат подражатели на неговия живот.   След като живял там известно време, той започнал да скърби за липсата на покой, защото не понасял човешката слава и мълва. Той се оттеглил в една планинска пещера: в нея, според древното предание, пренощували тримата влъхви, които дошли при Христа във Витлеем с дарове и се завърнали в страната си по друг път (Мат. 2:1, 2). Преподобният Теодосий се преселил там от \"ветхото седалище\". Това станало по особеното Божие устроение, за да бъде издигната на това място преславна лавра и при Христос да се съберат полкове от духовни воини.   Като сменил местожителството си, блаженият променил и живота си и поел по най-тесния път. Желанието му било винаги да изпълнява Господните заповеди, той бил толкова обзет от Божествената любов, че насочвал всичките си душевни сили не към настоящето, а само и единствено към Създателя Бог, за да Го обича с цялата си душа, с цялото си сърце и мисъл, и за да проявява тази любов на дело, в телесни трудове и подвизи, които трудно могат да се опишат. Молитвата му била непрестанна, всенощна, сълзите се изливали от очите му като потоци.    Постът му бил безмерен: тридесет години изобщо не вкусвал хляб, а се хранел само с фурми, зеленчуци или пустинни треви и корени, но толкова малко, че да не умре от глад. Когато нямал и това, защото в пустинята трудно се намирала храна, той се хранел само с костилките на фурмите, размекнати във вода, а душата си насищал непрестанно с Божието слово и вътрешно съзерцание на Бога. С живота си просиял като светла звезда и се прочул сред жителите на Палестина, защото \"не може се укри град, който стои навръх планина\" (Мат. 5:14). Някои от онези, които обичали добродетелта, идвали при него и предпочитали пустинническия живот с него пред суетата на града.   Отначало преподобният имал седем ученици. Той знаел, че за начинаещите в живота по Бога няма нищо по-полезно от това, да помнят смъртта - а това се нарича и с право се смята за истинско любомъдрие - и заповядал на учениците си да изкопаят гроб, та като го гледат, да се научат да помнят за смъртта и винаги да я имат пред очите си. Когато гробът бил готов, преподобният дошъл да го види, застанал над него и казал на учениците си като че на шега, а всъщност с душевните си очи, виждайки бъдещето:   - Ето, чеда, гробът е готов. Няма ли да се намери сред вас някой, който да е готов за смъртта?   Един от учениците му, на име Василий, иерей по сан, преди другите паднал по очи пред стареца и помолил да го благослови да умре и да бъде погребан в този гроб.   - Благослови, отче - казал той, - аз да вляза в този гроб, та пръв от братята, които се поучават за смъртта, да стана мъртвец.   Старецът изпълнил молбата му и заповядал да се извършва помен за живия Василий според чина за поменаване на починалите на третия, деветия и четиридесетия ден. Когато поменът свършил, без никаква болка починал и блаженият Василий. Той като че заспал сладък сън и преминал при Господа. Четиридесет дни след погребението му старецът го видял да се явява сред братята по време на богослужението и да пее заедно с тях. Той се помолил на Бога да се отворят очите и на останалите, за да го видят и те. Като го видял, един от братята, на име Аетий, от радост се хвърлил да го прегърне, но Василий веднага станал невидим. Когато си отивал, той казал високо:   - Спасявайте се, отци и братя, спасявайте се, а мене вече няма да можете да видите тук!   Това било първото свидетелство за добродетелта на преподобния Теодосий - той имал такъв ученик, който по негово наставление бил готов да приеме смъртта и след телесната смърт се оказал жив душевно, по думите на Господа в Евангелието: \"който вярва в Мене, и да умре, ще оживее\" (Иоан. 11:25). Даруваната на стареца благодат се проявявала по много различни начини, както ще видим от неговото житие.   Наближавал празникът на Христовото Възкресение. Учениците на светия, които по това време били вече дванадесет, скърбели, че за празника нямат нито хляб, нито масло и изобщо нищо за ядене. Но най-много скърбели за това, че на този пресветъл празник не могат да отслужат Божествена литургия, защото нямат нито просфора, нито вино, и затова трябва да се лишат от причастие със светите Тайни. Неколцина от тях скришом роптаели против преподобния. А той, без съмнение, надявайки се на Бога, заповядал на братята да украсят Божествения олтар и да не скърбят:   - Онзи - казал той, - Който в древността нахрани Израил в пустинята и после насити с малко хляб много хиляди души, ще се погрижи и за нас, защото нито силата Му е отслабнала, нито ревността Му в промисъла за света е намаляла - Той е Един и Същи Бог во веки.   Така с надежда говорел преподобният и думите му веднага се сбъднали. Както в древността пред Авраам в гъстака се появил овен, готов за жертва (Бит. 22:13), така и този блажен старец по Божия промисъл получил всичко необходимо. При залез слънце в пещерата дошъл един боголюбец, който докарал от дома си храна за пустинните постници и просфори и вино за Божествените тайнства. Тогава учениците на блажения се зарадвали и разбрали с каква благодат се е сподобил техният старец от Бога. Те радостно отпразнували Пасхата, а донесената храна им стигнала до Петдесетница. После тя свършила и братята отново скърбели, измъчвани от глад. По това време един богат човек правел много дарения на всички палестински обители.    Той не изпращал помощ само на Теодосиевата обител, защото се намирала в пещера и той не знаел за нея. Братята молели отеца да съобщи на този благодетел за себе си, та и те като другите обители да получават от него милостиня за препитание. Преподобният не желаел да става известен на когото и да било в света и се надявал не на хората, а на Бога, Който отваря ръката си и насища всичко, що живее по благоволение (Пс. 144:16). Той утешавал учениците си и ги учел търпеливо да очакват Божията милост, като се уповават на Този, Който храни всяка гладна душа: ако Той дава храна на добитъка \"и на малките вранчета, които викат към Него\" (Пс. 146:9), няма да лиши от нужното и разумните словесни твари.    Докато утешавал малодушните братя, при тях дошъл един човек, който водел магаре, натоварено с много храна. Той превозвал товара за друго място, но когато стигнал Теодосиевата пещера и искал да я подмине, животното спряло и не помръднало от мястото си - макар господарят му да го биел, то останало неподвижно като камък. Човекът разбрал, че магарето спира по Божия воля и се удържа от невидима сила, ослабил поводите и го пуснал да върви където иска. А то, сякаш водено от невидима ръка, тръгнало право към обителта на преподобния Теодосий. Човекът видял Господнята благословия и грижата Му за Своите раби и дал всичката храна на преподобния и неговите ученици. Оттогава те престанали да изпадат в малодушие и се стараели да бъдат ревнители на твърдата вяра и надежда на своя преподобен отец в Бога.   Братята всеки ден ставали все повече, защото благодатта, преизпълнила светия отец, привличала към себе си много души, които обичали добродетелта като разумни кошути, жадуващи духовните потоци (Пс. 41:2). Идвали и немалко сановници и богати хора, за да живеят при него. Пещерата станала тясна за толкова много монаси. Братята отишли при преподобния и започнали да го молят да основе около пещерата манастир и да устрои широка ограда за словесните овци.   - Не се грижи, отче - казвали те, - с какви средства ще бъде построен манастирът. Само заповядай и нашите ръце ще са достатъчни, за да изпълним това дело.   Като видял, че го призовават да стане пастир на многобройно стадо, светият разбрал, че безмълвието му ще бъде нарушено, и се смущавал от различни помисли. От една страна, той не искал да остави безмълвието, което като нелицемерна майка дарува много благодат, а, от друга, смятал грижата за братята за важно дело, защото човек не бива да живее само за себе си, но много повече за ближния си, по примера на Самия Христос Господ, Който събрал ученици, станал пастир на словесните овци и положил душата си за тях. Преподобният Теодосий недоумявал какво да предпочете: дали безмълвието, или грижата за спасението на братята, и мисълта му се скланяла ту към едното, ту към другото. Какво направил накрая? Той възложил всичко на Бога, Който може да съедини и едното, и другото за обща полза, та да не изгуби и плода на безмълвието, и да не се лиши от награда за ръководството на братята.    Защото животът на монаха се укрепява не в уединението на тялото, а чрез твърдостта в доброто и мира на сърцето. Преподобният държал в ума си и пророчеството на свети Симеон Стълпник, който му предсказал, че ще стане пастир на словесните овци. Той оставил всичко на Божия промисъл и се молел на Господ да открие дали Му е угодно да се основе манастир и с чудесно знамение да посочи мястото, където да бъдат положени основите на обителта. Той взел кадилница, напълнил я със студени въглени, сложил тамян и тръгнал из пустинята, като се молел така:   \"Боже, уверил Израил с много велики чудеса и убедил с различни знамения Своя угодник Моисей да приеме бремето на началството над Твоите раби, превърнал жезъла в змия и здравата ръка поразил с проказа, а после направил я отново здрава (Изх. 4:3-7); обърнал водата в кръв и после отново във вода (Изх. 7:20), дал на Гедеон знамение на победата върху руното (Съд. 6:37-38), Творецо и Вседържителю на всичко, Който Си дал на Езекия личбата, че ще го изцелиш, като Си върнал сянката десет стъпала назад (4Цар. 20:1-11, сравн. Ис. 38:7, 8); Ти, Който Си чул молитвите на Илия и Си пратил огън от небето, за да се обърнат нечестивите, и Си подпалил дърва и жертви, камъни и вода (3Цар. 18:38) .   Ти и сега си същият Бог! Чуй Твоя раб и покажи мястото, където ще Ти е угодно да издигна Твой свят храм и да устроя обител за Твоите раби, моите ученици. Посочи мястото, като заповядаш на тези въглени да пламнат сами за Твоя слава, та мнозина да познаят и научат истината.   И обикалял места, които изглеждали най-удобни за построяването на манастир. Той отишъл далеч в пустинята, но въглените останали студени в кадилницата, докато не достигнал мястото, наречено Кутила, на брега на Солено море. Когато видял, че въглените не се разгарят и желанието му не се изпълнява, решил да се върне обратно. Той вече наближил пещерата и изведнъж от кадилницата се показал благоуханен дим, а въглените се разгорели силно. Светият разбрал, че това е мястото, на което по Божие благоволение трябва да построи обителта, посочено не с думи, а с огън. Учениците му веднага се заловили за работа: те положили основите, построили църква, килии и ограда и скоро, с помощта на Всевишния, издигнали просторна обител.   Лаврата на преподобния Теодосий се прочула и прославила и в нея бил установен общежителен живот. Господ дарувал на обителта изобилие, та живеещите в нея не само да могат да се обогатяват с духовните богатства на добрите дела, но и да не бъдат лишени от нужното за тялото.    Там намирали успокоение не само монаси, но и миряни, странници и пришълци, нищи и сироти, болни и немощни. Защото преподобният бил милосърден, човеколюбив и милостив, за всички бил грижовен отец, любезен приятел, усърден раб и служител, като очиствал язвите и струпеите на болните, умивал кръвта им, давал им да пият със своите ръце и им служел. Той показвал голяма любов и към идващите от всички страни, гощавал ги, успокоявал ги и ги снабдявал с всичко необходимо. Преподобният бил всеобщо пристанище и лечебница, дом и пиршество, общо съкровище за болните, страдащите, голите и странниците. Всички се утешавали с неговата любов, благост и щедрост и той не презрял никого. Служещите на трапезата в обителта забелязвали, че понякога се случвало да подават по сто обяда на ден: толкова човеколюбив и страннолюбив бил преподобният отец. Бог, Който е Любов (Иоан. 4:8), като виждал любовта на Своя угодник към ближните, благословил манастира му, така че и малкото храна в него невидимо се умножавала и насищала безброй хора.   Веднъж в Палестина настъпил глад и на Цветница пред вратите на манастира се събрали много нищи и бедни, за да получат обичайната милостиня. Учениците се натъжили, че нямат толкова храна и казали за това на блажения. А той ги погледнал с гняв, укорил ги за неверието и казал:   - По-скоро отворете портите, за да влязат всички!   Нищите и бедните влезли и седнали.   Преподобният заповядал на учениците да им дадат хляб, а те отишли в хлебопекарната скръбни, защото не се надявали да намерят нещо. Но когато отворили вратите, видели, че вътре е пълно с хляб, защото ръката на Промислителя за всички - Бог, я напълнила заради вярата на своя раб. Братята възхвалили Бога за това чудо и се удивили на великото упование на своя авва в Господа.   Друг път, на празника на Успение на Пречистата Богородица, в манастира отново дошли много хора и храната пак не достигала. Преподобният Теодосий вдигнал очи към небето и благословил няколко малки хляба. После заповядал те да бъдат раздадени и хората се наситили, защото Бог ги умножил, както някога петте хляба (Мат. 14:21; Лук. 9:14), така че всеки си взел дори за из път, колкото му било нужно. Братята събрали в кошници останалите къшеи, изсушили ги на слънце и се хранели още дълго време. Често в обителта идвали толкова много хора, че изглеждало, сякаш и кладенецът няма да стигне, за да пие народът, но неоскъдняващите ръце на Хранителя на всички - Бог, насищали всички.   Преподобният устроил много странноприемници и различни болници - една за монасите, една за миряните и една за началстващите и остарелите в трудове. Освен това посещавал и отшелниците в планините и пещерите, грижел се за тях като баща за децата си. Той им доставял потребното за тялото и душата, като учел, наставлявал и избавял мнозина от сатанинското прелъстяване.   Тъй като братята в обителта му били от различни народности и езици, той устроил и други църкви, та всеки на своя език да слави Бога. Така в голямата църква на Пречистата Богородица били гърците, в друга църква - иверийците (Тоест родом от Иверия, сегашна Грузия, бел.ред.), в трета - арменците, и те седем пъти на ден пеели правилото на своите езици, според Давидовия устав: \"Седем пъти на ден Те прославям за съдбите на Твоята правда\" (Пс. 118:164), а за болните имало отделна църква. По време на причастяването с пречистите Тайни те се събирали в голямата църква, в която пеели гърците, и всички се причастявали заедно. Чедата на преподобния отец, които той възродил духовно, възпитал в отеческо наставление и насочил към добродетелта, били шестстотин деветдесет и трима. Мнозина от тях станали пастири в други манастири, след като се научили на добро управление от изпълнения с духовна премъдрост и разум свети Теодосий. Той водел стадото си не като наказвал с жезъл, а като възпитавал със слово - словото, \"със сол подправено\" (Кол. 4:6), което трогвало душата, прониквало до дълбочината на вътрешните мисли.    Но преподобният учел и с дело, показвайки пример за паството си. Затова, когато с ласка увещавал някого, той бил страшен за мнозина, и когато изобличавал, бил любезен и внимателен. Удивително било, че макар и да не бил учен в светската мъдрост и не бил сведущ в гръцките книги, той излагал поученията толкова обстойно, че с него не можел да се сравни никой, остарял над книгите и в съвършенство изучил ораторското изкуство. Защото светият учел не от човешката мъдрост, а от Божията благодат, тайно вещаеща към него като към втори Иеремия: \"Ето, Аз турих Моите думи в устата ти\" (Иер. 1:9). В душеполезните си беседи казвал по нещо от себе си, а друго вземал от апостолските съчинения, отеческите завети и постническите слова на Василий Велики, на чийто живот подражавал и чиито богомъдри писания особено обичал. От многото му поучения ще приведем по памет следното:   \"Умолявам ви, братя, заради любовта на нашия Господ Иисус Христос, Който е предал Себе си заради нашите грехове, нека се погрижим най-после за душите си, да поскърбим за суетата на миналия живот и да поревнуваме за бъдещия, за слава на Бога и Неговия Син. Нека не пребиваваме в сегашната си леност и разслабление, прекарвайки днешния ден в униние и отлагайки началото на добрите дела за утре, за да не се окажем пред Съдията на нашите души без добри дела, да не бъдем прогонени от чертога на радостта, да не оплакваме напразно и безнадеждно лошо преживяното време и да не ридаем тогава, когато няма да има полза от разкаяние.    Днес е благоприятното време, днес е денят за спасение. Сегашният век е век за покаяние, а бъдещият - за въздаяние, сега е време да действаме, а тогава - да получим наградата, сега да търпим, а тогава - да се утешим. Сега Бог е помощник на онези, които оставят лошия път, а тогава ще бъде страшен Съдия на човешките дела, думи и помисли, от Който не може нищо да се скрие. Днес се наслаждаваме на Неговото дълготърпение, а утре ще познаем Неговото правосъдие, защото едни ще възкръснат за вечни мъки, а други - за вечен живот, и всеки ще получи според делата си. Дълго ли ще се бавим да се подчиним на Христа, Който ни зове в Своето небесно царство? Не е ли време да се опомним?    Не е ли време да се обърнем от суетния живот към Евангелското съвършенство? Как ще посрещнем страшния и ужасен ден Господен, когато онези, които стоят от дясната Му страна (Мат. 25:34) и са близо до Него, по добри дела ще влязат в Царството Небесно, а онези, които са от лявата страна (Мат. 25:41), защото нямат добри дела, ще бъдат хвърлени в огнената геена и вечната тъмнина където ще бъде плач и скърцане със зъби? Казваме, че желаем Царството небесно, а не искаме да се погрижим да го придобием. Без да се потрудим за изпълнението на Господнята заповед, поради суетата на нашия ум, се надяваме да бъдем почетени наравно с тези, които са се борили против греха дори до смърт.\"   Като поучавал учениците си така, преподобният ги подбуждал към пределна ревност за спасението. Макар и да бил кротък по нрав, там, където се вършело насилие над благочестието, той бил подобен на изгарящ огън, на посичаща секира или на непобедимо бойно оръжие.   По това време царувал Анастасий, който наследил властта след Лъв Велики и Зенон. Отначало царуването му приличало на сладостен рай, но после се оказало поле на гибелта. Той станал подобен на пастирите, които разпиляват и губят стадото си и поят овците с мътна вода, защото се прелъстил от ереста на Евтихий и безглавия Север и смущавал с нея Божията Църква. Анастасий отхвърлил Халкидонския Четвърти вселенски събор на светите отци, прогонил православните епископи от престолите им, а еретиците поставил на техните места и успял да склони към единомислие със себе си мнозина от православните - едни със заплахи, а други с почести и дарове.    С лъстивото си коварство той дръзнал да се докосне и до преподобния Теодосий. Царят се опитал да го изкуши, като му пратил тридесет литри злато, за да храни и облича бедните и за нуждите на болните, но всъщност се стараел да спечели разположението на преподобния, чийто съвет и разум следвала цяла Палестина. Великият отец разбрал лукавството му, но като орела, който лети в облаците и е недостъпен и недосегаем, по-скоро сам можел да улови своя ловец. Той не се отказал от златото, за да не се покаже като безразсъдно презиращ вярата на царя и да не му дава повод да се гневи. Освен това се надявал с милостинята, която можел да подаде със златото, да изпроси от Господа милостта да настави царя по пътя на истина. Но милостинята нямала никакъв успех, защото златото не било пратено искрено, а с лукавство. Царят сметнал, че в лицето на свети Теодосий ще има свой съмишленик, но надеждите му били напразни.   Дошло време, когато той започнал чрез пратеници да иска от преподобния да изповядал вярата според учението на Евтихий и Север. Преподобният събрал всички пустинници и като мъж силен и водач на духовните воини, твърдо въстанал против еретическото зловерие, а на царя отговорил със следното послание:  \"Царю! Ако ни предстои или да живеем нечестиво, като последваме безглавите и се лишим от свободата си, или да умрем честно, следвайки истинните догмати на светите отци, знай, че предпочитаме смъртта, защото не приемаме новите догмати, а следваме законите на нашите отци. Онези, които твърдят нещо друго, благочестиво отхвърляме и проклинаме и не ще приемем по принуда никого, ръкоположен от безглавите. Да не става това, Христе! Ако пък се случи нещо подобно, като призовем за свидетел на истината Бог, хулен от тях, ще се противим до смърт. С радост ще положим душите си за отечеството и за православието, дори да видим светите места загиващи в огън.    Защото каква полза има да се наричат свети, ако светинята бива поругавана от еретиците? По никакъв начин няма да се решим не само да кажем, но дори и да помислим нещо, несъгласно със светите Вселенски събори. Първият от тях е украсен от триста и осемнадесет отци, които се събрали против Арий, и като предали окаяния на анатема, го отсекли от тялото на църквата, защото отчуждавал Сина от съществото на Отца по естество и въвеждал догматите на неправата вяра. Вторият събор по Божие внушение се събрал в Цариград против Македоний, който хулил Светия Дух. Третият се състоял в Ефес против сквернословния и нечестив Несторий, похулващ възприетата от Пречистата Дева плът на ХристА. После в Халкидон се събрали шестстотин и тридесет богоносни отци, които изповядали вярата съгласно с първите събори и пояснили казаното на тях. Те отсекли от свещеното тяло на Църквата окаяния и злочестив Евтихий, заедно с Диоскор, утвърдили апостолската вяра и отлъчили от Църквата всеки, който мислел противно на нея. Ако се противопоставяме на тези събори, нека се запали огън в нас, нека против нас бъде изваден меч, нека ни застигне най-люта смърт и дори, ако е възможно, нека тя ни споходи безброй пъти. Никога няма да отстъпим от истинското благочестие и няма да оскверним с отхвърляне онова, което доблестно са приели отците. Свидетели за това нека бъдат техните трудове и подвизи, поети за вярата. Крепко и неизменно ще пазим всичко, заедно с онези, които смятат за благо да последват Христа и нас. Нека \"Божият мир, който надвишава всеки ум\" (Фил. 4:7), да бъде пазител и наставник на твоята държава.\"   С това послание преподобният ясно показал своята голяма ревност в благочестието. Като го прочел, царят се засрамил, смирил се и до време прекратил гоненията против православните. Той отговорил със смирение, обвинявайки други за църковните смутове.   \"Човече Божий - писал той, - не носим вина за тези нововъведения. Дръзновено призоваваме като свидетел всевиждащото Божие око, че този смут произтича от онези, на които подобава много повече от другите да почитат в мълчание догматите на вярата и съборите. Те пък желаят да се покажат по-високи един пред друг по слово и достойнство, затова се нападат взаимно и привличат и нас. На твое преподобие е известно, че някои от монасите и клириците, които смятат себе си за правомислещи, изказват тези съблазни, като се стараят, както казахме, да покажат своето превъзходство.\"   Но царят се смирил не за дълго и скоро отново въстанал против православието. Отново навсякъде, даже в светия град Иерусалим, били обявени постановленията му, отхвърлящи светите събори, особено Халкидонския. И отново духовният воин, преподобният Теодосий, макар и в преклонни години, показал юношески плам. Докато всички мълчали и мнозина от страх изявявали съгласие, преподобният отишъл в Иерусалим и застанал на амвона в главната църква, откъдето обикновено свещениците се обръщали с поучение към народа. Той направил знак с ръка на всички да замълчат и провъзгласил:   - Който не почита четирите Вселенски събора, както и четирите Евангелия, да бъде анатема!   С тези думи поразил народа като ангел и никой от неговите противници не посмял да му възрази. После, като взел най-усърдните във вярата свои ученици, тръгнал да обикаля градове и селища, унищожавайки зловерието и утвърждавайки благочестието. Като научил за това, царят го осъдил на изгнание - окаяният не знаел, че смъртта вече стои пред вратите му. Преподобният бил пратен на заточение, а Анастасий скоро се лишил от временния живот. След смъртта му Христовият изповедник Теодосий заедно с други изгнаници за православната вяра се завърнал в своята обител. До преподобния писали Феликс, епископ на Рим, а също и Ефрем, епископ Антиохийски, които го облажавали с много похвали за ревността му, заради която претърпял изгнание и дори бил готов да приеме смъртта. Но вече е време да преминем към разказа за чудесата на светеца.   За провъзгласяването на злочестивата заповед на цар Анастасий в светия град Иерусалим били събрани всички отци от палестинските обители. Явил се, както казахме, и преподобният Теодосий с учениците си. Съборът се състоял на мястото, наречено Иератион. То било издигнато от Константин Велики седалище и там ежегодно ставало въздвижението на честния Господен Кръст.   Една жена имала болни гърди и дълго страдала от болестта, наричана \"канкрум\" (Или \"канцер\", тоест раково заболяване, бел.ред.), но никой лекар не успял да я изцели. Тя дошла в църквата и стояла в изнемога до светите отци. После се приближила до един от тях - това бил преподобния Исидор, впоследствие игумен на Сукийската обител, разказала му със сълзи за болестта си и започнала да разпитва дали на събора присъства преподобният Теодосий и как изглежда той. Исидор й посочил светеца. Тя се приближила и подобно на жената, която страдала от кръвотечение и се изцелила, като докоснала края на Господнята дреха (Мат. 9:20-22), тайно докоснала монашеските одежди на преподобния и веднага получила изцеление. Това не останало скрито от свети Теодосий, който се обърнал към нея и казал:   - Дерзай, дъще, защото моят Владика е казал: \"твоята вяра те спаси\" (Мат. 9:22).   Блаженият Исидор бързо отишъл при жената, за да види това чудо, и се убедил, че от неизлечимата язва не останала и следа.   След смъртта на цар Анастасий и завръщането си от заточението, светият отец имал обичай да ходи във Витлеем за молитва. Веднъж, като желаел да отдъхне от трудовете си, той се отбил по пътя в обителта на преподобния Маркиан. Преподобният с любов приел скъпия гост, но нямал с какво да го нагости, защото тогава не разполагал нито с хляб, нито с пшеница. Те беседвали дълго за духовна полза и когато дошло време за трапезата, Маркиан заповядал на учениците си да приготвят вариво и да им го дадат. А преподобният Теодосий, като видял бедността му, заповядал на своите ученици да извадят от торбите си хлябовете, взети за из път, и да ги сложат на трапезата. Преподобният Маркиан казал на свети Теодосий:   - Прощавай, отче, че трапезата ни е оскъдна, и не ни укорявай, че не ви предложихме хляб, защото много обедняхме и нямаме никакво зърно.   А дивният Теодосий погледнал брадата му и видял неизвестно откъде попаднало в нея пшенично зърно. Той внимателно го взел с ръка и казал с усмивка:   - Ето го зърното. Защо казвате, че нямате пшеница?   Блаженият Маркиан с радост го взел от ръцете му като някакво плодородно семе и заповядал да го отнесат в житницата, вярвайки, че по благословията на светия то ще донесе повече плод, отколкото на нивата. Така и станало. Преподобният си тръгнал, а когато на другата сутрин учениците поискали да влязат в житницата, едва успели да отворят вратите, защото тя била пълна със зърно. Маркиан пратил да му съобщят за това чудо и да предадат благодарността му за умножаването на пшеницата.   А той отговорил:   - Не аз, а ти отче, умножи пшеницата, защото онова зърно беше в твоята брада.   Една знатна жена от Александрия дошла при преподобния заедно с малкия си син. Детето видяло отдалеч светия отец, посочило го на майка си и възкликнало:   - Ето кой ме спаси да не се удавя в кладенеца и ме държеше за ръката.   Майката паднала в нозете на преподобния и разказала следното:   - Синът ми играеше с връстниците си и по невнимание падна в един дълбок кладенец. Ние мислехме, че се е пребил и се е удавил. Горчиво плакахме за него, защото решихме, че е умрял, а после спуснахме един човек, за да извади трупа от кладенеца. Но намерихме детето живо на повърхността на водата. Когато изумени започнахме да го разпитваме как е станало това, то ни каза: \"Един стар монах се яви, хвана ме за ръката и ме държеше над водата.\" Аз взех детето си и сега обикалям градове и села, планини и пустини, за да открия този отец. Ето, преподобни отче, намерих те и синът ми те позна, защото ти го спаси от удавяне.   Друга жена страдала много, защото раждала мъртви деца и при това се мъчела тежко. Тя била и многодетна, и бездетна, защото раждала често, но децата й не оживявали. Жената със сълзи молела преподобния да се помоли за нея, за да облекчи жестоките й страдания и да й помогне да се сдобие с чедо. Тя молела, ако роди момче, преподобният да позволи то да бъде наречено с неговото име.   Преподобният се съгласил да изпълни нейното желание, помолил се усърдно на Бога и когато дошло време жената да ражда, тя вече не изпитвала предишните страдания и родила леко. Детето било момче, оживяло и било наречено с името на преподобния. Когато пораснало, родителите го довели в обителта при светия отец и го посветили в монашеско служение на Бога. Също и една друга жена от Витлеем, чиито деца умирали и тя много скърбяла, нарекла новороденото си с името на преподобния и така опазила живота му. Момчето пораснало здраво и станало изкусен строител.   Веднъж гъсеници и насекоми започнали да опустошават полята в Палестина. По това време преподобният бил вече много стар и не можел да ходи. Но той заповядал на учениците си да го изведат в полето, където плодовете на земята били застрашени от гибел, и спрял скакалците и гъсениците с думите:   - Нашият общ Владика ви заповядва да не погубвате труда на човешките ръце и да не изяждате храната на бедните.   И рояците скакалци веднага изчезнали като облак, а гъсениците загинали.   Веднъж братята много се нуждаели от дрехи и нямали с какво да скрият голотата си. Те отишли при преподобния и го молели да се погрижи за това. Той нямал средства да купи дрехи и можел само да им съчувства, но се обърнал към тях с думите на Владиката:   - Не се грижете за утре, но първом търсете царството на Бога и Неговата правда, и всичко това ще ви се даде, \"защото вашият Отец знае, от какво имате нужда, още преди да поискате от Него\" (Мат. 6:34, 33, 8).   И докато утешавал братята, дошъл един човек, който не бил познат на никого и не обяснил кой е и откъде е. Той дал на преподобния сто монети за нуждите на манастира и си отишъл. А свети Теодосий благодарил на Бога за грижата Му, дал златото за дрехи на братята и всички били осигурени за дълго време.   Иулиан, пастирът на Бострийската църква, който на младини се обучавал в грамотност при преподобния, разказва следното за него:   - Веднъж заедно с преподобния отец дойдохме в Бостра. Срещна ни една жена, известна с голямата си злоба. Тя погледна с гняв преподобния, нарече го лъстец и лъжец и веднага я застигна наказание от Бога - тя внезапно падна и умря.   Друг път - разказва същият отец - минавахме покрай манастир, чиито монаси поддържаха ереста на Север. Като ни видяха, те започнаха да бият клепалото, за да съберат братята за служба по-рано от обикновено. Преподобният разбра, че замислят нещо против нас, пламна от праведен гняв и пророчески изрече думите на Владиката: \"няма да остане тук камък на камък, който да не бъде сринат\" (Мат. 24:2). Скоро те се сбъднаха: една нощ агаряните нападнаха манастира, ограбиха цялото му имущество, плениха монасите и подпалиха и разориха мястото, както беше предсказал светецът.   Кирик, началникът на гръцката войска, смел в боя, но благоговеен пред Бога, преди да тръгне на поход против персите, отишъл в Иерусалим да се поклони на светите места и да получи Божията помощ против враговете. Той дошъл в обителта на Теодосий, защото славата за светостта на преподобния се ширела навред и привличала всички към него. Военачалникът получил голяма полза от беседата със светия отец: той научил, че трябва да разчита не на своя лък, да се надява не на многобройната си войска, а да познава само един Помощник - Бога, и да уповава на Неговата непобедима сила, защото Той лесно може да направи така, че един да прогони хиляда, а двама да обърнат в бягство безброй неприятели. От това поучение и беседа Кирик обикнал много светеца и изпросил власеницата му, за да бъде негов щит в битките. В жестоката битка с персите той останал недосегаем за стрелите, копията и мечовете и показал голяма храброст, облечен във власеницата на преподобния Теодосий като в броня. След края на войната отново отишъл при него и заявил: -Отче, видях те в боя да ми помагаш и да ме правиш страшен за враговете, докато не победихме силата на персите.   Преподобният Теодосий Велики се явил не само на военачалника, когато той бил далеко, но бил бърз помощник и на много други хора на различни места. Той избавял корабокрушенци сред вълните на бурята, спасявал изгубили се в пустинята и попаднали в лапите на диви зверове: на някои се явявал насън, а на други - наяве.   Той бил бърз помощник не само за хората, но и за безсловесните животни. Един странник вървял със своето магаре и по пътя си срещнал лъв, който не обърнал внимание на човека, а се нахвърлил върху животното, за да го разкъса и изяде. В този миг човекът високо призовал името на преподобния:   - Човече Божий Теодосий, помогни ми!   И щом чул името на светеца, лъвът се обърнал и побягнал в пустинята.   Да припомним и нещо за прозорливостта на преподобния. Малко преди кончината си, той заповядал да ударят клепалото и да се съберат братята. Когато всички дошли, той се просълзил и казал:   - Трябва да се молим, отци и братя, трябва да се молим, защото виждам Божия гняв да надвисва над една източна страна. След шест или седем дни те научили, че голямо земетресение разрушило Антиохия по същото време, когато преподобният видял гнева Господен и заповядал на братята да се молят.   След това преподобният се приближил към кончината си. Той лежал болен цяла година, но на устата му непрестанно била молитвата и дори когато заспивал, устните му се движели и мълвели псалмите и молитвите, на които били навикнали, така че се изпълнявали Давидовите думи: \"и нощем песен ще Му пея\" (Пс. 41:9). Той често поучавал братята в добродетелите. Три дни преди смъртта си повикал тримата обичани от него епископи, съобщил им за отхождането си при Бога и отдал последно целувание на плачещите и ридаещите за раздялата с него. На третия ден, докато се молел на Господа, той предал духа си в Неговите ръце, след като живял сто и пет години. Кончината му Бог почел с чудо: един мъж на име Стефан, родом от Александрия, дълго време бил мъчен от бяс. След смъртта на преподобния той докоснал одъра му, освободил се от мъчителя си и оздравял. Вестта за смъртта на преподобния бързо се разнесла навсякъде и от всички градове се събрал много народ, дошли и монаси от различни манастири. Пристигнал и Иерусалимският първосветител Петър с епископите си и святото му тяло било погребано с почести в пещерата, в която някога живеел, за слава на нашия Господ Иисус Христос, прославян с Отца и Светия Дух во веки.   ", "date": "2018.01.11", "title": "Св. преподобни Теодосий Велики"}
{"url": "http://www.classa.bg/%D1%81%D0%B2%D1%8F%D1%82/item/377230-%D0%B2%D0%B8%D0%B4%D0%B5%D0%BE-%D0%BF%D1%83%D1%82%D0%B8%D0%BD-%D0%BA%D1%8A%D0%BC-%D1%82%D1%80%D1%8A%D0%BC%D0%BF-%E2%80%9C%D1%89%D0%B5-%D0%B2%D1%8A%D0%BE%D1%80%D1%8A%D0%B6%D0%B0-%D0%B2%D0%B0%D1%88%D0%B8%D1%82%D0%B5-%D0%B2%D1%80%D0%B0%D0%B3%D0%BE%D0%B2%D0%B5,-%D0%B0%D0%BA%D0%BE-%D0%B8%D0%B7%D0%BF%D1%80%D0%B0%D1%82%D0%B8%D1%82%D0%B5-%D0%BE%D1%80%D1%8A%D0%B6%D0%B8%D0%B5-%D0%B4%D0%BE-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F%E2%80%9D", "text": "Както бе съобщено по-рано, Държавният департамент на САЩ одобри доставката на летално оръжие за Украйна. При това самият закон «За подкрепата на украинските свободи» бе приет от Конгреса още през 2014 година, но администрацията на президента реши да го използва едва понастоящем. \r\n \r\n Технически САЩ на официално ниво не продават въоръжение на Украйна от складовете на Пентагона. \r\n \r\n Държавният департамент «само» издава лицензи на американски частни компании за доставката на някои видове въоръжения на чуждестранни купувачи чрез частни договори. \r\n \r\n В това число за Украйна. \r\n \r\n Да видим какво каза президентът на Русия по този повод. Преводът не е дословен, но сме се опитали да ви представим същественото в него: \r\n \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n", "date": "2018.01.11", "title": "ВИДЕО: Путин към Тръмп: “Ще въоръжа вашите врагове, ако изпратите оръжие до границите на Русия”"}
{"url": "http://www.classa.bg/%D1%81%D0%B2%D1%8F%D1%82/item/377231-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%BA%D1%80%D0%B0%D0%B9%D0%BD%D0%B0-%D0%B4%D0%B5%D1%81%D0%BD%D0%B8%D1%86%D0%B0-%D1%81%D0%B2%D0%B0%D0%BB%D1%8F-%D0%BC%D0%B0%D1%81%D0%BA%D0%B0%D1%82%D0%B0", "text": "За известно време германската крайна десница се стараеше да се държи по-прилично след шокиращото си влизане в националния парламент. От началото на годината обаче тази стратегия шумно се разпадна.   Целта да изглежда отговорна партия бе опровергана от зачестяващите расистки изказвания и възхвалите на нацисткия период. Това е знак, че най-националистичното течение в това младо движение е на път да вземе окончателно превес.   На практика не минава и ден без някой член на Алтернатива за Германия (АзГ) да излезе по първите страници с шокиращ туит.   Най-пресният пример е представителката на берлинската местна власт Франциска Лоренц-Хофман, която пусна в страницата си във Фейсбук пропаганден афиш от Третия райх: “Германска жено! Съхрани чистотата на кръвта си. Чужденците не трябва да те докосват.”   Този пост бе оттеглен, но Лоренц-Хофман го оправда пред германското издание на “Хъфингтън пост” с думите, че искала “германците да останат германци”, изправени пред имиграцията.   Друга представителка на партията от столичната власт, Беатрикс фон Щорх, едно от лицата на АзГ в национален мащаб, предизвика спорове в Туитър и Фейсбук на Нова година като осъди решението на полицията на Кьолн да пусне в интернет послания на арабски към населението.   “Да не би полицията по този начин да се обръща към ордите от мюсюлмански варвари-изнасилвачи, за да ги омилостиви?”, възмути се Фон Щорх, имайки предвид сексуалните нападения над жени на 31 декември 2016 г. в града. Този туит бе блокиран.   Накрая, синът метис на бившата звезда на германския тенис Борис Бекер бе наречен “полунегър” на страницата на депутата от АзГ Йенс Майер.   Последните словесни изблици “не са неволни гафове”, а знак на желанието на партията “да приобщи и неонацистите, най-радикалните хора”, смята политологът Хайо Функе от Берлинския свободен университет.   “Радикалният курс на партията е необратим”, добавя той. Според него АзГ е значително по-радикална от Австрийската партия на свободата или френския Национален фронт.   Борис Бекер също осъди някои целенасочени провокации на партията, която получи близо 13 процента от гласовете на последните парламентарни избори, за издигане на любимите й теми: анти-имиграция, анти-елит и анти-Меркел.   “Това правят по правило в АзГ, все една и съща комбина. Подхвърлят нещо, а после се разграничават от него”, каза той за всекидневника “Велт”.   “АзГ отдавна изпробва границите на това какво е допустимо да се казва в Германия, иска да ги разшири и поради това изявленията й се радикализират”, смята в. “Тагесшпигел”.   Историята на младата партия всъщност е история на постоянна радикализация, като на всеки нов етап ръководството се заменя с друго, още по-твърдолинейно.   На последния й конгрес през декември се потвърди възходът на най-националистично настроените й представители.   АзГ бе създадена през 2013 г. като платформа срещу еврото от консерватори, разочаровани от центристкия курс, който пое Ангела Меркел като лидер на християндемократите. Партията се превърна в движение против бежанците с пристигането на над един милион кандидати за убежище през 2015 и 2016 г.   На парламентарните избори през септември АзГ премина нов етап, като отдели голямо внимание на ревизионистките тези против покайването от нацистките престъпления.   Сега движението се възползва от относителния политически вакуум в Германия, създаден от Ангела Меркел и традиционните партии, които безуспешно се опитват от три месеца да съставят правителство на мнозинството.   Тази стратегия изглежда носи успех. Според публикувано във вторник допитване за сп. “Шпигел” АзГ напредва до 14,7 процента от избирателните нагласи. Не рискува ли обаче партията в крайна сметка да се маргинализира заради все по-радикалното си поведение?   “В предизборната кампания тя много пресметливо се заигра с екстремистките настроения, като разчупи табута и успешно привлече” най-радикалните избиратели, смята анализаторът от фондация “Бертелсман” Роберт Феркамп.   Днес това води до борба между умерени и крайни течения, илюстрирана във “войната на туитовете”, и не се знае как ще завърши, добавя той.", "date": "2018.01.11", "title": "Германската крайна десница сваля маската"}
{"url": "http://www.classa.bg/%D1%81%D0%B2%D1%8F%D1%82/item/377229-10-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D1%8F-%D0%BD%D0%B0-%D0%B3%D1%80%D0%B8%D0%B3%D0%BE%D1%80%D0%B8%D0%B9-%D1%80%D0%B0%D1%81%D0%BF%D1%83%D1%82%D0%B8%D0%BD", "text": "Близкият приятел на семейството на последния руски император Николай Втори е бил обикновен селянин, който е успял да се сближи с монарсите благодарение на своя талант на пророк и целител.      Личността на Григорий Распутин винаги е била забулена в тайни и мистерии, още повече, че той сам е подгрявал интереса към себе си, отговаряйки завоалирано на всички въпроси. Дори неговата гибел е обвита в мистерия и объркани показания на свидетели.   Затова не е учудващо, че едни смятат Распутин за светец, достоен за канонизиране, а други – за самия дявол. Но точно може да се каже, че Распутин е умеел да предсказва бъдещето: той е предвидил не само своята гибел, но и войни, епидемии и катастрофи, станали след смъртта му. Видимо, има и предсказания, които тепърва предстои да се сбъднат. Да разгледаме 10-те най-любопитни от тях.   Распутин е видял два варианта на своята смърт и последвалото бъдеще: ако го убият обикновени селяни, Романови са щели да управляват столетия наред, ако той загине от ръцете на аристократи, предстои братоубийствена война и гибел на царското семейство.   Сбъднало се второто предсказание: аристократите дали на Распутин отровена храна, а след това го застреляли в гърба. По-късно увили трупа му и го хвърлили в река. Много преди убийството на царското семейство, Распутин е чувствал тяхната гибел. Прегръщайки царя и неговата жена, Григориш усещал, че държи в ръцете си мъртъвци.   Ясновидецът в навечерието на 1917 година е говорил за скорошното идване на нова власт, за планини от трупове и за обляна в кръв Нева.  , написал Распутин. Той също е предсказал и сталинските репресии.   Распутин също отбелязва, че православната вяра угасва, че благодатта изчезва, а занапред ще е само по-лошо.  , пророкувал е той, вероятно говорейки за Втората световна война.   Той е предвидил и взрива на АЕЦ   и замърсяването на територията около централата с радиация. А също така ядрената авария в АЕЦ  Распутин е казвал, че ще съществуват кули на смъртта, някои от тях  .   Григорий е писал и за клонирането. Той е говорил за скорошното раждане на  . Както се вижда, опитите в това направление вече се провеждат. Налице е овцата Доли.   Учените все по-често говорят за възможностите в близко бъдеще да се отглеждат деца по поръчка на родителите – избор на външността, лишени дори и от предразположение към наследствени болести.   По думите на ясновидеца, безконтролните генетични експерименти ще доведат до възникването на чудовища, които ще напълнят Земята. По-точно, в Бразилия ще се появят агресивни и отровни пчели, които ще нападат хората. И те ще се размножават с огромна скорост.   Распутин се е безпокоил и за обикновените човешки ценности. Старецът е говорил, че  . Равнодушието и себелюбието ще погуби народи и човечеството ще загине.   Мистикът е говорил за това, че човечеството ще бъде убит от три змии подред. Първата и втората ще доведат до огромни човешки жертви, но след идването на третата ще оцелеят само единици, които са се прочистили. Те ще могат да попаднат в земния рай. Историците смятат ,че Распутин е говорил така за войните. Първата и Втората световна война вече са оставили своите следи.   Апокалипсисът Распутин е свързал с Третата световна война, но така и не назовал дата. Той предполагал, че слънцето ще изпепели земята и ще превърне плодородните полета в пустиня, а реките ще бъдат пресушени. И навсякъде ще бъде пустиня, само избраните ще имат шанс да се спасят.   Най-странното предсказание на Распутин е това, че на хората им предстои да преживеят три денонощия на мрак, когато Слънцето ще изчезне, а Земята ще бъде покрита от вездесъща мъгла. “ , е казвал пророка.", "date": "2018.01.11", "title": "10 предсказания на Григорий Распутин"}
{"url": "http://www.classa.bg/%D1%81%D0%B2%D1%8F%D1%82/item/377223-%D1%81%D0%B0%D1%89-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D0%BF%D1%80%D0%BE%D0%B2%D0%B0%D0%BB-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2", "text": "КНДР и Република Корея проведоха първите официални телефонни разговори от 2015 г. насам.    Думите му послужиха като повратен момент в продължилата цяла година тенденция за покачване на напрежението. Рязкото затопляне в отношенията между двете страни повлече след себе си цяла лавина от събития. Северна Корея обяви, че възстановява горещата военна линия със своите южни съседи, а Южна Корея от своя страна предложи съживяване на военните преговори между двете страни и обмисля временно вдигане на някои от санкциите срещу Пхенян.    В състава на севернокорейската делегация се очаква да присъстват не само спортисти, но и високопоставени представители на режима в Пхенян. Новината за свалянето на напрежението на Корейския полуостров беше посрещната радушно от международната общност, но срещна хладното отношение на Вашингтон.     Още със своето новогодишно слово севернокорейският лидер Ким Чен Ун даде тон за разбирателство с Южна Корея, но не изпусна случая да размаха пръст на Вашингтон като напомни, че „ядреният бутон постоянно се намира на масата“ до него. Хитрата комбинация, която разигра Пхенян в последните няколко години, оставя САЩ в трудна позиция.  Паралелно с това Ким Чен Ун демонстрираше решителност, която нагнетяваше допълнително напрежението. След като вече получи важни стратегически позиции в кризата с придобиването на модерни ядрени и ракетни технологии, Пхенян получи инициативата на полуострова и може да постави Вашингтон в сложна ситуация като започне политика по деескалация на напрежението. Според изданието разузнавателните източници са били жестоко заблудени.    Оказва се, че Пхенян умело е заблудил щатското разузнаване за своя военен капацитет и няколко месеца по-късно вече разполага с мощни ракетни и ядрени технологии. Пентагонът не е оценил правилно заплахите (в обратния сценарий неминуемо би последвал военен удар срещу Пхенян), а днес режимът разполага със средства за нанасяне на неприемливи щети на САЩ, които поставят под съмнение адекватността на военна кампания срещу Северна Корея.  Този пропуск помага да се разбере объркването и противоречивите сигнали, идващи от президентската администрация в разгара на кризата, продължава изданието. Администрациите на Доналд Тръмп и Барак Обама публично си прехвърлят вината за грешката. Самият Тръмп говори, че е наследил „каша“ в Северна Корея, изтъквайки предупреждението на Обама при смяната на властта, че Северна Корея ще се превърне в заплаха за американската национална сигурност. Независимо от това чия е вината, придобиването на ядрено оръжие с възпиращ потенциал за Щатите, поставя Корейския полуостров в нова ситуация.  Целта на Ким Чен Ун е да „вбие клин“ между САЩ и Южна Корея, но Вашингтон няма да допусне това, заяви на брифинг говорителят на Държавния департамент Хезър Науърт.  В опитите си да отдалечат южнокорейското политическо ръководство от Доналд Тръмп двете държави вероятно ще предложат сваляне на напрежението и засилване на икономическите и транспортните връзки между Севера и Юга. Реагирайки нервно на взаимните корейски преговори американската дипломация призна, че едва ли би могла да има сериозна роля в процеса, но предупреди Сеул, че САЩ не вярват, че „Ким Чен Ун е честен и може да му се има доверие“.", "date": "2018.01.11", "title": "САЩ с грандиозен провал на Корейския полуостров"}
{"url": "http://www.classa.bg/%D1%81%D0%B2%D1%8F%D1%82/item/377224-%D0%B3%D0%BE%D0%BD%D1%8F%D1%82-%D0%B0%D1%81%D0%B0%D0%BD%D0%B6-%D0%BE%D1%82-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D0%BA%D0%B2%D0%B0%D0%B4%D0%BE%D1%80-%D0%B2-%D0%BB%D0%BE%D0%BD%D0%B4%D0%BE%D0%BD", "text": "  Припомняме, създателят на “Уикилийкс” се укри в дипломатическото представителство през 2012 г., за да избегне съдебно преследване.     Асанж успя да разгневи президента на Еквадор Ленин Морено с критичните си постинги в Twitter по адрес на негови чуждестранни съюзници.   Еквадор търси посредник, който да помогне при преговорите с Великобритания по предаването на Асанж.   Външният министър Мария Фернанда Еспиноса заяви, че страната й “разглежда и проучва възможността за посредничество”, за да бъде сложен край на “неуместния” петгодишен престой на Асанж в посолството в британската столица.", "date": "2018.01.11", "title": "Гонят Асанж от посолството на Еквадор в Лондон"}
{"url": "http://www.classa.bg/%D1%81%D0%B2%D1%8F%D1%82/item/377225-%D0%BD%D0%BE%D0%B2%D0%B0%D1%82%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BD%D0%B0-%D1%82%D1%80%D1%8A%D0%BC%D0%BF-%D0%B5-%D1%81%D1%82%D0%B0%D1%80%D0%B0%D1%82%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BD%D0%B0-%D1%81%D0%B0%D1%89-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5", "text": "    Въпреки че Китай бе силно критикуван от Тръмп по време на кандидатпрезидентската кампания, преговорите с Пекин, по-специално по отношение на Корейския полуостров, досега са били основният фокус на администрацията. Стратегията за национална сигурност предполага, че Тръмп може да се обърне към предпоставките за сблъсъка на силите, които поставят Китай под светлината на прожекторите.         В контекста на разширяващото се влияние на Китай и опитите му да спечели предимство в надпреварата със САЩ, „Китай инвестира милиарди долари в инфраструктурата по целия свят”, като същевременно оставя отпечатъка на своята авторитарна система, се отбелязва в доклада. Съревнованието между САЩ и Китай рядко е било толкова ясно изразено в официален стратегически документ на САЩ.   Това се случва на фона на продължаващите опити от страна на Конгреса на САЩ със силната подкрепа от администрацията да преразгледа ролята на органа, който дава становища по отношение на чуждестранните инвестиции в САЩ – така наречения Комитет за чуждестранни инвестиции в САЩ (CFIUS). Изтъкнати представители на администрацията, като например министърът на търговията Уилбър Рос, се обявяват за по-предприемчив подход при разглеждането на чуждестранните инвестиции в Съединените щати.   Още по-изненадващо е, че в документа се споменава „стратегическото присъствие” на Китай в Европа, „където китайската държава разширява своите нелоялни търговски практики и инвестира в ключови индустрии, технологии и инфраструктура”.      Това включва поглъщания от страна на Китай на компании, специализирани в областта на роботиката, полупроводниците, металообработването, телекомуникациите, агробизнеса, хранителната индустрия, както и на пристанища, летища, железопътни линии и енергийни съоръжения.   Има признаци, че европейските лидери започват да отварят широко затворените си очи за някои дейности на Китай на техния континент.       Единадесет страни, които са част от групата, всъщност са членки на ЕС, а някои от останалите са Албания, Сърбия и Черна гора. След стартирането на инициативата „Един пояс, един път” (ЕПЕП), Китай изглежда все повече обвързва тези концепции, докато ЕС и повечето европейски столици не са склонни да предложат пълна подкрепа на ЕПЕП.   Второ, Европа бавно се опитва да очертае обща позиция по отношение преките чуждестранни инвестиции от Китай, въпреки че Европейската комисия трябваше да направи компромис с необвързващото споразумение, което дава насоки на националните правителства относно преките чуждестранни инвестиции в някои отрасли. След инициатива на Германия, Франция и Италия в началото на 2017 г., с която се настояваше Комисията да преосмисли правилата за преките чуждестранни инвестиции, председателят Жан-Клод Юнкер се застъпи за повече мерки, свързани с инвестиционен скрининг срещу поглъщанията на фирми от страна на Китай.      С това, че Великобритания напуска Европейския съюз, опозицията срещу протекционистките мерки в блока на ЕС също е по-слаба. На заседание на Европейския съвет през юни 2017 г. държави като Гърция, Португалия, Полша и Унгария се противопоставиха на всички възможни инициативи за контрол върху китайските инвестиции, а бившият полски министър-председател ги определи като „протекционистки”.      Тези многообещаващи европейски инициативи на теория би следвало да поставят началото на трансатлантически диалог със Съединените щати по този въпрос.      Въпреки че на този етап не е ясно какво ще спечелят европейците от такъв съвместен подход, Вашингтон и европейските столици са увеличили общите си интереси, когато става дума за възхода на Китай.      Например годишните доклади от Търговската камара на ЕС в Китай и Американската търговска камара в Китай посочват липсата на реципрочно взаимодействие с Китай, докато западните пазари – в по-голямата си част – останаха отворени. Това оказа ефект върху разговорите между САЩ и ЕС с Китай по отношение на двустранните инвестиционни споразумения.   Логично е, че проявяването на Китай като глобална сила трябва да се вземе под внимание от трансатлантическите партньори в разгръщането на техните отношения. Интелектуалната собственост е един от най-важните приоритети в Стратегията за национална сигурност на САЩ, и то в момент, в който се пробужда безпокойство по този въпрос в някои от основните европейски страни.    Трябва да бъдат обсъдени и темите за киберсигурността и управленската рамка. Има въпроси, по които европейците и американците се разграничават значително (включително спрямо изменението на климата), но е очевидно, че днес има ясна воля от страна на Вашингтон да се ангажира с по-задълбочено трансатлантическо сътрудничество като се има предвид появата на нови икономически участници, по-специално на Китай. Въпросът е дали европейците ще клъвнат на това противоречиво предложение.", "date": "2018.01.11", "title": "Новата стратегия на Тръмп е старата стратегия на САЩ за увеличаване на съюзниците"}
{"url": "http://www.classa.bg/%D1%81%D0%B2%D1%8F%D1%82/item/377226-%D1%80%D1%83%D1%81%D0%BD%D0%B0%D0%BA-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%B1%D1%80%D0%BE%D0%BD%D0%B5%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D1%8C%D0%BE%D1%80,-%D1%80%D0%B0%D0%B7%D0%B1%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%B8-%D1%81%D0%B8-%D0%B2%D0%B7%D0%B5-%D0%B1%D1%83%D1%82%D0%B8%D0%BB%D0%BA%D0%B0-%D0%B2%D0%B8%D0%BD%D0%BE%E2%80%A6", "text": "\r\n\t \r\n \r\n\t \r\n Мъжът блъснал машината в магазин, след като изгубил контрол и ударил паркирана кола в Мурманск, информира новинарският сайт FlashNord. \r\n   \r\n   След това той влязъл в магазина и откраднал бутилка вино. Източник от полицията съобщи, че въпросният руснак е задържан. \r\n   Сайтът Hibinform.ru отбелязва, че открадната машина е на местна школа за паравоенни спортове. \r\n    ", "date": "2018.01.11", "title": "Руснак открадна бронетранспортьор, разби магазин и си взе бутилка вино…"}
{"url": "http://www.classa.bg/%D1%81%D0%B2%D1%8F%D1%82/item/377227-%D1%80%D1%83%D1%81%D0%BA%D0%B8-%D0%BF%D0%B5%D1%87%D0%BA%D0%B8-%D0%BA%D0%BE%D0%BF%D0%B0%D1%8F%D1%82-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8-%D0%B2%D0%B8%D0%B4%D0%B5%D0%BE", "text": "Руснаци съчетаха ферма за криптовалути с печка Руски стартъп започна производството на стайни “крипторадиатори” с цена 4500 долара", "date": "2018.01.11", "title": "Руски печки копаят криптовалути (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/377228-%D0%B2-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B8%D1%82%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D0%BD%D0%B0%D1%80%D0%B8%D1%87%D0%B0%D0%BD%D0%B8-%E2%80%9C%D0%BC%D0%BE%D0%BC%D0%B8%D1%87%D0%B5%D1%82%D0%B0%E2%80%9D", "text": "   В адресираното до родителите писмо директорът Стафани Джил пише, че училището е реагирало на призивите, с които се сблъскват студентите, поставящи под въпрос своята джендърна идентичност или не се отъждествяват с момичетата.     Учителите са получили препоръка да използват думата «студенти».   При това думата «момичета» няма да бъде отстранена от името на училището.    По данни на  Daily Mail, някои местни жители са реагирали негативно на нововъведението.        ", "date": "2018.01.11", "title": "В английско училище забраниха ученичките да бъдат наричани “момичета”"}
