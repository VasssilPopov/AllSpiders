{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/402226-%E2%80%9E%D0%BD%D0%B5-%D1%81%D0%BC%D0%B5-%D0%BD%D0%B0%D1%80%D0%BE%D0%B4-%D0%BD%D0%B5-%D1%81%D0%BC%D0%B5-%D0%BD%D0%B0%D1%80%D0%BE%D0%B4,-%D0%B0-%D0%BC%D1%8A%D1%80%D1%88%D0%B0,-%D0%BF%D0%B0%D0%BA-%D1%89%D0%B5-%D0%B3%D0%BE-%D0%BA%D0%B0%D0%B6%D0%B0-%D0%B8-%D1%81-%D1%82%D0%BE%D0%B2%D0%B0-%D1%89%D0%B5-%D0%B4%D0%B0-%D1%81%D0%B2%D1%8A%D1%80%D1%88%D0%B0", "text": "В селото на майка си, Вишовград, Петко вижда славеи, които го впечатляват дотолкова, че променя фамилията си на Славейков. Друга версия за произхода на псевдонима, с който ще бъде запомнен в българската литература, е родът на неговата майка - Буюклиеви, в превод от турски - Славейкови. В семейството на Рачо Казанджията и жена му Донка на 17 ноември 1827 г. във Велико Търново се ражда син, кръстен Петко. Това е по време на Руско-турската война, обявена през април същата година. Майката на Петко умира, когато той е само на три месеца, бъдещият поет ще търси насън и наяве чертите на нейния образ.   Младият мъж израства във виден общественик, поет, просветен деец, публицист, издател на едни от най-важните и четени вестници за възрожденския български народ, след възстановяването на българската държава към тези си дейности той прибавя и политическа кариера. Цариграският му период, който се определя като най-значим, започва през 1864 година със задачата да преведе и редактира Библията на народния си език - дело, изключително важно и отговорно, както от религиозна, така и от езикова гледна точка. Това е неговият втори престой в космополитния град след 1861 година, когато е пратен в качеството си на народен представител по църковния въпрос. Славейков напуска града окончателно през 1874 година, за да продължи обществената си дейност в Стара Загора. И тук има проблеми с властите. Те се изразяват в подозрения за съучастие във въстанието в града и са причина за кратък престой в Одринския затвор. \"Дядо\" Славейков, както го наричат с любов всички от обкръжението му, но и от широката общественост, след Освобождението се занимава с политика. Пътят му го отвежда към София, където Славейков става член и един от водачите на Либералната партия. Макар и сред свои, макар и вече в освободената България, той продължава да бъде репресиран и гонен от властта. Неудобен е най-вече с русофилските си възгледи - на Стамболовия режим, а също така и от 1881 година до 1883 година, по време на режима на пълномощията. Тогава Славейков живее в Пловдив като политически емигрант. През тези две години се връща към заниманието си от детските години - предаване на знанията си в мъжката гимназия. Смъртта спохожда Славейков на 1 юли 1895 година в дома му в София на площада, носещ днес неговото име. Освен изключителните си заслуги приживе, той оставя на България още нещо - неговия син Пенчо Славейков - не по-малко забележителен творец и човек.  ", "date": "2019.11.17", "title": "„Не сме народ! Не сме народ, а мърша, пак ще (го) кажа и с това ще да свърша\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402227-%D0%BC%D0%B5%D0%B6%D0%B4%D1%83-%D0%B1%D1%80%D1%8E%D0%BA%D1%81%D0%B5%D0%BB-%D0%B8-%D1%81%D0%BE%D1%84%D0%B8%D1%8F", "text": "„Аз нямам никакви проблеми с Европарламента, въпросът е Европарламентът да свикне с мен\". Това каза в интервю за предаването „Денят започва с Георги Любенов\" по БНТ евродепутатът Андрей Слабаков. „Много е тромаво и бюрократично, но свиквам постепенно\", допълни той. Евродепутатът съобщи, че участва в три комисии, по култура и образование, по петиции и по екология. „Не знам точно как ще поскъпнат билетите. Това с поскъпването, според мен, няма никакъв смисъл. Т. е., това за железопътния транспорт съм „за\". Има си влакове, вървят с по 200-250 км в час, спират на 3 места, нямаш никакви проблеми\", коментира Слабаков предложението за поскъпване на самолетните билети във връзка с нова екотакса. Той съобщи още, че във връзка с участието му в Комисията по екология, на 19-и този месец организира в Брюксел събитие във връзка с проблемите на пчеларите, които се превръщат, по думите му, в екологичен проблем и е поканил на него български пчелари. „Нас не ни харесват. Ние сме изпълнили абсолютно всички изисквания. Не знам защо не сме в Шенген. Това, за мен, е изключително странно\", каза Слабаков по въпроса за членството ни в Шенген. Той съобщи още, че се занимава с проблемите на грамотността и полуграмотността в Европа. „Водещите държави по неграмотност са Франция, Германия, Великобритания. Ние сме добре, колкото и невероятно да изглежда\", подчерта евродепутатът. „Трябва да вземат някакви мерки, защото това е чудовищно. Аз знам, че политиците харесват неграмотни и полуграмотни хора, защото лесно се манипулират\", подчерта той. „Турция, разбира се е на дневен ред и затова се говори най-много за нея. Но, има си проблеми. Като се започне от екологични и всякакви. Това, което мен най-много ме тревожи, че отново култура и образование и всичко останало е забито в ъгъла, най-не му се обръща внимание\", коментира Слабаков приоритетите на Европарламента. Като цяло, Слабаков остро критикува старите членки на Европейския съюз. Във връзка с това, на въпрос, какви би искал да вземе за България от културната политика на Европа,Андрей Слабаков отговори: „Културната ни политика на нас винаги ни е куцала. Т. е., Франция има културна политика и винаги е имала, и културата винаги е била приоритет. Т. е. за това им се възхищавам. Но, някак си трябва да видим, как да усвояваме повече европейски фондове. Но смятам, че просто обърната е системата. И там някак си се толерират френските проекти. Има ли френско участие, той минава, ако няма френско участие, трябва да има немско. И затова Източна и Централна Европа практически са абсолютната нула\".", "date": "2019.11.17", "title": "Между Брюксел и София"}
{"url": "http://www.classa.bg/%D1%81%D0%B2%D1%8F%D1%82/item/402228-ho%D0%B2%D0%B8-%D1%82ex%D0%BDo%D0%BBo%D0%B3%D0%B8%D0%B8,-%D0%BDo%D0%B2%D0%B8-%D0%BFpe%D0%B4%D0%B8%D0%B7%D0%B2%D0%B8%C4%B8a%D1%82e%D0%BBc%D1%82%D0%B2a-%D0%B4%D0%B8c%C4%B8p%D0%B8%D0%BC%D0%B8%D0%BDa%D1%86%D0%B8%D1%8F%D1%82a-%D0%B2-%D0%B8%D0%B7%C4%B8yc%D1%82%D0%B2e%D0%BD%D0%B8%D1%8F-%D0%B8%D0%BD%D1%82e%D0%BBe%C4%B8%D1%82", "text": "Πpeди гoдинa Gооglе cъoбщи зa peвoлюциoннa тexнoлoгия зa изĸycтвeн интeлeĸт, нapeчeнa ВЕRТ. Texнoлoгиятa ce изпoлзвa в интepнeт тъpcaчĸaтa нa Gооglе и ce caмooбyчaвa oт дигитaлизиpaнa инфopмaция в пpocтpaнcтвoтo. Изтoчницитe мoгaт дa бъдaт вceвъзмoжни - зaпиcи в Wіkіреdіа, нoвинapcĸи cтaтии и cтapи ĸниги. Cпopeд eĸcпepти тoвa пpeдcтaвлявa гoлям пpoблeм - изĸycтвeният интeлeĸт нa ВЕRТ мoжe дa ce caмooбyчaвa гpeшнo и вмecтo дa e aбcoлютнo oбeĸтивeн, peзyлтaтът oт пpoдyĸтa мoжe дa бъдe тoчнo oбpaтeн. Πoдoбни пpeдизвиĸaтeлcтвa пpaвят тexнoлoгиятa нoж c двe ocтpиeтa. ВЕRТ и дpyгитe пoдoбни пpoдyĸти мoгaт дa внecaт cтapитe пpeдyбeждeния в нoвитe тexнoлoгии, пишaт cпeциaлиcтитe oт ООDА Аnаlуѕt. Eдин oт ocнoвнитe пpoблeми нa ВЕRТ e тoвa, чe тexнoлoгиятa диcĸpиминиpa жeнитe. Koгaтo гoвopим зa пpoгpaмиpaнe нaпpимep, изĸycтвeният интeлeĸт e мнoгo пo-вepoятнo дa гo cвъpжe c мъжeтe, oтĸoлĸoтo c жeнитe. Πo-дълбoĸ aнaлиз пoĸaзвa, чe ĸoгaтo тexнoлoгиятa пpoдължaвa дa ce paзpacтвa в нoви дoмeйни и пpoдyĸти, зaпoчвaт дa изĸaчaт и нoви нeoчaĸвaни пpeдyбeждeния. Koмпютъpният yчeн Poбъpт Mънpo пoдaвa 100 чecтo изпoлзвaни дyми нa ВЕRТ. B 99 oт 100 cлyчaя ВЕRТ cвъpзвa дyмитe c мъжe. Дyми ĸaтo \"пapи\", \"ĸъщa\" и \"дeйcтвиe\" ce cвъpзвaт c мъжeтe, дoĸaтo caмo eднa дyмa ce cвъpзвa c жeнитe - \"мaмa\". Toвa e фopмa нa иcтopичecĸa пpиcтpacтнocт ĸъм пoлa, ĸoятo мoжe дa пpoдължи дa yвeĸoвeчaвa днeшнoтo oбщecтвo чpeз дopи чpeз изĸycтвeния интeлeĸт чpeз тexнoлoгии ĸaтo ВЕRТ, пишaт aвтopитe. Teмaтa зa пpиcтpacтиятa нa изĸycтвeния интeлeĸт вeчe ce дeбaтиpa ycилeнo. Зa дa мoжe ceĸтopa нaиcтинa дa дoпpинece блaгoпpиятнo зa гpaждaнитe, пpeдпpиятиятa и пpaвитeлcтвaтa пo cвeтa, cпeциaлиcтитe oт aнaлитичнaтa ĸoмпaния oбяcнявaт, чe тeзи и дpyги въпpocи тpябвa дa бъдaт cмeĸчeни.Aнaлизaтopитe пpeпopъчвaт paзвитиeтo нa тexнoлoгиятa дa ce пpидъpжa ĸъм cлeднитe oтпpaвни тoчĸи: Cигypнocттa нa изĸycтвeния интeлeĸт e oт oгpoмнo знaчeниe, пopaди ĸoeтo eĸипът пpeпopъчвa изгoтвянeтo нa cтpaтeгия. Toвa минaвa чpeз чeтиpи cтъпĸи, ĸoитo пpeдoтвpaтявaт няĸoи пpoблeми, oщe пpeди тe дa ce paзвият. Зaщитa нa ИИ инфpacтpyĸтypaтa - тexнoлoгиитe зa изĸycтвeн интeлeĸт paзчитaт нa cтaбилeн нaбop oт инфpacтpyĸтypни ĸoмпoнeнти зa ycпeшнa paбoтa, ĸoитo пpeдoтвpaтявaт нeпpaвoмepни пpoниĸвaния. Πoдcигypявaнe нa aлгopитмитe - пpoцec, ĸoйтo изcлeдвa тexничecĸaтa peaлизaция нa ИИ в ĸoнтpacт c жeлaнaтa бизнec лoгиĸa и peзyлтaти oт ИИ внeдpявaнeтo. Toвa e пoдxoд cъc cтpec тecтoвe нa aлгopитмитe, тaĸa чe тexнoлoгиятa дa гapaнтиpa бъдeщaтa cи eфeĸтивнocт и caмooбyчeниe чpeз нoви нaчини, пpи ĸoитo aлгopитмитe нe мoгaт дa бъдaт мaнипyлиpaни. Зaщитa нa дaнни пpи caмooбyчeниe - eдин oт нaй-вaжнитe пpoблeми пpи cигypнocттa нa ИИ e зaщитaтa нa дaннитe, изпoлзвaни пpи oбyчeниeтo нa aлгopитмитe. Toвa oбaчe тpябвa дa бъдe пpиopитeт в caмoтo нaчaлo нa пpoeĸтиpaнeтo, тaĸa чe дa ce гapaнтиpa изпoлзвaнeтo нa нaй-дoбpитe пpaĸтиĸи зa дoбpa дигитaлнa xигиeнa. Идeнтифициpaнe и yпpaвлeниe нa външни зaвиcимocти и pиcĸoвe - мнoгo плaтфopми зa ИИ paзчитaт нa външни изтoчници нa дaнни, a cъвpeмeннитe тexнoлoгии тpябвa дa гapaнтиpaт, чe тeзи външни зaвиcимocти нe cъздaвaт pиcĸoвe зa бизнec и дpyгитe peзyлтaти. Cпopeд aвтopитe изĸycтвeният интeлeĸт мoжe и тpябвa дa пpaви гpeшĸи. Koгaтo eĸcпepтитe изyчaвaт тeзи пpoблeми, тe мoгaт пo-лecнo дa пoмoгнaт зa тяxнoтo пpeoдoлявaнe. Toвa би cтaнaлo дopи пo-лecнo, aĸo ce paзpaбoти мaщaбнo pъĸoвoдcтвo зa взeмaнe нa peшeния, ĸoeтo дa ce изпoлзвa гeнepaлнo oт тexнoлoгиитe зa ИИ, ocoбeнo пpи yпoтpeбaтa oт xopaтa, ĸъдeтo възниĸвaт нaй-мнoгo мopaлни въпpocитeлни. Бъдeщeтo нa ИИ e нeпиcaнo, нo cъc cигypнocт e eднo oт пoлeтaтa, в ĸoитo paзличнитe пpaвитeлcтвa и гoлeмитe cвeтoвни ĸopпopaтивни гигaнти щe ce бopят зa нaдмoщиe. Cпopeд дpyги пъĸ гoлямaтa нaдпpeвapa вcъщнocт щe бъдe ĸpaтĸa, зaщoтo cъздaвaнeтo нa дoбpa тexнoлoгия щe имa мигнoвeнa възвpъщaeмocт, ĸoeтo щe oтĸpи ycпeлитe тexнoлoгични ĸoмпaнии. Taĸивa peзyлтaти oбaчe нe мoгaт дa бъдaт пocтигнaти, aĸo coфтyepът e диcĸpиминaтивeн, нeзaвиcимo дaли нa пoлoв, pacoв, peлигиoзeн или дpyг пpизнaĸ. Cъщecтвyвaщитe бeзбpoй възмoжнocти ocтaвят тeмaтa oтвopeнa.  ", "date": "2019.11.17", "title": "Hoви тexнoлoгии, нoви пpeдизвиĸaтeлcтвa: Диcĸpиминaциятa в изĸycтвeния интeлeĸт"}
{"url": "http://www.classa.bg/%D1%81%D0%B2%D1%8F%D1%82/item/402229-%D0%B0%D1%84%D0%B5%D1%80%D0%B0%D1%82%D0%B0-%D0%B5%D0%BF%D1%81%D1%82%D0%B8%D0%B9%D0%BD-%D0%B8-%D0%BA%D0%BE%D1%80%D0%BE%D0%BD%D0%B0%D1%82%D0%B0-%D0%B2%D0%B5%D1%80%D1%81%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D0%B0%D0%BD%D0%B4%D1%80%D1%8E", "text": "  Медийните скандали никога не са спирали да преследват британското кралско семейство - особено когато става дума за интимния живот на наследниците на короната. Замесването на принц Андрю в аферата \"Джефри Епстийн\" обаче заплашва да се превърне в сериоизно сътресение, което може да нанесе непоправими щети върху репутацията на фамилията. 59-годишният херцог на Йорк - трети син на кралица Елизабет II - е дългогодишен приятел с покойния финансист, който бе намерен мъртъв в килията си преди началото на процеса по обвиненията в серийни сексуални престъпления срещу непълнолетни. Британският принц реши да представи пред BBC своята версия за контактите си с американския мултимилиардер, след като самият той беше уличен като активен участник в \"партитата\" с млади момичета. Съмненията за ролята на Андрю в мрежата на Епстийн не са нови, но смъртта на главния обвиняем по делото върна всички ключови влиятелни фигури обратно във фокуса на вниманието. Принцът беше обвинен от американка, която твърди, че на 17-годишна възраст е била принудена да прави секс с него. Според нейните показания - двамата са осъществили интимни контакти общо три пъти между 2001 и 2002 г. Срещите, по думите й, са се провели в Лондон, Ню Йорк и на частния остров на Джефри Епстийн край Карибско море. Принц Андрю твърди пред BBC, че обвиненията на Вирджиния Робъртс не отговарят на истината и че подобни срещи между двамата \"никога не са се случвали\". По думите му - на 10 март 2001 г., - един от дните, посочени от американката - той се е намирал у дома, в компанията на децата си. \"Това не се е случвало. Мога абсолютно категорично да ви кажа, че това не се е случвало. Нямам спомени да съм срещал тази дама, никакви спомени\" , казва той. На въпроса на водещата каква е причината да си спомня с такава сигурност мартенска вечер преди 18 години, Андрю посочва: \"Тогава трябваше да заведа дъщеря си Биатрис в Pizza Express в Уокинг на парти, след което се прибрах вкъщи. Ходенето до пицария в Уокинг е необичайно нещо за мен. Затова си го спомням със странна отчетливост\". Принц Андрю оспорва още един детайл от описанието на Робъртс, според която той е бил \"плувнал в пот\", докато двамата танцували в нощен клуб при първата си среща. \"По онова време страдах от особено медицинско състояние, поради което не можех да се изпотявам. Когато стреляха по мен по време на Фолклендската война, получих свръхдоза адреналин, след което за мен беше почти невъзможно да се изпотя. Едва след като предприех няколко мерки в близкото минало, успях да възстановя способността си да го правя\", казва той в интервюто. Андрю посочва, че е наел собствен разследващ екип, за да установи дали публикуваната негова снимка в компанията на Вирджиния Робъртс е истинска или фалшифицирана. Резултатите са се оказали недостатъчни за категоричен извод, защото става дума за \"разпечатка от разпечатка на фотография\".     Херцогът на Йорк твърди, че никога не е подозирал за престъпното поведение на Джефри Епстийн по време на срещите си с него, като сравнява струпването на множество жени и мъже в именията му с атмосферата в Бъкингамския дворец. \"Аз живея в институция, каквато е дворецът, в която непрекъснато влизат и излизат служители. Не искам да изглеждам твърде високомерен, но много хора влизаха и излизаха от дома на Джефри Епстийн. Доколкото аз бях наясно, те бяха част от служителите му\", казва той. Принцът отрича да е виждал сред тях непълнолетни момичета, като допуска, че Епстийн \"може да е променял моделите на поведението си, за да не стават очевидни пред мен\". Едно от посещенията на милиардера във Великобритания се случва само месеци след като прокуратурата в САЩ издава заповед за арест срещу него заради сексуални престъпления. По ирония - Епстийн е присъствал на партито по случай 18-тия рожден ден на една от дъщерите на принц Андрю. Андрю твърди, че при изпращането на поканата до Епстийн никой не е знаел за воденото разследване срещу него. Въпреки изнесените факти за мрежата около финансиста, принц Андрю казва, че не съжалява за приятелството си с него, тъй като той му дал шанс \"да научи много неща за търговията и бизнеса\". Описва Епстийн като човек с уникална възможност да събира на едно място влиятелни хора, включително интелектуалци, бизнес лидери, представители на ООН и др. Публичният натиск и скандалите около отношенията им обаче са предизвикали ситуация, която принцът определя като нещо близко до \"проблем с психичното здраве\". На въпрос дали би дал свидетелски показания под клетва, ако бъде призован от съда, той казва: \"Аз съм човек като всички останaли и ще приема всеки правен съвет, преди да взема каквото и да е решение по този въпрос. Но ако действително се стигне дотам и юристите сметнат, че това е правилното решение, аз ще бъда задължен да го направя\". Той посочва, че е прекратил отношенията си с Епстийн между 2006 г., в началото на първото разследване срещу него, и 2010 г., когато американецът излиза на свобода след 18-месечна присъда и принц Андрю отново гостува в имението му в Ню Йорк. На въпрос защо отново е приел да остане в дома на осъден сексуален престъпник, Андрю дава странно обяснение: \"Отидох там с единствената цел да му кажа, че поради присъдата му вече няма да е удачно да бъдем засичани заедно\". Все пак признава, че решението му да се срещне отново с него е било плод на \"грешна преценка\" Принц Андрю описва отражението на скандалите около него и Епстийн като мъчително напрежение за всички свои близки и \"постоянна грижа за семейството\". Той посочва, че би искал да се стигне до развръзка на проблема, но се чувства \"в същото неведение, в което са много други хора\".", "date": "2019.11.17", "title": "Аферата \"Епстийн\" и Короната: Версията на принц Андрю"}
{"url": "http://www.classa.bg/%D1%81%D0%B2%D1%8F%D1%82/item/402230-%D1%82%D1%83%D0%BA-%D0%B8%D0%BC%D0%B0%D0%BC%D0%B5-%D0%B5%D0%B4%D0%BD%D0%BE-%D0%BF%D1%80%D0%B0%D0%B2%D0%B8%D0%BB%D0%BE-%D0%BD%D0%B5-%D0%B3%D0%BE%D0%B2%D0%BE%D1%80%D0%B8%D0%BC-%D0%B2%D1%8A%D0%BE%D0%B1%D1%89%D0%B5-%D0%BD%D0%B0%D0%B9-%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-airbnb-%D0%B8%D1%81%D1%82%D0%BE%D1%80%D0%B8%D0%B8", "text": "Споделената икономика отдавна е тук и по нищо не личи да има дори някакви наченки на отминаване. Споделеното пътуване, споделените апартаменти... и приложения за това. Колкото повече навлизат в обществото обаче подобни приложения като AirBnb, UBER, Lyft и тем подобни, толкова повече странни и дори стряскащи истории за тях се появяват. Достатъчно много вече са делата за сексуален тормоз и дори изнасилване от шофьори на компаниите за споделено пътуване, а все повече гости в апартаменти от AirBnb се оплакват от нерегламентирани камери за наблюдение, сложени на странни места - в спалнята, точно срещу леглото, или под душа... Затова зачестяват и странните истории, особено от апартаменти, предоставени за споделяне през AirBnb. От Vice събират няколко от тях. \"Събудих се в 7 часа сутринта с крясъка на нашия домакин: \"ОГЪН!\"\" Отидох в Ню Йорк през август за работа и имах резервиран Airbnb в Горен Уестсайд. Наистина не знаех какво да очаквам. Работих цял ден и пристигнах в апартамента чак след 22.30 ч. Отвън беше една голяма кафява сграда. Собственичката ме посрещна на вратата и ми каза да бъда много тиха. Помислих си, че е нормално, наистина вече беше късно. Тя ме поведе по едни черни стъпала към вратата и ми каза: \"Тук имаме едно правило: да не говорим. Въобще. Смятаме, че това осигурява по-добра атмосфера на спокойствие в апартамента. Ако трябва да се обадите или да говорите, моля, отидете до тоалетната.\" Тя ме заведе до стаята и посочи леглото. Погледнах надолу и по пода имаше седем матрака със седем спящи върху тях австралийски пътешественици. Помислих си, че халюцинирам. Снимките в сайта казваха, че това е \"апартамент с отворен план\" и от тях нямаше никакви признаци, че ще бъда обграден от всички страни с момчета в жилетки. \"Имате завеса за личното ви пространство\", прошепна тя. \"Завесата\" всъщност беше просто чаршаф, който висеше от лявата страна на леглото и можеше да бъде прикован вдясно. На всичкото отгоре въпросният чаршаф беше с размерите на голяма калъфка за възглавници. Прикриваше само лицето и гърдите ми. Мислех да я попитам шегува ли се с всичко това, но така или иначе бях смъртно уморена и просто припаднах на леглото. Сутринта се събудих в 7 часа от крясъка на нашата домакиня \"ОГЪН!\" Тя беше видяла запалена свещ и разбирайки що за голяма опасност от пожар представлява тя, се беше паникьосала. Пламъкът угасна, още щом свещта удари пода, а червен восък се разплиска навсякъде по стените, докато домакинята ни седеше на пода и плачеше истерично. Аз надигнах глава над калъфката ми за лично пространство и я видях да седи на пода със скръстени крака как се опитва да отчопли парче восък от чифт обувки. Честно казано, изглеждаше като във филм на ужасите - все още беше тъмно и само тя беше осветена от ивицата светлина от фенерчето на телефона й. Станах, опаковах набързо багажа си и тръгнах да си ходя, но тя ме пресрещна хлипайки: \"Аз... съсипах ... Ню ... Йорк ... за ... теб?\" Отвърнах й \"Не! Разбира се, че не!\" Взех си нещата и оставих ключа на масата. По-късно поисках да ми върнат парите. Направиха го в рамките на 12 часа. Не си представям да съм била първата, нито, че ще бъда последната, която ще направи това. \"Върнах се и видях, че собственикът носи моите чорапи\" Отидох на почивка сама във Флоренция за една седмица. Airbnb апартаментът беше достатъчно приятен - стандартен италиански апартамент с големи прозорци и балкон и т.н., така че бях доволна, че съм там. Домакинът също изглеждаше мил, просто учтив човек в 30-те си години. Но тогава започнах да забелязвам дребни неща, като например чантата ми да се движи от едната страна на леглото към другата или нещата в моята стая си сменят местата, без да съм ги местила. Помислих, че просто съм забравила нещо, така или иначе ценните ми неща, паспортът и парите бяха постоянно с мен... Но после една вечер се върнах и забелязах домакина да ми носи чорапи? Бяха шарени - розово и синьо. Бях ги купила от един малък магазин в Сейнт Айвс, така че определено бяха моите. Леко неудобно и с опит да звучи шеговито, го попитах \"Ъъъ, това не са ли моите чорапи?\" Той започна да се държи като изненадан и си измисляше някакви извинения, че ги е намерил зад леглото си и предположи, че са негови. Изпра ги и ми ги върна. Пропуснах това покрай ушите си. Каквото и да е, все пак са само чорапи. Може човекът да си ги е харесал просто. Но после започнаха да се случват и други неща. Една вечер се върнах след бар в апартамента и няколко от тениските ми бяха извън чантата ми, а бялата ми жилетка липсваше. Тъй като бях леко пияна, действах директно и го попитах. Той ми отговори нещо от сорта на това дали не искам да бъдат изпрани. Отговорих му, че благодаря, но няма нужда да ми пипа дрехите. Той не направи нищо повече след това и двамата се разбирамхе добре, като се избягвахме до края на престоя ми. Оставих честно ревю, казвайки че мястото е хубаво, но собственикът ми пипа дрехите. Той отговори, че каза, че съм лъжкиня и параноичка. Цялото нещо беше наистина странно. \"\"О, Осама бин Ладен. Той е баща ми!\", каза тя.\" И така, оказах се в airbnb апартамента на тази жена. Мястото имаше добро излъчване, снимка на Бьорк на стената на тоалетната, много хубава колекция от плочи... Започнахме да говорим именно за плочите. Тя ме покани в хола си и ми показа снимките по стените - Бъди Холидей, Ейми Уайнхаус... А след това погледнах над пианото и въпреки че знаех чий портрет виждам, попитах кой е това. \"О, това е Осама бин Ладен. Той е баща ми!\", каза тя. Попитах я как знае това и тя ми отговори, че радиото й е казало, след като той е починал. След което ме предупреди да остана вътре в апартамента по време на почивката ми, защото атаката идвала. На следващия ден я видях как слуша пет различни радиостанции, пуснати до дупка от различни радиа, разположени в различни части на апартамента, докато тя е във ваната. А после се качи в леглото ми. Това вече ми дойде прекалено. Не знаех какво да правя. Затова и в крайна сметка си тръгнах. На раздяла й казах, че може би трябва да се обади на някого в понеделник. Опитах се да помогна, но усещах, че и идея си нямам какво да направя. \"Той каза: \"НЕ гледай в черната торба под леглото\"\" Преди 3-4 години отидох с една приятелка на почивка в Бризбейн. Собственикът на апартамента беше един човек на около 40 години. Ние бяхме отседнали в спалнята му, докато той спеше на дивана в хола, което беше доста странно... Но си помислихме, че просто използва апартамента като начин да печели пари. Когато ни показа в стаята си, той каза: \"Добре, момичета можете да спите в моята стая... но НЕ гледайте в черната торба под леглото, каквото и да правите.\" Той беше имал достатъчно време да отиде и да извади тази черна чанта, преди да пристигнем, но целенасочено я беше оставил там, където да можем да погледнем какво има вътре. Естествено, веднага щом той излезе, ние надникнахме в черната чанта. Вътре имаше латексово облекло с маска, каишка за врата и камшик... Факт, всеки с вкусовете си, но той беше оставил чантата там, а след това ни каза целенасочено да не гледаме в нея, сякаш ни предизвикваше да го направим... Освен това се държеше ревниво, когато му казахме, че отиваме да се видим с приятели. Очаквано се и изнесохме по-рано от уговореното. \"Мивката беше пълна с мокра, мръсна паста\" Заедно с бившия ми дадохме под наем стая в AirBnb на няколко младежи на по 21 години. Тъкмо вече щях да отида да прибера ключовете в уречения ден, когато ги заварих тотално нафиркани. Когато се появихме, очите им пиянски червени, а къщата беше мръсна и разхвърляна - навсякъде беше пълно с празни бутилки евтино вино. В къщата беше пушено и по пода се въргаляха угарки от цигари, като след това и 20 ароматизатора за въздух не успяха да свършат работа. Междувременно леглото беше покрито със странни кафяви петна, за които с бившия ми се надявахме, че са от шоколад, макар че... А най-странното беше, че мивката беше пълна с мокра, мръсна паста. Беше ужасно. Те трябваше да ни платят 500 долара за всички неща, които трябваше да поправим, след техния престой.", "date": "2019.11.17", "title": "\"Тук имаме едно правило - не говорим. Въобще\" - Най-странните AirBnb истории"}
{"url": "http://www.classa.bg/%D1%81%D0%B2%D1%8F%D1%82/item/402231-%D0%BF%D0%BE%D0%BB-%D0%BC%D1%8A%D0%B6-%D0%B6%D0%B5%D0%BD%D0%B0-%D0%B4%D1%80%D1%83%D0%B3%D0%BE-%D0%BE%D0%B1%D0%B8%D0%B4%D0%B5%D0%BD%D0%B8%D1%82%D0%B5-%D0%B0%D1%82%D0%B0%D0%BA%D1%83%D0%B2%D0%B0%D1%82", "text": "През септември тази година носителят на “Оскар” и на четири награди “Грами” певец и композитор Сам Смит оповести на всеослушание, че иска отсега нататък да се обръщат към него с полово неутралното местоимение “те”. Любимецът на милиони по света сподели, че цял живот е \"воювал\" с пола си, но баста! Вече няма да се преструва и ще заживее в мир със себе си като се приеме такъв, какъвто е отвън и отвътре. А именно като джендър флуид. Небинарен. Човек без определен пол. Хем Сам, хем Саманта. Момче през седмицата и момиче през уикенда. Или обратното, как дойде. Сложно е за възприемане, знам. Такава информация трудно се смила. Особено, ако сте от онези 90 и няколко процента от населението, които изобщо не се замислят, преди да влязат в обществена тоалетна със съответната картинка на вратата: човече без или с рокличка. Само преди една-две седмици писах статия на горе-долу същата тематика за един американски сайт. И въпреки, че таргет аудиторията на сайта е определено много \"светната\" относно всичките полови и сексуални разновидности на модерния индивид, все пак си направих труда да разясня в няколко изречения що е то \"джендър флуид\" и като как изглежда, когато е а) с дрехи, б) без дрехи, в) седящ на или стоящ пред тоалетната чиния.     Погрешно е схващането, че определяйки като джендър флуид е само по-изчанчен начин да кажеш, че си обратен. Изрод. Извратен. Хермафродит. Ненормалник, който обича да носи на майка си чорапогащите. Абе изобщо човек, на когото, ако му пернеш два яки шамара, ще го вкараш в правия път. Ама не е така. Фактът, че известни личности масово декларират непринадлежност към нито един от познатите ни два пола, открехна вратата към друго измерение. Все повече \"обикновени\" хора  се отърсват от страховете и съмненията си и посмяват да погледнат на света отвъд двуполюсния модел, който е бил налаган на човечествтото от векове и да си зададат ужасно лични и болезнени въпроси относно собствената си идентичност. Дали това е просто поредната социокултрна модна тенденция, която има за цел да навре в миша дупка консервативните, конформистите и невежите, не знам. Знам само, че хората, които не искат да бъдат определяни като \"тя\" и \"той\" стават все повече. И стават силни. И ако едно време се обиждахме, когато някой в училище ни наречеше \"дебел\" или \"очиларка\", в скоро време ще започнем да негодуваме, ако някой ни обиди на... пол. Скандинавските страни са пословични в окуражаването на индивида да преследва щастието, без значение дали това означава да кара мотокар с токчета, които му отиват на роклята и брадата. Сега обаче всичко става официално.  Конкретен пример за гореспоменатата тенденция е случващото се през последните месеци в Копенхагенския университет. Всичко започва през октомври с един мейл-анкета, разпратена до студентите във факултета по социология. Анкетата е анонимна, но от анкетираните се иска да отбележат пола си като опциите са само две: \"мъж\" и \"жена\". Намира се обаче един студент, който гневено заявява, че самият той не се идентифицира с нито един от двата пола: \"Сигурно ви се струвам супердразнещ, че ви отнемам от ценното време със социологически факти относно моя пренебрегван и омаловажаван пол, но това е положението. След като години наред именно заради това избягвах да попълвам всякакви анкети, реших, че е крайно време да не мълча повече\". Човекът разпраща посланието си до всички, около 7 000 души, взели участие в анкетата. Така повлича крак за обществен дебат за половата идентичност, който лавинообразно се разраства в скандал. Разбира се, не всички са на страната на джендър-флуидния си колега, много дори му отвръщат да не се \"отваря\" и да не се прави на интересен. Половете са два и точка по въпроса. В резултат на цялата тая дандания ръководството на университета излиза с официално становище, че ще бъдат затворени за достъп всички общи имейл списъци и вече ще бъде забранено да се изпращат общи мейлове на студентите. Това далеч не е първият път, когато в този университет се завихря скандал, в основата на който е половата идентичност. В края на миналата година на прицел е преподавателят в биологическия факултет Дийн Якобсен. Професорът с 30-годишен стаж е принуден от ръководството да промени начина си на преподаване заради оплакване на студенти от дискриминация. А жалването е заради това, че когато представя в лекциите си статистически данни, Якобсен винаги използва само два пола. 56-годишният преподавател коментира така случая пред медиите: \"Очевидно нямам интерес да обиждам някого. Това ме насърчава да мисля повече за начина, по който преподавам, но също така смятам, че това е абсурдно. Те изучават биология и в света на биологията от физическа гледна точка се раждаш или мъж, или жена. Как мога да преподавам биология като избягвам да споменавам биологичния пол на хората! Езикът е на път фундаментално да се промени\". Заради наложената преди време в Копенхагенския университет нулева толерантност към всички форми на дискриминация и неуважителност към индивида, подобни случаи започват да никнат като гъби след дъжд. В началото на миналата учебна година лично деканът на юридическия факултет се обръща към един от студентите с препоръката да се въздържа да се появява на студентски купони, маскиран като мексиканец или индианец, понеже някои от негивоте колеги се чувствали обидени от облеклото му. Ръководството на Копенхагенското бизнес училище пък забрани изпълнението по каквито и да е поводи на популярната училищна песен \"Датската песен е младо русо момиче\" заради оплакването на една тъмнокожа докторантка, че не се чувствала “приобщена”. Много политици и партийни лидери обаче, включително и тогавашният министър-председателят Ларс Льоке Расмусен, остро разкритикуваха решението на факултета да забрани песента. Според Йес Сьо Педерсен, друг преподавател в биологическия факултет, този и подобни случаи действат като отрезвителен шамар. Той предвижда едно доста мрачно бъдеще, в което работната академична атмосфера ще бъде отровена от страха на преподавателите, че все повече “чувствителни” студенти ще им налагат кое и как да преподават.", "date": "2019.11.17", "title": "Пол: Мъж/Жена/Друго. Обидените атакуват"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402232-%D0%BD%D0%B0%D0%B3%D0%BB%D0%B8%D1%8F%D1%82-%D0%B3%D0%BE%D1%80%D0%B0%D0%BD%D0%BE%D0%B2-%D0%BA%D1%8A%D0%BC-%D1%80%D0%B5%D0%BF%D0%BE%D1%80%D1%82%D0%B5%D1%80%D0%BA%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B5%D1%88-%D0%B1%D0%B5%D0%B7-%D1%80%D0%B0%D0%B1%D0%BE%D1%82%D0%B0,-%D0%BA%D0%B0%D1%82%D0%BE-%D0%B2%D0%B8-%D0%B7%D0%B0%D0%BA%D1%80%D0%B8%D1%8F-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0%E2%80%A6", "text": "Вчера в кулоарите на Парламента Владислав Горанов си изпусна нервите срещу репортерка на БСТВ телевизията на БСП, която определено не му задаваше удобни въпроси, както е свикнал в телевизията на Домусчиев и буквално я заплаши да остане без работа, защото щял да закрие телевизията.  \r\n Припомняме, че България е на 111 място в класацията за Свободата на Словото в света вече втора година, а изявления като това на министъра на финансите определено няма да ни отлепят и тази година от дъното на класацията. \r\n           Въпреки факта, че всичко това се случва пред камерите на всички телевизии в България, вчера не видяхме реакция от страна на журналистическата гилдия спрямо наглото държане на министъра на финансите в България от страна на честните и безпристрастни журналисти на  \r\n БТВ, Нова, Канал 3, Тв Европа, Телевизията на Слави 7|8, Евроком, СКАТ, България Он еър и всички останали телевизии, които имат национално покритие в България.  \r\n Предполагаме, че всичко това се дължи, не на факта, че всички журналисти и телевизии във въпросните телевизии се страхуват за заплатите си, а заради това, че явно не са разбрали, че за пореден път в България  \r\n – Самозабравил се идиот политик си позволява да заплашва журналисти и медии, които по един или друг начин се опитват да му зададат и неудобни въпроси и очакват да получат адекватни отговори. \r\n", "date": "2019.11.17", "title": "НАГЛИЯТ ГОРАНОВ КЪМ РЕПОРТЕРКА: ЩЕ ОСТАНЕШ БЕЗ РАБОТА, КАТО ВИ ЗАКРИЯ ТЕЛЕВИЗИЯТА…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402233-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-%D1%83%D1%87%D0%B5%D0%BD%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BA%D0%B8%D1%81%D0%B5%D0%BB%D0%BE-%D0%B7%D0%B5%D0%BB%D0%B5-%D0%B8-%D0%BC%D0%BB%D1%8F%D0%BA%D0%BE-%E2%80%93-%D0%B7%D0%B0-%D0%BC%D0%BD%D0%BE%D0%B3%D0%BE-%D0%B2%D1%80%D0%B5%D0%B4%D0%BD%D0%B8", "text": "Проучването е направено основно от британския микробиолог г-жа Манал Мохамед от Уестминистърския университет.  Английскит учени посегнаха и на българското кисело зеле. Според тях то е вредно, както и киселото мляко, квасеният хляб и други типични български продукти, съобщава bg-voice.com. Проучването е направено основно от британския микробиолог г-жа Манал Мохамед от Уестминистърския университет.  Според нея ферментиралите храни и напитки могат да предизвикат неприятни странични ефекти и да улеснят размножаването на резистентни на антибиотици бактерии. „Киселото зеле, йогурта, чаената гъба комбуча, се славят като полезни. Напоследък продажбата им се увеличава заради твърденията, че подобряват храносмилането, намаляват възпаленията, подсилват имунитета, помагат за отслабването.  Никой не говори обаче, че те могат да предизвикат алергия“, каза г-жа Манал Мохамед. Според нея неприятните странични ефекти се дължат на съдържащите се в богатите на пробиотици храни хистамини. Някои хора не произвеждат достатъчно от разграждащите ги ензими и хистамините преминават в кръвта, където предизвикват реакции.  Ферментиралите храни могат да предизвикат и сърбеж, умора, обриви, диария, гадене, повръщане, в редки случаи дори ниско кръвно налягане, сърдечна аритмия, проблеми със съня. Манал Мохамед предупреди също, че възрастните хора или тези с отслабена имунна система могат да получат сериозни инфекции от такива храни заради съдържащите се в тях живи бактерии.  Такива случаи, макар и редки, са известни на медицината. В някои от тях има и резистентни бактерии. Известно е, че витамините от ферментиралите храни се усвояват по-лесно, както и съдържащите се в тях минерали. На това се дължи и голямата им популярност.", "date": "2019.11.17", "title": "Английски учени обявиха българските кисело зеле и мляко – за много вредни"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402234-%D1%81%D0%BA%D0%BE%D0%BA-%D0%B2-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BF%D0%BE%D1%87%D1%82%D0%B8-%D0%B2%D1%81%D0%B8%D1%87%D0%BA%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8,-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BD%D0%B8-%D0%B1%D1%8A%D1%80%D0%BA%D0%B0%D1%82-%D0%B2-%D0%B4%D0%B6%D0%BE%D0%B1%D0%B0-%D0%BF%D1%80%D0%B5%D0%B4%D0%BA%D0%BE%D0%BB%D0%B5%D0%B4%D0%BD%D0%BE", "text": "Пилешкото замразено месо поскъпва с 0,8 на сто Индексът на тържищните цени /ИТЦ/, който отразява цените на хранителните стоки на едро, се повиши тази седмица с 2,67 на сто, до 1.420 пункта, съобщава Държавната комисия по стоковите борси и тържищата /ДКСБТ/. За две седмици ИТЦ се повиши с 5,65 на сто.  Цената на оранжерийните домати се повиши със 7.5 процента до 2,15 лева за килограм, а цената на оранжерийните краставици скочи със 7,0 на сто, до 2,14 лева за килограм. Картофите поскъпват със 2,9 на сто и се продават по 0,71 лева за килограм.  Морковите поевтиняват с 0,7 на сто и се търгуват по 0,72 лева за килограм. Зелето поскъпва с 1,8 на сто и се продава по 0,58 лв./кг. Зелените чушки поскъпват с 5,9 на сто и се търгуват по 1,26 лв./кг. Червените чушки се продават средно по 1,60 лева.  Ябълките поскъпват с 5,5 на сто, до 1,16 лв./кг. Лимоните поскъпват с 4,9 процента и се продават по 2,29 лева за килограм. Гроздето поевтинява със 9,1 на сто, до 1,40 лева за килограм. Кравето сирене поевтинява с 1,3 на сто и се търгува по 6,27 лв./кг; кашкавалът, тип „Витоша“, се купува по 10,88 лв./кг.  Олиото поскъпва с 3,1 на сто и се продава по 2,01 лева за литър. Пакетче краве масло от 125 грама се продава по 2,21 лева.  Пилешкото замразено месо поскъпва с 0,8 на сто и се търгува по 4,01 лева за килограм на едро в края на седмицата.  Захарта се търгува по 1,27 лв./кг. Брашното, тип „500“, поскъпва с 1,0 на сто, до 0,97 лева/кг. Цената на ориза се повишава с 2,6 на сто, до 1,95 лева за килограм.  Яйцата се продават средно по 0,20 лева за брой.", "date": "2019.11.17", "title": "Скок в цените на почти всички продукти, търговци ни бъркат в джоба предколедно"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402235-%D0%B2%D1%81%D0%B8%D1%87%D0%BA%D0%BE-%D0%B5-%D0%BF%D1%80%D0%B5%D1%85%D0%BE%D0%B4%D0%BD%D0%BE,-%D1%81%D0%B0%D0%BC%D0%BE-%D0%BF%D1%80%D0%B5%D1%85%D0%BE%D0%B4%D1%8A%D1%82-%D0%B5-%D0%B7%D0%B0-%D1%86%D1%8F%D0%BB-%D0%B6%D0%B8%D0%B2%D0%BE%D1%82", "text": "Неделя . Всичко е преходно, само Преходът е за цял живот. Навършват се 30 години от 10-ти ноември; дълъг месец излезе и тоя. Гражданите във Facebook преповтарят до изнемога някаква смешка с банани. Банално. Докладвам ги наред. Искам да видя има ли бан за банани в условията на нова политическа гласност. Носталгията вече не е като някогашната. Преди повече се вълнувахме какво е било преди. Вие помните ли по Байтошово време какъв Тодор Живков имахме? Не спираше да ни весели със свежи лафове, но редакционната политика се промени и го свалиха като водещ. Знаменито предаване беше само, при това в праймтайм. Добре че поне остана актьорската вечер с имитациите. Понеделник . Кметът на Несебър се заклел с белезници. Докарали го от ареста да обещае най-тържествено, че ще служи честно на гражданите и после пак го прибрали на топло. Ето това наричам аз оптимизиран български политик. Хем управлява, хем е в затвора. И вълкът цял, и агнето - сито. Вие, апропо, „газова връзка\" знаете ли какво е? Еми като не знаете, какво се подигравате, че . Такава е спецификата на този конектор. Големи обяснения падат по церемониален етикет, ама като не искат балкански мурафети американците, да не пращат представители, наречени Мустафа. Анадънму абаут этом? Вторник . Окарикатуряват ме, но ги наблюдавам. Така вика Борисов и е прав. Вас има предвид, не американците. Макар че като се замисля, ние сигурни ли сме, че посланичката не го е провокирала? Имаме традиция външни сили да спретват номера на първични български мъже. Абе стискайте палци руските посланици все така да не стават за гушкане. Като заприказвахме за гушкане, Грета пак е кисела. И как няма да е: да имаш такива резерви към транспорта и нонстоп да ти се налага да пътуваш. Това и нейното живот ли е?! Добре че министър Горанов тайно ни е включил в някакво . А вие разправяхте, че не сме се залетели да бъдем екологични. Понякога имам усещане, че под вредни самолетни емисии някои страни разбират пасажерите. Сряда . Все по-често си мисля за Ахмед Доган. Как е, всичко наред ли е? Пропусна кръглата годишнина на Прехода, без да ни напомни за заедността си. Бая едри пилци продължават да се люпят в соколското гнездо, да не излезе, че е замесена кукувица? По-правилно е май кукавица. Което пак ме прави носталгичен. Какви кукавици имаше навремето. И какви куки... За мен седмицата е загубена, ако в нея няма поне един културен дебат. Умирам направо хората да споделят усещания за изкуство. Вие на Фандъкова се смеете, ама всички до един сме меценати и само ни дай повод да мецнем по някоя тема. Четвъртък . Трябва повече да внимавам какво си пожелавам. е илюстрирал юбилейното издание на Хари Потър и будното гражданство масово се инфантилизира. Сетиха се да му прехвърлят отговорността за травмите си от детството. Какъв наивистичен стил. Но поне изяснихме кой е виновен за изгубеното поколение на Прехода. Освен Костов, де. Сега ще спасяваме децата не само от норвежците, но и от илюстрациите на Зидаров. Болна работа. Пандемия направо. Много ясно, че първият ден от болничния няма да се плаща. Що се отнася до футболните национали - там изобщо никой ден не трябва да се плаща. Те вече нямат нужда от терапевт, а от екзорсист. Само Попето не стига. Откъде ли дойде тая травма? Съмнявам се да са чели книжки като малки, особено пък с илюстрации на Зидаров. Петък . Понякога се чувствам като нарисуван от Любен Зидаров. Вие по-красиви ли мислите, че изглеждате на децата? Разсъждавам за болничните. Харесва ми държавният скепсис. Ние ги лъжем, че боледуваме, . Работа, работа, работа! Ама няма ли да е още по-добра идея да се плаща само първия ден? Хем да се кръшка по-малко, хем ако наистина имаш проблем - ето ти стимул да оздравееш по-бързо. Чувам, че и правителственият Фалкон боледува, голям удар е това по родното здравеопазване. То си беше нещо като ВИП-линейка. Нямам против, това са все случаи, в които от първия ден се плаща. Обаче и ние сме опасни - оня ден обещахме, без да искаме, че няма да цапаме със самолети и веднага се заехме да преизпълним европлана. Добре че Бойко има такъв знаменит джип, да не го мислим за пътуванията. Събота . Научавам със закъснение, че липсва от площада. Не е ясно кога и как е изчезнало. Само да не е Горанов пак нещо? Освен да не се плаща първия болничен ден, може би вече нямаш право на бастун, ако седиш по-дълго на пейка. Спокойно, бастуни да търсиш у нас; пълно е! С което пак стигаме до националния отбор по футбол. По магически начин все пак имаме шанс да се класираме за Евро 2020, без да бием никого. Обичам ги тия нови европейски директиви. Ако правим каквото ни се каже, ще ни дадат да участваме. Еми много ясно, че порногигантът brazzers ще иска да прави официален кастинг у нас; нали чухте? Прави са управляващите, че сме атрактивно място за инвестиции. Ще се отворят нови работни места. А и точно тоя илюстративен реализъм в изкуството е традиционно понятен за всички.", "date": "2019.11.17", "title": "Всичко е преходно, само Преходът е за цял живот"}
{"url": "http://www.classa.bg/%D1%81%D0%B2%D1%8F%D1%82/item/402216-%D1%82%D1%80%D1%8A%D0%BC%D0%BF-%D0%BE%D1%82%D1%81%D1%82%D1%8A%D0%BF%D0%B2%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD", "text": "Посещението на турския президент Ердоган в Съединените щати на 12-13 и ноември почти се очакваше да бъде повратна точка: или страните ще отстранят сериозните различия, натрупани помежду им, или напълно ще се скарат. Вече достатъчно драматична изглеждаше полемиката, достигаща до лични обиди между двамата държавни глави. Нито едното, нито другото се потвърди. Напрегнатият емоционален тон изглежда се успокоява, но основните проблеми остават. Доналд Тръмп се отличи с особено външно миролюбие, което не е изненадващо: в деня на преговорите на 13 ноември започна първият кръг от телевизионни дебати за импийчмънт на ръководителя на Белия дом, иницииран от демократите в Конгреса. Тъй като обвиненията се отнасят за натиска на Тръмп върху чуждестранни лидери, по-специално спрямо Зеленски, Тръмп беше много очарователен и деликатен с Ердоган. Сякаш никога не е наричал в кореспонденцията своя „дългогодишен добър приятел“ Ердоган „глупак“. За анти-Тръмп настроената американска преса обаче поведението на Тръмп е лошо по дефиниция. Сега той е обвинен, че се е „прегънал“ пред турския „диктатор“ и не е защитавал адекватно националните интереси. Турските медии като цяло са доволни от резултатите от посещението, вярвайки, че Ердоган е успял не само да представи опасенията на Анкара пред американската страна, но и да постигне движение по въпроси, които вълнуват турците. Що се отнася до \"отстъпчивостта\" на Белия дом при преговори с Ердоган, то се дължи преди всичко на разбирането, че отклонението на Турция далеч от САЩ и НАТО е изпълнено с изключително сериозни проблеми за американската политика за изграждане на \"Големия Близък изток\". В Турция, между другото, най-голямо внимание в тези преговори не беше привлечено от военно-стратегически въпроси и не от ситуацията в Сирия, а от ветото върху резолюцията на Камарата на представителите на Конгреса, приета през октомври за признаване на арменския геноцид в Османската империя през Първата световна война. Вето за резолюцията в деня на преговорите наложи влиятелният републикански сенатор Линдзи Греъм. За подобни документи в Сената е достатъчно едно вето без обща процедура на гласуване. И това вероятно е направено в съгласие с президентската администрация. Преди посещението повечето анализатори се фокусираха върху начина, по който на разговорите ще бъде обсъден въпросът за доставките на руската система за противовъздушна отбрана С-400 в Турция и перспективите за закупуване на руски самолети Су-35, които да заменят предварително планираните доставки на американски F-35 в Турция. Американците са изключително загрижени за това развитие на ситуацията. Те се притесняват не само от техническата страна - страхът от способността на системата С-400 да противодейства на най-модерната американска авиация, но и политическата. В крайна сметка въоръжаването на турската армия с такива системи би означавало и продължаване на нейното движение далеч от НАТО. Те очакваха, че въпросът ще бъде поставен от Вашингтон под формата на ултиматум и Ердоган може публично да се откаже от принципно важните военни проекти с Русия. Това обаче не се случи. Относно появата на С-400 сред турците Тръмп по обичайния си начин стовари цялата отговорност на Барак Обама, който навремето забрани доставката на американската система за противовъздушна отбрана “Пейтриът“ в Турция. Страните се споразумяха да продължат обсъждането на редица проблеми, свързани с доставките на руско оръжие на експертно ниво. А това означава, че Белият дом не е успял да наложи волята си на Ердоган. Първият етап на доставките на С-400 за Турция вече е завършен. Тръмп не повдигна сериозно темата за операцията на Турция „Източник на мир“ в Сирия, която формално беше основната причина за настоящото изостряне на отношенията между Анкара и Вашингтон. Явно той разбра, че тук турците са непоклатими, особено като си осигуриха споразумение с Русия за буферната зона. Американският президент изрази разбирането си за загрижеността на Ердоган за проблема със сирийските бежанци и нямаше нищо против, когато последният обяви плановете си да премести до 1 милион бежанци в контролираните от Турция територии в Сирия през следващите месеци. И след това в рамките на няколко години да разположи още 1 милион души там. В Конгреса и Държавния департамент тези намерения бяха остро осъждани неведнъж. Тръмп не се отказа от кюрдите от СДС, но ги защити като \"американски съюзници\" доста бавно, като се съсредоточи не върху проектите за създаване на \"независима Рожава\", а върху използването на кюрдите главно за защита на петролните находища, превзети от американците. И Ердоган отдели голяма част от времето и енергията си за доказване на терористичния характер на кюрдското движение в Сирия като клон на Кюрдската работническа партия (ПКК) на Абдула Йоджалан, обявен за терористична организация в САЩ. Ердоган нарече кюрдския командир на СДС Мазлум Кобани (Ферхат Абди Шахин) за “осиновено дете на Йоджалан” и категорично поиска екстрадицията му, ако той се появи в САЩ. Предвид факта, че Тръмп вече обяви поканата на Мазлум Кобани да посети Белия дом, за да демонстрира запазването на американската подкрепа за кюрдите, американският президент попада в затруднено положение. В крайна сметка Ердоган всъщност очерта \"червената линия\" в отношенията с американците. И ако Тръмп я прекрачи, крехките споразумения, постигнати по време на преговорите, може да се сринат. Турският президент повдигна без особен ентусиазъм темата за дейностите в Съединените щати, враждебни на Ердоган, извършвани от Организацията на Фетхулах Гюлен и екстрадицията в родината на лидера ѝ, който живее в Пенсилвания. Анкара разбира, че е малко вероятно проповедникът и мултимилионер Гюлен да бъде екстрадиран от Америка, след като е обвинен в организиране на опита за военен преврат в Турция (юли 2016 г.) и отдавна се е сраснал с американската \"дълбока държава\". Постоянно повдигайки този въпрос, Анкара по-скоро очаква да ограничи дейността на Гюлен срещу Ердоган. Отстъпвайки политическото пространство на Ердоган, Тръмп подчерта икономическата привлекателност за Турция да поддържа сътрудничество със САЩ. По-специално той постави задачата да увеличи годишното ниво на двустранна търговия от сегашните 20 милиарда до 100 милиарда долара, въпреки че няма реални предпоставки за такъв галопиращ растеж. Посещението на Ердоган в Америка със сигурност може да бъде плюс. Той, разбира се, би сгрешил, ако го приеме като карт бланш в Сирия или за оттегляне от споразумения с Москва. Тръмп все пак е способен да заеме много по-строга позиция по отношение на Анкара. Що се отнася до настоящото качество на сътрудничеството на Турция с Русия, до голяма степен благодарение на него Вашингтон е принуден да се съобразява повече с мнението на турците. В противен случай американският интерес към тях по-скоро ще намалее.  ", "date": "2019.11.17", "title": "Тръмп отстъпва политическо пространство на Ердоган"}
{"url": "http://www.classa.bg/%D1%81%D0%B2%D1%8F%D1%82/item/402217-%D1%84%D1%80%D0%B0%D0%BD%D1%86%D0%B8%D1%8F-%D0%BE%D0%B1%D1%8F%D0%B2%D0%B8-%D0%BF%D1%8A%D1%82%D1%8F-%D0%BD%D0%B0-%D1%80%D1%83%D1%81%D0%B8%D1%8F-%D0%BA%D1%8A%D0%BC-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BE%D1%82-%D0%B4%D0%BE%D0%BB%D0%B0%D1%80%D0%B0", "text": "Русия е на път към независимост от щатския долар, пише френското издание Les Echos. Изданието отбелязва, че процесът на дедоларизация на руската икономика започна през 2014 г., когато възникна напрежение в отношенията със САЩ, съобщава RT . Също така е посочено, че Русия е увеличила броя на резервите във валутите на страните от БРИКС. Москва също успя да стабилизира курса на рублата, след като през 2018 г. падна със 17%. Руският президент Владимир Путин по-рано тази седмица по време на срещата на върха на БРИКС заяви, че руската рубла е свободно конвертируема във всяка световна валута, така че може по-активно да се използва за сетълменти между членове на асоциацията. Вестник VZGLYAD писа подробно за това как Русия продължава да се отървава от зависимостта си от долара.", "date": "2019.11.17", "title": "Франция обяви пътя на Русия към независимост от долара"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402218-%D0%BA%D0%BE%D0%B9%D1%82%D0%BE-%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D0%BE%D0%B2-%D0%B5-%E2%80%9E%D0%BA%D0%BE%D0%BC%D0%BE%D0%BD%D0%B8%D0%B7%D0%B4%E2%80%9C-%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D1%81%D0%B8%D0%BD-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0", "text": "И така, изгледах брифинга на министър Банов.  Какво научих? 1. Министърът не е виновен. 2. Администрацията нарочно му е погодила тоя номер. 3. Администрацията му е погодила тоя номер, щото най-вероятно е от БСП. 4. Главния секретар бил и той невинен, ама Банов все още не му вярвал на 100 процента. 5. Изобщо – в едно министерство министъра има много преписки и не се занимава да следи някакви неща – като например някакво си дело за скромните 700 000 лева (което е горе – долу колкото годишните заплати на два български провинциални оркестъра барабар с администрацията и режийните) или колкото 3 рекламни клипчета за европредседателството… 6. Всеки, който иска оставката на Банов е „комонизд“ и незаконен син на Елена Йончева. Сега, налага се да кажа няколко неща, защото сърце мъжко юнашко не трай… Ще запомня Банов (защото си мисля, че оттук нататък дните до оставката му не са много) с няколко незабравими неща. Първо – с неадекватните му, но доста изнервени реакции всеки път, когато се случеше някой скандал у нас. Например – ядосаният отговор „Не знам как“ на въпрос на Хекимян „Как може да се спаси читалището в град Шипка“. Или с изказванията му, че било „много трудно“ да се спасяват старите сгради – паметници на културата (вследствие на което два такива изгоряха в тоя мандат на правителството). Ще го запомня и със статуса му във Фейсбук, пуснат в събота сутринта, вероятно след тежка вечер, с който той поиска оставката на директорката на Музикалното училище. За съжаление няма да го запомня с друго. Освен с това, че винаги бе сърдит, ядосан, все нещо не беше на кеф. Но това, с което няма да запомня Банов е: – работещ закон за меценатството – стратегия за култура – работещ закон за читалищата – резиденции за преводна литература – дигитализация на киното и библиотеките ни – достойното заплащане на провинциалните оркестри и състави – увеличаване на парите от БВП за култура Господин Банов, когато един човек е министър и с действията на повереното му (от нас, избирателите и данъкоплатците) министерство се случи някакъв гаф, виновен е той – министърът. За това министри на транспорта си подават оставките, когато стане злополука с жертви. За това министри на вътрешните работи си отиват, когато станат проблеми с реда и сигурността. За това премиери подават оставки, след като се случат различни сериозни държавни проблеми. Ако вашата логика да търсите конспирация беше вярна, то досега на власт щеше да е бай Вълко Червенков, само чиновниците му щяха да се сменят. Господин Министре, не знам какво сте си казал с премиера и защо смятате, че ви удрят точно когато сте направил нещо страхотно за българската култура. Знам какво се случва с нея. Знам как вече няма кандидати в музикалните училища и музикалните академии. Знам какви са заплатите, знам при какви условия последните оцелели правят изкуство. И знам, че нищо не сте постигнал, че да си мислите как толкова са ви завидяли, че чак ви спретват вътрешноведомствен преврат. Поемете си отговорността. В моята професия, когато свирим в някой пианобар и го правим кофти, може да отнесем някоя чаша или бутилка. Във вашата отговорността се носи, като се подава оставка. И хич не ми обяснявайте, че който ви иска оставката е от БСП. Щото и БСП написаха такъв закон за меценатството по времето на тройната коалиция, че направо не знам защо изобщо го има.    ", "date": "2019.11.17", "title": "Който иска оставката на Банов е „комонизд“ и незаконен син на Елена Йончева"}
{"url": "http://www.classa.bg/%D1%81%D0%B2%D1%8F%D1%82/item/402219-%D0%BA%D0%B0%D0%BA%D0%B2%D0%BE-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D1%89%D0%B5-%D1%80%D0%B0%D0%B7%D0%BA%D1%80%D0%B8%D0%B5-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82%D1%8A%D1%82-%D0%B7%D0%B0-%D1%83%D0%BA%D1%80%D0%B0%D0%B9%D0%BD%D0%B0", "text": "Украйна флиртува с Китай, дори когато Адам Шиф и Уилям Тейлър я наричат непоколебим  американски съюзник.       С нещо много тревожно започна още първия ден първото публично изслушване по импийчмънт от 90-те г. насам. Председателят на Комисията по разузнаване към Камарата на представителите, демократът Адам Шиф, изпълнява същата роля, която играеше и при предишното разследване на Мълър: да сипе обвинения на всяка цена. Третата по ред дума във встъпителната му реч беше „Русия“. А нима можеше да бъде нещо друго? С Шиф, в ролята на импресарио, заседателната зала, където се провеждаха изслушванията, бързо се изпълни с нездравословната миазма на нереалността. Изслушванията започнаха да напомнят повече за нравоучителна пиеса, отколкото за безпристрастно разследване на президента Доналд Тръмп и Украйна.     От едната страна беше добродетелната Украйна, съюзника на Америка, от който без да изтъква сериозна причина се отрече президентът Тръмп. А от друга страна, злата Русия, твърдо решила да премахне свободата не само в Европа, а и в целия свободен свят. В крайна сметка, именно такъв извод се налага, ако се заслушаме във встъпителната реч на Шиф и Уилям Тейлър. Шиф обяви, че окупирайки Крим, Русия се опитва да „изпълни желанието на Владимир Путин да възроди Руската империя“. Наистина ли? А дали Москва не реагира така по повод на внезапното сваляне на режима на Янукович в Киев през февруари 2014 г., като показа, че няма намерение да се примири с това? След Шиф започна да говори Тейлър. Той каза: „Военната помощ, която предоставяме на Украйна, е изключително важна за отбраната на страната и за защитата на войниците, с които аз проведох среща миналата седмица. Тя демонстрира на украинците и руснаците, че Америка е важен стратегически партньор на Украйна. И нашите национални интереси се състоят именно в това да сдържаме по-нататъшната агресия на Русия“. Може и така да е, но как може да постигнем това по най-добрия начин? Кое е по добре: да се стремим към съвременна версия на успокояване на отношенията си с Русия, към което видимо е склонен Тръмп, или да продължим противопоставянето с Москва? Изглежда, че Тейлър даже не допуска каквато и да било възможност за дискусия по този въпрос. Нещо повече, той казва, че Вашингтон е длъжен да докаже на Киев своята добросъвестност, а не обратното. Това е доста любопитно. Оказва се, че Тръмп е длъжен да демонстрира на Киев своята надеждност, а не, че Киев е длъжен да го убеди, че за Америка е изгодно да помага на страна, отровена от въпиюща корупция, междуособици и интриги. На пръв поглед, в центъра на вниманието на разследването на Конгреса е телефонният разговор между Тръмп и украинския президент Владимир Зеленски, а също така и фактът, че Тръмп отказа да предостави помощ на Киев, уж за да го принуди да започне разследване за деловите връзки на семейство Байдън в Украйна. Фактите са известни, не се очакват повече никакви сензационни и неопровержими улики. Предстоящите показания на дипломатите бяха предоставени още миналия месец, а тяхното съдържание по традиция „изтече“ към съчувстващите на демократите медии. По време на публичните изслушвания няма да има нито неочаквани свидетели, нито шокиращи разобличения. Високопоставеният член на Камарата на представителите от Републиканската партия, калифорниецът Девин Нунеш, репликира Тейлър и заместника на държавния секретар по европейските и евразийски въпроси Джордж Кент, като каза, че „главното представление на тема руските манипулации завърши. А сега се опитвате да ни покажете евтино украинско продължение“. На тази забележка Шиф отговори, че „бащите основатели не са мислели, че импийчмънтът ще се прилага заради обичайни политически разногласия, но те са предвидили тази конституционна процедура, за да може Конгреса да я използва в случай на необходимост“. Днешният ден не добави нищо ново към това твърдение, но доказа, че доводите за импийчмънт се изграждат на чисто политическа основа, а не в зависимост от действията на президента. Кент заяви, че не е от полза за националните интереси на САЩ да се провеждат „политически разследвания“. Но нищо не беше казано за това какви са националните интереси на САЩ в Източна Европа и какви изгоди получава американския народ от преструктурирането на чуждите общества. И не само че нищо не беше казано по този въпрос, а такава практика вече се наложи като норма при изслушванията в Конгреса. Тейлър посвети значителна част от своето изказване на темата, че САЩ уж са длъжни да поддържат Украйна. Според неговата версия за събитията февруарският преврат през 2014 г. срещу демократично избраното правителство е бил напълно конституционен и не е имало никаква външна подкрепа и координация. Гласуването в Крим след окупацията той нарече „бутафорен референдум, проведен под дулата на автоматите на руските войници“. Според него трябва да се проведе ново, свободно гласуване в съответствие с изискванията на признати международни наблюдатели, естествено американски. И в края на речта си Тейлър заяви, че руският президент Владимир Путин създава „незаконни въоръжени формирования“ и „марионетни правителства“ в Донбас. Истината е, че значителен брой украинци са недоволни от свалянето на Янукович и повече искат да имат по-тесни отношения с Русия, а не със Запада. А самопровъзгласилите се източни републики поискаха да направят съюз с Русия, по подобие на този в Крим, но Путин им отказа. По повод репликата на Нунеш, Тейлър каза: „Тръмп направи изявление, че може да позволи Крим да се върне в Русия. Искам да ви кажа, г-н Нунеш, че такива настроения предизвикват страшно негодуване у всички украинци“. Боже мой! Нима е забранено дори да предположи човек, че преобладаващото руско население на една територия иска да се присъедини към руската държава.? Украинците не се нуждаят така отчаяно от подкрепата на Запада, както представят ситуацията Тейлър и Кент. Когато миналата година се разгоря търговската война между Китай и САЩ, Украйна, както пише Димитри Саймс, започна приоритетно да договаря многомилиардни инвестиции с Китай, стремейки се да бъде включена в проекта му „Един пояс, един път“. А част от предложенията към Китай включваха и програми за оказване на съдействие в модернизацията на китайските въоръжени сили, което едва ли съответства на националните интереси на САЩ. Но, когато работата опира до оценката на Украйна, това обстоятелство неизвестно защо изчезва от сметките на Шиф и Тейлър. Изслушванията продължават. Но ние пак ще продължим да слушаме едно и също.             ", "date": "2019.11.17", "title": "Какво наистина ще разкрие импийчмънтът за Украйна"}
{"url": "http://www.classa.bg/%D1%81%D0%B2%D1%8F%D1%82/item/402220-%D0%B7%D0%B0%D1%89%D0%BE-%D0%BC%D0%B5%D0%BA%D1%81%D0%B8%D0%BA%D0%BE-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0-%D0%BA%D0%B0%D1%80%D1%82%D0%B5%D0%BB%D0%B8%D1%82%D0%B5", "text": "Идеята за Мексико като разпределителна зона за наркотиците към САЩ меко казано не е нова. Войните на картелите, битката за контрол на пътищата на наркотиците и цялостната невъзможност на местното правителство от десетилетия насам да се справи с проблема, създават идеята за Мексико като за държава с рекордни нива на убийства, малко или много контролирана от мафиотските босове. За самите мексиканци нещата не стоят съвсем така. Поне не изцяло. За много от тях Мексико не би бил тази разкъсвана от нарковойни страна, ако САЩ нямаха тази огромна мрежа от пристрастени наркомани у дома. И не един и двама са тези, които споделят тази гледна точка. Всъщност в книгата \"Държавата и сигурността в Мексико\" мексиканският учен, анализатор по въпросите на сигурността и писател Раул Бенитес Манаут приписва първоначално тази идея на президента Густаво Диас Ордас, управлявал Мексико между 1964 и 1970 г. Неговият мандат до голяма степен съпвада с този на Линдън Джонсън (наследникът на Кенеди) в САЩ. Според Бенитес Манаут, след като Джонсън се е оплакал, че опитите на Мексико да спре трафика на дрога са като \"трамплин\", Диас Ордас е отвърнал с шега за трамплини: \"Затворете си плувния басейн и няма да има повече трамплин.\" Фразата видимо се е запазила и досега. Скорошното убийство на семейство мормони от САЩ в северозападната част на Мексико възобнови стария дебат как да се спре вълната от наркотици от Мексико към Америка и как да бъдат унищожени наркокартелите, които тероризират страната с нарастващи нива на насилие и жестокост. Какво трябва да направи Мексико сега? Колкото и да е трагично, убийството в региона между щатите Сонора и Чиуауа, южно от границата на САЩ, е поредният пример за нарастващия упадък на сигурността в Мексико. Ако е имало някакви съмнения, силата на тези престъпни организации стана болезнено очевидна през октомври, когато мексиканските специални сили заловиха 29-годишния Овидио Гузман Лопес, син на Хоакин \"Ел Чапо\" Гузман. Бившия лидер на картела Синалоа сега излежава доживотна присъда в затвор с максимална сигурност в Колорадо, след като беше осъден за сговор за търговия с наркотици и по различни обвивения за наркотрафик в Ню Йорк. Гузман-младши беше заловен в град Кулиакан, столицата на щата Синалоа, от който картелът е получил името си. Но само часове след задържането на Гузман, властите бяха принудени да го освободят след обхванало целия град сражение, в което картелът Синалоа надделя над органите на реда. Също така през октомври убийци, заподозрени в принадлежност към друга престъпна група, устроиха засада и убиха 13 полицаи в съседния щат Мичоакан. На следващия ден 14 обикновени граждани и един представител на органите на реда загинаха в престрелка между членове на престъпна група и силите за сигурност в Гереро, край град Игуала, съобщават властите. Още няма отговор на въпроса какво да се направи сега, за да се подобри сигурността. Само за 2018 г. броят на убийствата в Мексико е надминал 33 000. Сегашният президент Андрес Мануел Лопес Обрадор, който пое поста миналия декември, беше избран донякъде точно заради обещанията си да подобри сигурността. По време на кампанията си той заявяваше, че стратегията му се състои от \"прегръдки, не престрелки\" (abrazos, no balazos... на испански двете се римуват). Броят случаите на насилствена смърт обаче само се е увеличил - общо 22 059 убити в първите девет месеца на тази година, сравнени с 21 581 за същия период миналата година. Част от плана на Лопес Обрадор беше да сформира Национална гвардия, която на теория да бъде изпращана в горещи точки из страната, за да подобри сигурността.     Хиляди от тези войници обаче получиха мисията да спрат притока на централноамерикански мигранти, вместо да се борят с престъпността: над 15-хиляден контингент беше изпратен на границата между САЩ и Мексико през юни. Още 2000 членове на гвардията бяха изпратени на южната граница с Гватемала, допълвайки 4500 войници, вече разположени в района. Когато фотожурналист засне членове на гвардията да задържат майка и дъщеря, докато те се опитват да прекосят Рио Гранде, мнозина критикуваха президента Лопес Обрадор с обвинения, че националната гвардия на практика се е превърнала в обещаната от Доналд Тръмп стена по границата. Мексиканският колумнист Дениз Дресър сподели тази и други снимки в поредица с хапливи описания, цитиращи политическия натиск от САЩ да се спре миграцията: \"Тук Националната гвардия демонстрира 'гражданския' си характер, 'уважението си към правата на човека,' своята 'подготовка' за извършване на полицейска работа, и очевидното превръщане на граничните патрули в служители на Доналд Тръмп.\" Хосе Антонио Ортега, президент на базирания в Мексико Сити Граждански съвет за обществена сигурност и наказателно правосъдие, наскоро коментира, че сегашното състояние на сигурността в Мексико означава, че е крайно време президентът да преработи из основи стратегията си за сигурност. \"Стратегията на президента Лопес Обрадор не работи. Затова и преди дни поискахме от него да я промени. Той трябва да действа срещу частните милиции, служещи на престъпните групи, да налага спазването на закона, да предприеме действия за ликвидиране на типа безнаказаност, който наблюдаваме сега\", заяви Ортега на 5 ноември. За Ортега извъртането за стратегиите е също толкова опасно, колкото и суровата политика на прилагане на законите, използвана от последните две администрации. \"Посланието, което изпращаме на престъпниците е, че те могат да убиват, отвличат и изнудват – и президентът няма да застане срещу тях, а ще се обади на майките им, за да ги смъмрят. Това е контекстът на политиката 'прегръдки, не престрелки',\" заявява Ортега. На север от границата, американският президент Доналд Тръмп изглежда е съгласен, като тласка Лопес Обрадор към по-решителни мерки и употреба на сила срещу картелите. На сутринта след атаката в Сонора, Тръмп писа в Twitter: \"Сега е времето за Мексико, с помощта на САЩ, да поведе ВОЙНА срещу наркокартелите и да ги заличи от лицето на земята. Само чакаме обаждане от отличния ви нов президент!\" Но докато мексиканската национална гвардия работи за спирането на миграцията към САЩ, същите тези картели продават дрога в Америка и купуват оръжия от Америка – цикъл, който кара някои мексиканци да се питат: \"Какво да кажем за отговорността на американците за всичко това?\"", "date": "2019.11.17", "title": "Защо Мексико не може да контролира картелите"}
{"url": "http://www.classa.bg/%D1%81%D0%B2%D1%8F%D1%82/item/402221-%D0%BE%D1%82%D1%87%D0%B0%D1%8F%D0%BD%D0%B0%D1%82%D0%B0-%D0%B7%D0%B0-%D0%BF%D0%B0%D1%80%D0%B8-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BD%D0%B0%D0%BC%D0%B8%D1%80%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D1%81%D0%BF%D0%B0%D1%81%D0%B5%D0%BD%D0%B8%D0%B5-%D0%B2-%D1%82%D1%83%D1%80%D1%86%D0%B8%D1%8F", "text": "Отчаяни за пари, венецуелските власти преравят сметища и изоставени строежи за стари автомобилни части и ненужен метал, които могат да продадат. Но с американските санкции, които се впиват все по-дълбоко в осакатената икономика, режимът на Николас Мадуро изглежда е открил един-единствен купувач – Турция, съобщава Bloomberg. След като се сдоби с част от златото за 40 млн. долара, което Мадуро продаде през юли, Турция е купила от Венецуела метален скрап в размер на 27 800 тона. Покупката е от компанията Corpovez, която държи монопола във Венецуела за продажба на скрап от метали като мед и желязо. В съобщение компанията посочи, че сделката е била осъществена през август. На 13 ноември Corpovez публикува в Twitter видео, на което се вижда контейнер със скрап, който бива натоварен на кораб, но без да се посочва за къде е пратката. Плавателният съд обаче е бил засечен на пристанище Искън в Турция на 30 август, показват данни на Bloomberg за движението на товарните кораби. Преди повече от десетилетие износът на скрап от Венецуела би могъл да бъде надежден източник на чуждестранна валута. Тогава това не бе голям бизнес – според оскъдните статистически данни продажбите през 2004 г. например възлизат на 18 млн. долара, но за сметка на това стабилен. Впоследствие напливът от купувачи – в това число Китай, САЩ и Япония, започва да отслабва. Последната трансакция, записана от Националния институт по статистика, е за 2000 тона неизвестен по вид ненужен материал, продаден на Куба за сумата от 420 000 долара. Тук се намесва Турция, чийто президент Реджеп Ердоган е поддръжник на Мадуро. Ердоган разкритикува американските санкции срещу страната по време на посещение в Каракас миналия декември. По думите му страната е жертва на „манипулативна атака“ от „определени страни“ и на саботаж от „икономически палачи“. Междувременно турските продукти – паста, ориз и царевично брашно, помагат за попълването на помощите с храни, които всеки венецуелец получава месечно. През 2017 г. правителството на Мадуро обяви скрапа за „стратегически материал“ от ключово значение за индустриалното развитие на страната. Миналата година пък властите забраниха на която и да е било друга компания, освен Corpovez, да ги продава или изнася. Това обаче не е краят на търговията на черния пазар. До 1350 тона мед, алуминий, желязо, стомана и бронз са откраднати в периода между август 2017 г. и август 2019 г., показват данни на прокуратурата в страната. Трафикантите на скрап в страната крадат от петролопроводи, взимат медни жици от електрически станции или бронзови плочи от гробища. Неработещи съоръжения в държавни заводи за производство на желязо също са били разглобени и продадени, показват данни от асоциацията на металурзите във Венецуела. Все още не е известно каква сума е заплатила Турция за доставката на скрап. От Corpovez отказват коментар.  ", "date": "2019.11.17", "title": "Отчаяната за пари Венецуела намира изненадващо спасение в Турция"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402222-%D0%B1%D1%81%D0%BF-%D0%BE%D1%82%D0%BD%D0%BE%D0%B2%D0%BE-%D0%B2%D0%BB%D0%B8%D0%B7%D0%B0-%D0%B2-%D0%B8%D0%B7%D0%B1%D0%BE%D1%80%D0%B8", "text": "От 1-ви декември ще се проведе вътрешнопартиен вот в БСП. Трябва да се проведат отчетно-изборните конференции по места преди конгреса и да има пряк избор на лидер догодина през април. Това предвижда план-графикът, който ще бъде обсъден от Националния съвет днес. По устав БСП избира органите си на всеки 4 г., което се пада през 2020 г. Затова от 1 декември до края на февруари ще се проведат събранията на основните партийни организации и на общинско ниво, а след това през март - областните конференции. Освен смяна на ръководството си последните трябва да излъчат и делегатите за конгреса догодина, който се очаква да се проведе до 15 май. През април пък трябва да се проведе прекият избор на лидер, който бе въведен по настояване на Корнелия Нинова. За да има вътрешно гласуване обаче, трябва да се приеме специален правилник, информира Дарик. Конгресът постави задачата на Националния съвет и се очаква документът да е готов за следващия пленум през декември. Заседанието на Националния съвет днес се очаква да е много драматично. От вътрешната опозиция на Нинова вече са подготвили алтернативен доклад за представянето на партията на местните избори, с който искат оставката на лидерката и на предизборния щаб. Документът е подписан от близо 50 червени опозиционери. С него се критикува ръководството, че си е поставило занижени изборни и политически цели, а действията му превръщали БСП от масова и програмна в регионална и електорална партия", "date": "2019.11.17", "title": "БСП отново влиза в избори"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/402223-%D0%B4%D0%BD%D1%81%D0%BA-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BB%D0%B8%D1%86%D0%B5%D0%BD%D0%B7%D0%B8%D1%82%D0%B5-%D0%BD%D0%B0-6-%D1%84%D0%B8%D1%80%D0%BC%D0%B8-%D0%B7%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D0%BD%D0%B0%D0%B4%D0%B7%D0%BE%D1%80", "text": "Дирекцията за национален строителен контрол прекрати удостоверенията на 6 фирми за строителен надзор, съобщи ДНСК.  Мярката е във връзка с влезли в сила три наказателни постановления за срок от две години, с които са наложени имуществени санкции на санкционираните юридически лица.  С проекта на Закон за изменение и допълнение на Закона за устройство на територията е предвидено  , така и от Централно управление. За целта РДНСК ще извършват служебни проверки на комплексния доклад, съдържащ оценка за съответствие на инвестиционните проекти с основните изисквания към строежите.  Освен това се предвижда  служебните проверки на ДНСК да обхванат всички издадени разрешения за строеж, с изключение на издадените от министъра на регионалното развитие и благоустройството.  За периода януари – септември тази година ДНСК е наложила имуществени санкции на фирми за строителен надзор в размер на близо 300 000 лв. и глоби на физически лица за още над 10 000 лв. За сравнение – за същия период на 2018 г. от ДНСК са наложени имуществени санкции на лица упражняващи строителен надзор в размер на близо 215 000 лв. и глоби на физически лица за над 5 000 лв.  Направени са 4341 проверки на фирми, извършващи контрол при строителството на строежи от първа до трета категория. За установени нарушения са съставени 61 акта по ЗАНН, по които са издадени наказателни постановления и 4 заповеди за спиране на строежи.  От началото на годината до сега ДНСК е извършила", "date": "2019.11.17", "title": "ДНСК прекрати лицензите на 6 фирми за строителен надзор"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402224-%D0%BB%D0%B8%D0%B4%D0%B8%D1%8F-%D1%88%D1%83%D0%BB%D0%B5%D0%B2%D0%B0-%D0%B7%D0%B0-%D0%B1%D0%BE%D0%BB%D0%BD%D0%B8%D1%87%D0%BD%D0%B8%D1%82%D0%B5-%D1%81%D0%B1%D1%8A%D1%80%D0%BA%D0%B0%D0%BD-%D0%B5-%D0%B8-%D0%BA%D0%BE%D0%BD%D1%82%D1%80%D0%BE%D0%BB%D1%8A%D1%82,-%D0%B8-%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE", "text": "Това е мярка срещу прекалено високия брой фалшиви болнични, коментира Лидия Шулева по повод предложението първият ден от болничните да не се плаща. В предаването „Тази неделя” по бТВ тя обясни, че е сбъркано и плащането, и контрола – при застрахователните компании, този който събира парите, контролира и плащането, посочи бившият министър на икономиката. „В нашата система Агенцията за приходите събира парите, НОИ изплаща болничните, а лекарите, които са на подчинение на Министерството на здравеопазването дават болничните. Разкъсана е връзката между плащането и контрола, а трябва да е на едно място”, обясни Лидия Шулева. Ако лекарите издават болничните, нормално е плащането да бъде в Здравната каса, защото касата може да ги контролира и няма да им е все едно от парите, които са при тях за разпределение, да раздават така спокойно болнични, от които няма нужда, коментира Шулева. Другата възможност според нея е всички лекари да бъдат на подчинение на НОИ, за да може там да е контролът. Не бива да се противопоставят двата стълба на пенсионната система, коментира още бившият министър на икономиката, след като тази седмица стана ясно, че по-голямата част от първата вълна хора с пенсия от частен фонд нямат достатъчно пари в партидите си, за да я получават пожизнено. „Допускането, че натрупването по партиди през годините ще бъде достатъчно не се оказа правилно”, коментира Шулева. „В онези години вероятно се е смятало, че 20 години са достатъчно дълъг период. Но през тези години имаше доста сериозна безработица все още в следствие на прехода, имаше и тежка финансова криза. Всички тези негативни явления нямаше как да бъдат предвидени”, обясни тя. Според Лидия Шулева обаче проблемът е колко хората ще вземат пари от първата пенсия. „Там има едни диспропорции, които будят сериозни притеснения. Те са свързани с така наречения коефициент на редукция – с колко процента трябва да бъде намалена пенсията от НОИ, която хората ще получават, за сметка на това, че ще има пенсия от втория стълб”, посочи Шулева. Тя обясни, че на първо място пенсията в НОИ се получава както от осигурителни вноски, така и от държавна субсидия, която е 33 процента от сумата, която хората вземат, според бюджета за 2020 г. „Казано по друг начин държавата се включва като осигурител, но изключвайки държавата при редукция на тази пенсия, хората ще бъдат лишени от субсидията. Такава субсидия ще получават всички, които са родени до 1959 г., а другите няма да я получават”, каза Лидия Шулева. На второ място хората са внасяли с 5 процента по-малко в НОИ през последните 20 години, но осигурителният стаж е 40, отбеляза още тя и обясни, че това е само половината от времето, в което те са внасяли по-малко, докато този коефициент отчита за целия период. Тук има още една несправедливост, смята Шулева.", "date": "2019.11.17", "title": "Лидия Шулева за болничните: Сбъркан е и контролът, и плащането"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/402225-%CF%80e%D1%87e%D0%BB%D1%8F%D1%82-%D0%BB%D0%B8-%D0%BFo%D1%82pe%D0%B1%D0%B8%D1%82e%D0%BB%D0%B8%D1%82e-o%D1%82-%D0%BDapac%D1%82%D0%B2a%D1%89a%D1%82a-%C4%B8o%D0%BD%C4%B8ype%D0%BD%D1%86%D0%B8%D1%8F-%D0%BCe%D0%B6%D0%B4y-%D0%B1a%D0%BD%C4%B8%D0%B8%D1%82e", "text": "Πpeз пocлeднитe двe гoдини мoлбитe зa paзpeшaвaнe нa извъpшвaнe нa дeйнocттa ĸъм Фeдepaлнaтa ĸopпopaция зa дeпoзитнo зacтpaxoвaнe нa CAЩ дocтигнaxa нoви виcини, пишe Джoш Peйни в нoвa cтaтия. Πpeз 2018 г. пeтнaдeceт нoви opгaнизaции ca oдoбpeни oт peгyлaтopa, a дo мoмeнтa тexният бpoй e oceм. И изглeждa, чe cлeд двe дeceтилeтия нa пoнижaвaнe нa бpoя нa игpaчитe в ceĸтopa, ceгa нaй-пocлe ĸoнĸypeнциятa oтнoвo нapacтвa. Сhіmе, ĸoятo извъpшвa бaнĸиpaнe eдинcтвeнo мoбилнo, e oтĸpилa 2 млн. paзплaщaтeлни cмeтĸи caмo в CAЩ и eжeмeceчнo бpoят нa ĸлиeнтитe ѝ нapacтвa пo-бъpзo oт тoзи нa Wеllѕ Fаrgо или Сіtіbаnk. Инcтитyции, ĸoитo oщe нe ca ce зaнимaвaли c oпepaции c ĸpaйни ĸлиeнти, вĸлючитeлнo Ѕquаrе, Gоldmаn Ѕасhѕ и Rоbіnhооd, cъщo нaвлизaт в oтpacълa. Cпopeд ĸoнcyлтaнтcĸaтa ĸoмпaния СG42 yязвимocттa нa тъpгoвcĸoтo бaнĸиpaнe мoжe дa дoвeдe дo зaгyби oт 344 млpд. дoлapa зa дeceттe нaй-гoлeми бaнĸи в oтpacълa пpeз cлeдвaщaтa гoдинa. A мaĸap нoвитe бaнĸитe дa нe мoгaт дa ĸoмпeнcиpaт 1500-тe финaнcoви инcтитyции, ĸoитo ca зaтвopили cлeд 2009 г., тяxнaтa пoявa мoжe нaиcтинa дa ce пpeвъpнe в зaплaxa зa 0,2% oт мeгaбaнĸитe, ĸoитo пpитeжaвaт пoвeчe oт двe тpeти oт вcичĸи aĸтиви в индycтpиятa. Haпpeд ĸъм нoвитe бaнĸи C пoдмлaдявaнeтo нa дeмoгpaфиятa в CAЩ, a и в cвeтa изoбщo, пoтpeбитeлитe зaгъpбвaт вce пoвeчe тpaдициoннитe бaнĸи, oпepиpaщи чpeз мpeжa oт физичecĸи ĸлoнoвe, и ги зaмecтвaт c пpилoжeния, ĸoитo им нaчиcлявaт пo-ниcĸи тaĸcи. Toвa дoвeдe дo пoнижaвaнe нa финaнcoвитe pecypcи, нeoбxoдими зa нaвлизaнe в бaнĸoвия ceĸтop, тъй ĸaтo нyждaтa oт физичecĸи oбeĸт и пepcoнaл в нeгo e eлиминиpaнa. Ocвeн тoвa pиcĸoвитe ĸaпитaлиcти зaпoчнaxa дa пocтaвят peĸopди c финaнcиpaнeтo нa нeoбaнĸитe. Caмo зa втopoтo тpимeceчиe нa 2019 г. в CAЩ пoдoбни инcтитyции ca пoлyчили oбщo 2,5 млpд. дoлapa. Зa cpaвнeниe - тaзи cyмa e 2,3 млpд. дoлapa зa цялaтa 2018 г. Kaĸтo липcaтa нa нeoбxoдимocт oт физичecĸи oбeĸти, тaĸa и дocтъпът дo финaнcиpaнe oтвopиxa пътя ĸъм пaзapитe зa нoви бaнĸи. Cъщeвpeмeннo няĸoи cĸaндaли, нaпpимep \"Oceм e cтpaxoтнo\" (\"Еіght іѕ grеаt\"), пpи ĸoйтo Wеllѕ Fаrgо цeлeшe вceĸи ĸлиeнт нa бaнĸaтa дa изпoлзвa oceм нeйни пpoдyĸтa и зaпoчнaxa дa oтĸpивaт cмeтĸи бeз знaниeтo нa пoтpeбитeлитe, и Гoлямa peцecия oт 2008 г. знaчитeлнo нaмaлиxa дoвepиeтo в ĸoнвeнциoнaлнитe бaнĸи. Kaĸвo oзнaчaвa тoвa зa пoтpeбитeлитe? Бaнĸитe знaчитeлнo пoдпoмaгaт иĸoнoмичecĸия pacтeж ĸaтo финaнcиpaт вcичĸи ocтaнaли индycтpии и нaтpyпвaнeтo нa ĸaпитaл. Hapacтвaнeтo нa ĸoнĸypиpaнeтo мeждy тяx зa вceĸи ĸлиeнт oзнaчaвa или пoнижaвaнe нa мapжa нa пeчaлбaтa, или зaгyбa нa пaзapeн дял. B тaзи cитyaция пo-гoлямo ĸoличecтвo ĸpeдити щe бъдaт oтпycнaти нa пo-ниcĸa цeнa, т.e. лиxвaтa зa ĸpaйнитe пoтpeбитeли и бизнecитe щe ce cвиe.aзaнo инaчe, ĸoнĸypeнциятa пoдoбpявa знaчитeлнo ycлoвиятa нa бaнĸиpaнe зa пoтpeбитeлитe и бизнecитe, вoди дo пo-гoлямa eфeĸтивнocт нa caмия бaнĸoв ceĸтop и дo pacтeж нa иĸoнoмиĸaтa изoбщo. Зaтoвa e paдocтнa тeндeнция, чe пoдoбeн фeнoмeн ce нaблюдaвa и в Бългapия, мaĸap и нa знaчитeлнo пo-oгpaничeн мaщaб.    ", "date": "2019.11.17", "title": "Πeчeлят ли пoтpeбитeлитe oт нapacтвaщaтa ĸoнĸypeнция мeждy бaнĸитe?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402206-%D0%BA%D0%B0%D0%BF%D0%B0%D0%BD%D0%B8%D1%82%D0%B5-%D0%BD%D0%B0-%E2%80%9E%D1%87%D0%B5%D1%80%D0%BD%D0%B8%D1%8F-%D0%BF%D0%B5%D1%82%D1%8A%D0%BA%E2%80%9D", "text": "\"Черният петък\" наближава. Мнозина вече зареждат кредитните карти, батериите на лаптопите и портфейлите, защото е време за пазаруване. В студиото на „Събуди се\" IT експертът Христо Ласков съветва с какво трябва да внимаваме преди да се впуснем в масово харчене. „Това, за което трябва да внимаваме, не само около „Черния петък\", но и около коледните празници, е да не се хванем в капана на собственото си желание да намерим най-добрата оферта\", посочи Ласков.      „Има една доста добре организирана кибериндустрия. Тя използва технологиите като средства за достигане до много повече хора и злоупотребява с очакванията за ниски цени. Тази индустрия ни експлоатира, като краде от нашите пари, информацията от кредитните ни карти и личните ни данни. Това са трите основни цели на киберпрестъпниците\", добави Ласков. „Ще изброя няколко съвета за безопасно пазаруване онлайн. Винаги трябва да проверяваме сайта, от който купуваме, името му и неговата легитимност. Трябва да следим за ревюта – дали сайтът, който сме си избрали съществува в Интернет света\", посъветва IT експертът.  ", "date": "2019.11.17", "title": "Капаните на „Черния петък”"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402207-%D0%B3%D0%BE%D0%B4%D0%B6%D0%B8-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8", "text": "50-годишният Георги Милчев-Годжи се показа със счупена ръка в едно от последните издания на шоуто на Слави Трифонов по новата му телевизия.    Музикантът не пожела да отговори какво се е случило с дясната му ръка, въпреки директния въпрос на шефа му и бързо-бързо напусна мястото си в „Ку-ку бенд”.  Преди това пък той се криеше пред йоника, като нарочно държаше ръката си максимално надолу, за да не забележат зрителите. Според източник на „Уикенд”, Георги Милчев е паднал в понеделник вечерта в дома си. Не е ясно какво е причинило битовия инцидент и дали причината не е свързана с алкохол.    Припомняме че преди точно година Милчев отново претърпя сериозно нараняване-счупен крак и дълго време липсваше от предаването. След връщането си пък ползваше специален стол, на който подпираше наранения крак. Годжи куцаше почти половин година, но днес вече се движи перфектно. Счупената ръка обаче носи проблеми както за шефа му, който се лишава от неговите музикантски умения точно при старта на новата телевизия, която Трифонов пусна преди само седмица.   В изданието на предаването във вторник вечерта Георги Милчев бе накаран от шефа си да свири на дайре, за да допринесе с нещо за музикалния съпровод, въпреки сериозния си здравословен проблем. Под въпрос е и бъдещата кариера на китариста, защото подобно счупване може да се окаже трудно преодолимо в работата му, коментират запознати.", "date": "2019.11.17", "title": "Годжи се потроши"}
{"url": "http://www.classa.bg/%D1%81%D0%B2%D1%8F%D1%82/item/402208-%D1%87%D0%B0%D1%81%D1%82%D0%BD%D0%B8%D1%8F%D1%82-%D1%81%D0%B5%D0%BA%D1%82%D0%BE%D1%80-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B2%D1%8A%D1%80%D1%88%D0%B8-%D1%81%D0%B2%D0%BE%D1%8F%D1%82%D0%B0-%D1%80%D0%B0%D0%B1%D0%BE%D1%82%D0%B0-%D0%BE%D1%82%D0%BD%D0%BE%D1%81%D0%BD%D0%BE-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8", "text": "През следващия месец конференцията на ООН за изменението на климата, COP25, трябва да изработи правилник, който ще улесни бизнеса да бъде част от обединените действия в областта на климата, пише за Financial Times Йосуе Танака, управляващ директор за енергийната ефективност и климатичните промени в Европейската банка за възстановяване и развитие (ЕБВР). Фирмите се нуждаят от ясни правила, за да работят ефективно. Има широко съгласие, че включването на частния сектор е необходимо, за да се увеличи финансирането срещу климатичните промени от милиарди към трилиони и да се постигне амбицията на Парижкото споразумение от 2015 г. за въглероден неутралитет до средата на този век. Но докато годишните разговори за климата на ООН напреднаха по много други фронтове, миналогодишната среща на върха не постигна споразумение по член 6 от Парижкото споразумение - относно пазарните механизми, необходими за постигането на тази цел. Член 6 подкрепя международното сътрудничество. Парижкото споразумение изисква държавите да определят собствените си национално определени вноски (НОК), които понастоящем не са достатъчни, за да ограничат глобалното затопляне до 2 градуса над прединдустриалните нива. Така че, за да насърчи държавите да станат по-амбициозни с течение на времето - да достигнат превишението от 2 градуса или дори да повишат амбицията си до 1,5 градуса, член 6 предлага използването на пазари за въглеродни емисии, за да се даде възможност на страните да си сътрудничат, търгувайки с квоти (кредити). Това помага, като се позволи, да речем, на намалените емисии, произтичащи от швейцарски инвеститорски проект в Сенегал, да бъдат частично споделени от транзакционните страни, така че да няма двойно отчитане и всеки тон емисии да се брои. Чрез определяне как държавите могат да работят заедно за реализирането на дадена цел и след това за разпределяне на ползи, член 6 е от ключово значение за успеха на действията по климата. Ефективността на разходите в резултат на подобно международно сътрудничество ще позволи на страните да направят повече на същата цена – допълнително и по-бързо намаляване на емисиите и създаване на благоприятен кръг, от който да се възползват всички без допълнителни разходи. Или споразумението може просто да помогне за по-евтино постигане на планираното намаляване на емисиите. По един или друг начин член 6 следва да помогне за създаването на необходимата гъвкавост за балансиране на амбицията за действие в областта на климата със социалната справедливост за онези, чийто поминък е отрицателно засегнат от планираните промени.       Ползите за региона, покриван от Европейската банка за възстановяване и развитие - 38 развиващи се икономики в Европа, централна Азия и южното и източното Средиземноморие - ще бъдат значителни, според изследвания на ЕБВР. Те показват, че дори при днешното ниво на амбиция сътрудничеството по член 6 може да отключи икономически ползи за 53 млрд. долара в региона на ЕБВР до 2050 г. и 131 млрд. долара до 2100 г., създавайки кумулативен виртуален пазар на въглерод, оценен на 300 милиарда долара до края на 21 век. Това са повратни ползи, към които си струва да се стремим. Миналата година повечето страни бяха готови да се споразумеят за пазарните механизми. В крайна сметка обаче разликите между подхода на Бразилия, Китай и Индия, които искат по-голяма гъвкавост, и ЕС, който иска по-твърд подход, осуетиха приемането на насоките. Те са отново на масата тази година. Нуждата е спешна. Докладът от миналата есен на водещи климатолози от Междуправителствената група за климатичните промени предупреди, че остава само десетилетие, за да се избегне необратима климатична катастрофа. Необходимо е също така бързо мислене, за да се осигури справедлив преход, така че цели слоеве от населението да не страдат от необходимите икономически промени. Настоящото геополитическо напрежение може временно да засенчи сделката, като вероятно означава, че ще трябва допълнителна работа по член 6 след COP25 и преди последната среща от настоящия цикъл в Обединеното кралство следващата година. Но е важно член 6 да бъде съгласуван по същество през декември, така че да привлече достатъчно внимание, за да бъде прокаран навреме, с цел да бъде разширен до края на този петгодишен период през 2020 г. и отново до 2025 г. Амбицията се увеличава през годините след 2020 г. През септември международните банки за развитие (МБР) обявиха планове за увеличаване на инвестициите за глобални действия в областта на климата, които те подкрепят всяка година, до 175 млрд. долара до 2025 г. (досегашният рекорд от 2018 г. беше 111 млрд. долара). До 2025 г. се очаква годишното съфинансиране на инвестиции за действия в областта на климата да нарасне значително до 110 млрд. долара, от които 40 милиарда долара трябва да бъдат мобилизирани от инвеститори от частния сектор. МБР могат да играят роля на маркет-мейкъри, като определят стандартите и дават възможност за инвестиции, водещи до търгуеми резултати от намаляване на въглеродните емисии. Бизнесът и МБР чакат правилника. През четирите години след 2015 г. светът измина дълъг път към писането на пазарни правила, с които компаниите да могат да работят в действителност. Ясен правилник би задвижил частния сектор, позволявайки на климатичните действия да нараснат експоненциално. Колкото по-рано започне това, толкова по-добре. За да направим най-доброто, което можем за планетата, трябва да излезем от тазгодишната среща с правилник.    ", "date": "2019.11.17", "title": "Частният сектор трябва да свърши своята работа относно климатичните промени"}
{"url": "http://www.classa.bg/%D1%81%D0%B2%D1%8F%D1%82/item/402209-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B8%D0%BC%D0%B0%D0%BC-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-brexit", "text": "Британският премиер Борис Джонсън обяви, че всеки кандидат от Консервативната партия на парламентарните избори лично му е обещал да гласува за сделката му за Brexit в Камарата на общините, ако той получи мнозинство на изборите. В интервю за в. \"Сънди телеграф\" Джонсън каза, че обещанията ще дадат възможност на избирателите да бъдат \"100 процента сигурни\", че правителство на торите ще \"деблокира\" парламента.  Всичките 635 кандидати от Консервативната партия, участващи в изборите, поеха към мен ангажимент, ако бъдат избрани, да подкрепят сделката ми за Brexit, така че да се сложи край на неяснотата и най-сетне да напуснем Европейския съюз, заяви премиерът, цитиран от ТАСС.  Публикувани вчера допитвания показват, че консерваторите на Джонсън се ползват с най-голяма подкрепа от 2017 г. насам, предава Ройтерс. Четири проучвания показват преднина между 10 и 17 процентни пункта на консерваторите пред лейбъристите.  Според допитване на социологическа агенция \"ЮГов\" консерваторите имат 45% подкрепа - най-високото равнище от 2017 г., а лейбъристите – 28%, без промяна. Подкрепата за проевропейски ориентираните Либерални демократи е 15 на сто, а за Партията за Brexit - 4%, отново без промяна. Сондаж на \"СавантаКомРес\" също показва, че консерваторите се радват най-високото си равнище на подкрепа от 2017 г., с известна разлика в числата: 41 на сто за торите и 33 на сто за лейбъристите. Консерваторите имат 16 пункта преднина пред лейбъристите съгласно допитване на \"Ъпиниъм Рисърч\", а според анкета на в. \"Мейл от сънди\" - 15 пункта. При все това анализатори предупреждават, че доминиращият въпрос за Брекзита, предизвикал разделение както в големите партии, така и сред избирателите им, може да обърка обичайните сметки. (БТА)  ", "date": "2019.11.17", "title": "Борис Джонсън: Имам подкрепата на партията си за сделката за Brexit"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402210-%D0%BF%D0%B0%D1%81%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%81%D0%B0%D1%89-%D0%B5-%D0%B7%D0%BD%D0%B0%D0%BA-%D0%BD%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%BE%D1%81%D1%82-%D0%B7%D0%B0-%D0%BF%D0%BE%D0%BA%D1%83%D0%BF%D0%BA%D0%B0%D1%82%D0%B0-%D0%BD%D0%B0-f16", "text": "При достатъчно въображение, може да се поиска САЩ да купят остров и АЕЦ \"Белене\", което може да доведе до мащабни изследвания в областта на ядрената сфера, водеща до постижения с Нобелови награди. Визитата на Борисов в САЩ идва като отговор за покупката на изтребителите F-16, каза по Би Ти Ви президентът на Атлантическия клуб Соломон Паси. Той допълни, че подобна визита е знак за благодарност за свършеното. Според Паси, чрез темата за изтребителите F-16 се повдига и въпроса за сферата сътрудничество в сферата на космонавтиката, авиокосмическата област както и възможност за участие в проекти на NASA. Друг казус, който може да се разисква е засилването на взаимоотношенията в областта на отбраната, а с оглед стартирането на мрежата в Китай, страната ни трябва да търси сътрудничество със Съединените щати в посока изграждане на 5G мрежа, каза още той. При достатъчно въображение, може да се поиска САЩ да купят остров и АЕЦ \"Белене\", което може да доведе до мащабни изследвания в областта на ядрената сфера, водеща до постижения с Нобелови награди. Соломон Паси заяви, че новата посланичка на САЩ Херо Мустафа е напълно подготвена за позицията си, както и че не е нещо нетипично свободното отношение на премиера Борисов към нея, тъй като и американците имат лидер, който е с нестандартно отношение.    ", "date": "2019.11.17", "title": "Паси: Визитата на Борисов в САЩ е знак на благодарност за покупката на F16"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402211-%D0%B1%D0%BB%D0%B8%D0%B7%D0%BD%D0%B0%D1%88%D0%BA%D0%B8-%D1%80%D0%B0%D0%B4%D0%B5%D0%B2-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BD%D0%B0%D0%B9-%D0%B2%D0%B8%D1%81%D1%88%D0%B5%D1%82%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5,-%D0%B0%D0%BA%D0%BE-%D0%BD%D0%B5-%D0%BF%D0%BE%D0%B4%D0%BF%D0%B8%D1%88%D0%B5-%D1%83%D0%BA%D0%B0%D0%B7%D0%B0-%D0%B7%D0%B0-%D0%B3%D0%B5%D1%88%D0%B5%D0%B2", "text": "Нарушаването на Конституцията, наред с държавната измяна, е най-висшето политическо престъпление, за което може да се открие процедура за импийчмънт, заяви експертът по конституционно право Ако президентът Румен Радев откаже да подпише указа за назначаване на Иван Гешев за главен прокурор, чиято кандидатура беше прегласувана от ВСС, държавният глава ще извърши много тежко престъпление. Това каза за предаването „Метроном“ по Радио „Фокус“ експертът по конституционно право проф. Георги Близнашки. „Ще наруши Конституцията, а нарушаването на Конституцията, наред с държавната измяна, е най-висшето  Ако бъде отстранен от длъжност може да се стигне до наказателнполитическо престъпление, за което може да се открие процедура за импийчмънт.а отговорност, но това са гранични хипотези и не си заслужава да ги обсъждаме. Президентът трябва да изпълни своя дълг като подпише указа за назначаване на главния прокурор“, каза проф. Близнашки. Той коментира още, че се надява държавният глава да не търси начин да осуети назначаването на Иван Гешев. По думите му няма смисъл Румен Радев да сезира Конституционния съд и цялото връщане на процедурата и прегласуване на кандидатурата е било безсмислено.    ", "date": "2019.11.17", "title": "Близнашки: Радев ще направи най-висшето политическо престъпление, ако не подпише указа за Гешев"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402212-%D0%BD%D0%B5-%D1%81%D1%82%D0%B0%D0%BD%D0%B0%D1%85%D0%BC%D0%B5-%D1%81%D1%8A%D0%B2%D0%B5%D1%82%D1%81%D0%BA%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0,-%D0%BD%D0%BE-%D1%81%D0%BC%D0%B5-%D0%BA%D0%BE%D0%BB%D0%BE%D0%BD%D0%B8%D1%8F-%D0%BD%D0%B0-%D1%81%D0%B0%D1%89", "text": "Русофобски оплаквачки пропищяха орталъка как някога щели сме да станем 16-та република на СССР. Смотаният ни президент Желев също въртеше тази изтъркана плоча. Пенеше се и редеше страхотни думи за национално предателство и колко страшно сме били зависими от Кремъл. Да, бяхме зависими! Но във външната си политика. У нас Живков си правеше, каквото си науми. Кремъл беше против Възродителния процес, но Тато го направи, нали? Я да се пробва сега Борисов! СССР води 12 години война в Афганистан – да е отишъл един български войник? А САЩ ни хвърли в огъня на Ирак, в Афганистан, а сега ни наортачи и срещу Русия. Кога сме били зависими? Никога Москва нямаше да се съгласи да станем тяхна република, защото губи един глас в международната битка. Дори само заради това. Дори само заради някоя черна работа, която вършехме в света по поръка на Кремъл. А това съвсем не е малко. Живков знаеше това отлично, но нищо не му пречеше да декларира навсякъде най-сърдечни братски чувства. Защото беше хитър. Една целувка с Брежнев и един орден и 12 години получавахме 600 милиона долара безвъзмездна и тайна помощ. Тайна от другите соцдържави. Да не говорим за нефта, дървения материал, рудите, машините, които ни се даваха ей така. Да не говорим и за необятния пазар на нашите калпави изделия. Генералът от КГБ  свидетелства: Никога, никой посланик не е правил дори и опит да командва Тодор Живков. Той винаги е приеман с всички протоколни почести като държавен глава в Москва. А сега дори не Вашингтон ни командва, а неговото посолство в София. И дава пример. При едно от посещенията казва с леко драматична нотка в гласа на Брежнев: „Ако не ни дадете спешно 82 234 000 долара, загиваме!“ Брежнев се окашля и отвръща: „Тодор – защо 82 234 000 долара, а не направо сто милиона?” Целувката на Тато беше златна, а Борисовата и цент не струва! Да ни е дал Белия дом поне пет долара – ей така, безвъзмездно? САЩ, под прикритието на НАТО, вече си имат бази в България и никога няма да бъдат изхвърлени оттам. Така ни направиха мишена на руските ракети. САЩ казват кои да управляват, а които се опъват, биват смазвани. САЩ казват кой ще е президент, в това няма съмнение, изборите са само за парлама. Дори Борисов не скри, че преди да подпише договора с Македония, го даде на американския посланик за одобрение! Той много добре знае, че ако рекат от Вашингтон и за два часа ще го няма от министерския съюз. Това е денонощният му страх!  ", "date": "2019.11.17", "title": "Не станахме съветска република, но сме колония на САЩ"}
{"url": "http://www.classa.bg/%D1%81%D0%B2%D1%8F%D1%82/item/402213-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%B1%D0%B8%D1%82%D0%BA%D0%BE%D0%B9%D0%BD%D0%B8-%D1%81%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%BE-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%BB%D1%83%D0%B6%D0%B1%D0%B0-%D0%BD%D0%B0-%D1%80%D1%83%D1%81%D0%B8%D1%8F", "text": "Загубена криптовалута на стойност $450 милиона от вече несъществуващата крипто борса WEX може и да е била прехвърлена във фонд, принадлежащ на руската разузнавателна агенция – ФСБ, според разследване на BBC, публикувано на 15 ноември. Неотдавнашното разследване на BBC по делото за крипто борсата BTC-e, в което съоснователят Александър Виник е обвинен в измама и пране на цели $4 милиарда в Биткойн (BTC) в продължение на шест години, разкри нови подробности, които предполагаемо свързват загубени клиентски средства с ФСБ. Предполагаеми доказателства BBC извлече аудио файлове, които уж свързват лице на име Антон – предполагаем бившия служител на ФСБ, Антон Немкин – с Алексей Билюченко, съосновател на BTC-e и Константин Малофеев, за който се появиха слухове, че стои зад продажбата на WEX.     По време на бизнес среща през 2018 г., Антон предполагаемо е поискал Билюченко да му предаде студените портфейли, съдържащи крипто активи на WEX. След това непотвърдено предаване, Билюченко е изпратен в отдел на ФСБ в Москва, където няколко служители в цивилни дрехи са го разпитвали за операциите на WEX. На следващия ден Антон твърди, че Билюченко е поискал да предаде цялата криптовалута, съхранявана в портфейлите на WEX, заявявайки, че активите ще бъдат дадени във „фонда на ФСБ“. По това време портфейлите съдържаха криптовалута на стойност $450 милиона, част от която принадлежала на клиентите на борсата. В крайна сметка Билюченко се съгласил да преведе горепосочената сума. Данните от Blockchain.com и Explorer.Litecoin.net сочат, че 30 000 BTC и 700 000 LTC са били прехвърлени от гореспоменатите портфейли – което се равнява на $350 милиона по това време. Други обвинения срещу свързани страни През юли тази година, Димитрий Василиев, бивш изпълнителен директор на WEX, беше арестуван в Италия. През април 2019 г. Василиев стана обект на криминално разследване от полицейското управление в казахстанския град Алмати, тъй като предполагаемият заподозрян беше обвинен в измама на местен инвеститор в размер на $20 000 чрез WEX. Същия месец, прокурорите на Съединените щати подадоха жалба срещу BTC-e и Виник. По време на подаването, Надзора за финансови престъпления (FinCEN) определи граждански наказания за BTC-e и Виник миналата година, които са изправени пред глоби в размер на над $88 милиона за борсата и $12 милиона за руснака. В документацията ясно се посочва, че BTC-e и  не са се опитвали да се регистрират във FinCEN, да прилагат практики за борба с прането на пари или като цяло да съобщават за съмнителна дейност.       ", "date": "2019.11.17", "title": "Изчезнали Биткойни са предполагаемо свързани с разузнавателната служба на Русия"}
{"url": "http://www.classa.bg/%D1%81%D0%B2%D1%8F%D1%82/item/402214-%D0%BD%D0%B0%D0%B4-200-%D1%85%D0%B8%D0%BB%D1%8F%D0%B4%D0%B8-%D1%87%D0%B5%D1%85%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D0%BF%D1%80%D0%B0%D0%B3%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%B0%D0%B1%D0%B8%D1%88", "text": "Около 250 000 чехи, по данни на министерството на вътрешните работи, се събраха снощи в центъра на Прага, за да поискат оставката на премиера милиардер Андрей Бабиш. Това се случва в навечерието на 30-годишнината от Нежната революция, свалила комунизма в бивша Чехословакия, съобщава bTV. Бабиш е обвиняван в корупция и срещу него се води разследване на Европейската комисия по подозрение в конфликт на интереси заради холдинга му \"Агроферт\". Премиерът на Чехия отхвърля тези обвинения. Бабиш беше уличен и като агент на службите по времето на комунизма, показват тайни досиета на полицията от 80-те. Милиардерът отрича и това. Движението \"Милион и един моменти за демокрацията\", организатор на протеста, призова премиера да намери решение на конфликта на интереси или да подаде оставка. Организаторите вероятно ще отправят призив за нови протести на 7 януари, ако Бабиш не изпълни исканията им.", "date": "2019.11.17", "title": "Над 200 хиляди чехи протестираха в Прага срещу премиера Бабиш"}
{"url": "http://www.classa.bg/%D1%81%D0%B2%D1%8F%D1%82/item/402215-%D0%B2%D0%BE%D0%B9%D0%BD%D0%B0%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B3%D1%83%D0%B1%D0%B8-%D1%81%D1%82%D1%80%D0%BE%D0%B9%D0%BD%D0%B8%D1%82%D0%B5-%D1%81%D0%B8-%D1%80%D0%B5%D0%B4%D0%B8%D1%86%D0%B8", "text": "Вчера в коментарите под статията “Първият ден от изслушванията по импийчмънта на Тръмп показа цялата надутост и окаяност на демократите” се разписа мой американски познат с алтернативен поглед върху случващото се, изказал мнение, че “След това изслушване вероятността за импийчмънт на Тръмп приближава 100%. В потвърждение на моята позиция мисля, че най-добре ще е да цитирам рупора на Демократическата партия на САЩ - CNN, който споделя информация от своите партийни източници. В CNN се появи статия със заглавие: “В частен разговор демократите се съмняват в сериозното движение на общественото мнение по въпроса за импийчмънта”. В нея се говори, че демократите в Камарата на представителите публично изразяват надежда, че историческите изслушвания по импийчмънта ще убедят преобладаващото мнозинство в американското общество, че президентът Тръмп е извършил тежки престъпления и провинения, но в частни разговори мнозина признават, че това едва ли ще се случи. На закрита среща тази седмица председателят на Камарата на представителите Нанси Пелоси и нейните основни помощници се оказаха скептично настроени по отношение на перспективите за рязко изменяне на общественото мнение, дори и когато започнаха публичните изслушвания по импийчмънта, както разказват няколко източника на CNN, информирани по въпроса. В резултат на това, според източниците, демократите ще се движат напред с процедурата по импийчмънт, дори и ако тяхната политика е неясна. Източниците отбелязват, че дори по време на процедурата за импийчмънт на Ричард Никсън голяма част от обществото е разделено до момента, в който той е принуден да подаде оставка. “ , заяви пред CNN лидерът на мнозинството в Камарата на представителите Стани Хойер, когато го питат дали смята, че възгледите на обществото ще се променят рязко.  Демократите предприеха съвместни усилия, за да променят риториката си, за да може ясно да представят пред обществото по-лаконично съобщение: че Тръмп се е занимавал с “подкупи, които се споменават като условие за импийчмънт в Конституцията, когато той тласка украинските длъжностни лица да разследват дейността на политическия му противник в замяна на 400 милиона долара военна помощ, както разказа ръководителят на Демократическата партия в Камарата на представителите Нанси Пелоси в деня след първите публични процедури за импийчмънт. Въпреки това, демократите говорят, че ще бъде сложно да убедят значително мнозинство от обществото, че направеното от Тръмп е злоупотреба с власт. “Злоупотребата с власт не е задължително концепцията, за която размишлява мнозинството американци”, заяви конгресменът-демократ от Кънектикът Джим Хаймс, който е член на комисията по разузнаване на Камарата на представителите. “Същността е, че ние всички работим над изясняването на доста необичайна за повечето американци концепция - злоупотребата с власт”. Меко казано е, че “политиката” на демократите по процедурата за импийчмънт е “мътна”. На първо място, чисто от правна гледна точка, Тръмп дори и да е искал да блокира предоставянето на военна помощ на Украйна срещу разследване на случая с фирма “Бурисма” и сина на Байдън, в крайна сметка не е направил така. Военната помощ на САЩ е предоставена на Украйна без нарушение на каквито и да е срокове и допълнителни условия. Всичко, което могат да вменят демократите, изхождайки от тази концепция, е опит за подкуп, но администрацията на Тръмп самостоятелно взема решение да предостави помощ, никой не я е натискал. Дори в руския НК има член №31, където се казва. Не знам дали има аналогична статия в наказателното право на САЩ, но би трябвало да има аналогична логика в наказателното право. На второ място, всички “ключови свидетели” на Демократите, които говорят за наличие в действията на Тръмп на натиск срещу Украйна, знаят за това от “трета ръка”. По време на изслушванията временният поверен в делата на САЩ в Украйна Уилям Тейлър твърди, че Тръмп е разговарял с Гордън Сондланд, американския посланик в ЕС, за “разследванията” по отношение на Джо Байдън и неговия син Хънтър, но за това самият Тейлър разбира от свой сътрудник, който уж е подслушвал този телефонен разговор по време на обед. Демократът Джеф Ван Дрю поясни че това са слухове след изслушванията. “Това е наистина трудно за оценка, защото той каза, че някой е казал”. Ван Дрю предполага, че трябва да види доказателства, поддаващи се на проверка, такива като документи или инкриминиращи аудиозаписи на президента, за да се докажат обвиненията, преди да се пристъпи към импийчмънт”. “Честно казано помощта наистина потегля към Украйна, затова и в действително няма проблем. Помощта рукна като река и всичко се разреши”, допълни той. По време на процедурата по импийчмънт, Демократите могат да измучат от пръстите си всичко, което им е угодно. Те имат резерви варианти с преследването от правосъдието на Тръмп по време на разследването на Мюлер и неговите данъчни декларации, където може да се открие укриването им. Но, съдейки по всичко, всичко ще се сведе до “хвърляне на ла*на срещу вентилатора”.", "date": "2019.11.17", "title": "Войната на Тръмп: Демократическата партия губи стройните си редици"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402196-%D0%BF%D1%80%D0%BE%D0%B1%D0%BB%D0%B5%D0%BC-%D0%B2-%D0%B0%D0%B5%D1%86-%E2%80%9C%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9D", "text": "АЕЦ “Козлодуй” има проблем? Преди малко мощността на блок №5 е понижена с около 60% от номиналната. За сега няма никакви съобщения от централата, под формата на записи на сайта и, относно причините за понижаването на товара на блока. \r\n   \r\n   Напоследък и двата блока бяха натоварени до рекордни нива, откакто се експлоатират. \r\n   \r\n   Може да се предполага, че причината не е сериозна, щом блока не е изключен от мрежата. А най-смешното ще бъде, ако маневрата е поради диспечерско разпореждане, заради липса на търсене? \r\n Ако се появят подробности ще пиша пак. \r\n   \r\n \r\n \r\n \r\n   \r\n", "date": "2019.11.17", "title": "Проблем в АЕЦ “Козлодуй” ?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402197-%E2%80%9D%D1%84%D0%B0%D0%BB%D0%BA%D0%BE%D0%BD%E2%80%9D-%D1%8A%D1%82-%D0%BA%D0%B0%D1%82%D0%BE-%D0%B0%D0%B3%D0%B8%D1%82%D0%B0%D1%86%D0%B8%D0%BE%D0%BD%D0%B5%D0%BD-%D0%BC%D0%B0%D1%82%D0%B5%D1%80%D0%B8%D0%B0%D0%BB-%D0%B8-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%BD%D0%BE-%D1%81%D1%80%D0%B5%D0%B4%D1%81%D1%82%D0%B2%D0%BE", "text": "Правителственото летало, 20-годишният ”Фалкон”, традиционно се изтъква в информационното пространство, когато в държавата стане напечено. След новините за 600-те хил. недействителни бюлетини на местните избори, търговията с гласове, арестуваните кметове и съветници, \"симпатичните\" химикалки, преживяхме и \"избора\" на главен прокурор и още много безобразия. Дойде и ред на скандалите с болничните, които извадиха синдикатите от летаргията и се появи заканата за стачна готовност. \"Фалкон\"-ът за пореден път влезе в ролята си да героизира компрометирания ни премиер. Това не се случва за първи път - помните, вярвам, че преди време преживяхме аварията със строшения колесник, който застрашил живота на Бойко, според някои автори. Сега дойде ред навигацията да се потроши и леталото да се приземява ръчно, но пилотите ни са добри и животът на Бойко отново е спасен. Другата седмица можем да очакваме следващите дежурни номера, трикове, финтове и фокуси от репертоара - скъсан менискус, хипертонична криза, някаква изискана и аристократична мигрена, или възпаление на капачката на лявото му коляно. Общото във всичките тия явления и инциденти е, че те обикновено предхождат оставката на Бойко. Поредната му оставка, преди отново да се завърне. Дали не е време да купим на Бойко нов самолет? Самолет, който да излети в една неизвестна посока и никога да не се приземява у нас!  ", "date": "2019.11.17", "title": "”Фалкон”-ът като агитационен материал и пропагандно средство"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402198-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%BE-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%B5-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8%D0%BC-%D0%BA%D0%BB%D1%8E%D1%87%D0%BE%D0%B2%D0%B0%D1%82%D0%B0-%D1%81%D0%B8-%D1%80%D0%BE%D0%BB%D1%8F-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0%D1%82%D0%B0-%D0%BA%D0%B0%D1%80%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "Премиерът се срещна с помощник държавния секретар в Бюрото по международна сигурност и неразпространение към Държавния департамент на САЩ Кристофър Форд Министър-председателят Бойко Борисов се срещна с помощник държавния секретар в Бюрото по международна сигурност и неразпространение към Държавния департамент на САЩ Кристофър Форд. Това съобщиха от Правителствената информационна служба. На срещата присъстваха вицепремиерът Томислав Дончев, министърът на енергетиката Теменужка Петкова и посланика на САЩ Херо Мустафа. Сътрудничеството между България и САЩ и в областта на енергетиката беше сред акцентите на разговора в Министерския съвет, като помощник държавният секретар Кристофър Форд отбеляза, че тази област е жизненоважна за общите ни стратегически интереси и национална сигурност. Премиерът Борисов изтъкна потенциала на страната ни да осигури диверсификация на енергийните източници и маршрути не само на наша територия, но и в региона. Българският министър-председател заяви, че за България е от стратегическо значение да запази ключовата си роля на газовата карта на Европа и специално акцентира върху реализацията на газовата връзка с Гърция. Борисов напомни, че през настоящата година са реализирани и първите доставки на втечнен природен газ с произход САЩ за страната. Премиерът Борисов подчерта, че като държава членка на ЕС България стриктно спазва изискванията за диверсификация на доставките на свежо ядрено гориво. В този контекст министър-председател отбеляза успешното партньорство между българската страна и „Уестингхаус“ през последните 15 години, включително и в търсенето на възможност за изпълнение на европейските изисквания за диверсификация на свежото ядрено гориво. Потенциалната реализация на проекта АЕЦ „Белене“ също беше обсъдена в рамките на срещата. Премиерът Борисов посочи, че общо тринадесет компании са подали заявления в процедурата за избор на стратегически инвеститор. Сред тях е и американската компания \"Дженерал електрик\". Помощник държавният секретар Форд изрази отново виждането на САЩ за този проект и двете страни се договориха за скорошно изпращане на екип от американски технически експерти до България, за да бъдат проучени възможностите за засилване на българо-американското стратегическо партньорство в енергийния сектор. Министър-председателят Борисов и Кристофър Форд дискутираха също българо-американските отношения в гражданската атомна енергетика, установени в споразумението САЩ – Евратом 123. В рамките на срещата беше отбелязано доброто сътрудничество между България и САЩ и в редица други сфери като сигурността и отбраната, борбата с тероризма, образованието и връзките между народите.    ", "date": "2019.11.17", "title": "Борисов: От стратегическо значение е да запазим ключовата си роля на газовата карта на Европа"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/402199-%D0%B8%D0%B2%D0%B0%D0%BD-%D0%B3%D1%80%D0%B0%D0%BD%D0%B8%D1%82%D1%81%D0%BA%D0%B8-%D0%B1%D1%81%D0%BF-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B5-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%85%D0%B0%D0%BC%D0%B5%D0%BB%D0%B5%D0%BE%D0%BD%D0%B8", "text": "Ако хулителите на Корнелия Нинова бяха впрегнали своята енергия в няколко енектроцентари, щяха да бъдат решени задълго енергийните проблеми на България.   Откакто Корнелия Нинова стана председател на БСП, наблюдаваме все по-засилващи се и все по-брутални атаки не само за нейното лично охулване, но което е по-тревожно, за подриване влиянието и авторитета на социалистическата партия в обществото. Отначало си мислехме, че съвпадението на набезите от външните опоненти и вътрешните подривни елементи, е случайно. Напоследък обаче се убеждаваме, че има строга система на координация. Очевидно някой много се тревожи от засилването на БСП и от възможността тя да бъде реална политическа алтернатива на сегашното статукво. За управляващите е ясно – да действат срещу политическия противник  априори е тяхната позиция и начин на съществуване. Странно е обаче, че инак тъй разнородните вътрешни хулители на БСП, по чудодееен начин обединени от поклонника на богохулната Истанбулска конвенция, председателя на ПЕС Сергей Станишев, не могат да осъзнаят, че действията им разединяват, отслабват и хабят опозиционната енергия на БСП. Възниква главният въпрос – кому е изгодно това? Ясно е, че това обслужва джедър-идеолозите, провалените неолиберали и всички, които мечтаят да ерозират традиционните духовни стълбове на българите – Православието, здравото семейство, съхранението на националната идентичност. Именно към тези ценности се връща левицата, след управлението на Сергей Станишев, който като лидер на БСП загуби всички възможни избори. Нещо, достойно дори за книгата на Гинес. Ако хулителите на Корнелия Нинова бяха впрегнали своята енергия в няколко електроцентрали, щяха да бъдат решени задълго енергийните проблеми на България. Мнозина от тях за последните 30 години добре уредиха собствения си бит в качеството си на депутати, евродепутати, министри и министър-председатели, но не си мръднаха пръста за повишаването на позорно ниските пенсии на обикновените българи. Подривните фракционни действия, които избуяват в момента в БСП, във всяка политическа сила граничат с предателство. А когато веднъж предадеш – спиране няма Ставаш професионален политически въжеиграч. Възниква и още един въпрос – след като на тези хулители толкова не им харесва социалистическата партия сега, защо не се вслушат в съветите на редовите социалисти – да си изберат друга политическа сила.  Например, Сергей Станишев може да се прехвърли в „Демократична България”, където не само ще го приемт възторжено, но и ще го назначат за пожизнен партиен лидер, което явно е детската му кристална мечта. Сигурни сме, че подобно пречистване на БСП ще повиши поне с 5 пункта нейните изборни резулати за в бъдеще. И ще възвърне симпатиите и доверието на много по-широки обществени слоеве към левицата. БСП трябва да се отърве от политическите хамелеони. Ако иска да бъде уважавана политическа сила.", "date": "2019.11.17", "title": "Иван Гранитски: БСП да се отърве от политическите хамелеони"}
{"url": "http://www.classa.bg/%D1%81%D0%B2%D1%8F%D1%82/item/402200-%D0%BF%D1%80%D0%B8%D0%BD%D1%86-%D0%B0%D0%BD%D0%B4%D1%80%D1%8E-%E2%80%9E%D0%BD%D1%8F%D0%BC%D0%B0%D0%BC-%D1%81%D0%BF%D0%BE%D0%BC%D0%B5%D0%BD-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D1%82%D0%B0%D0%B7%D0%B8-%D0%B4%D0%B0%D0%BC%D0%B0%E2%80%9C", "text": "Принцът на Обединеното кралство Андрю казва, че няма спомен да се е срещнал с обвинителката на осъдения сексуален престъпник Джефри Епщайн, която разказва, че е била принудена да прави секс с него, докато е била непълнолетна, въпреки че е сниман с нея през 2001 г. Докато Андрю казва, че съжалява, че е прекарал известно време с финансиста от Ню Йорк, след като е бил замесен в сексуален трафик, принцът настоява в интервю за Би Би Си, че не си спомня, че някога се е срещал с обвинителката на Епщайн, Вирджиния Джуфре, която твърди, че е била принудена да прави секс с Андрю между 1999 и 2002 г. По това време, тя казва, че Епщайн я е държал като „робиня\". Въпреки отказа му, изглежда, че снимка, направена през 2001 г., показва принца заедно с Джуфре, с ръка, обгърнала голата й талия, в лондонския дом на тогавашната приятелка на Епщайн, Гислейн Максуел. Въпреки че кралският дворец не бърза официално да коментира снимката, анонимни привърженици на Андрю казаха пред Telegraph през август, че изображението е „фалшиво\", но Джуфре настоява, че това е просто опит за измъкване.   „Тази снимка е потвърдена като оригинал и оттогава е дадена на ФБР и те никога не са я оспорвали\", каза тя пред програмата „60 минути\" по-рано този месец. „Това е истинска снимка. Това бе първият път, когато го срещнах. \" За решението си да остане с Епщайн дори след присъдата му за трафик на секс през 2008 г., Андрю казва, че сега вижда, че това е лош избор, неподходящ за кралска особа.", "date": "2019.11.17", "title": "Принц Андрю: „Нямам спомен за среща с тази дама“"}
{"url": "http://www.classa.bg/%D1%81%D0%B2%D1%8F%D1%82/item/402201-%D1%80%D1%83%D1%81%D0%B8%D1%8F,-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%B8-%D0%BB%D0%B8%D1%82%D0%B2%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D1%80%D0%B0%D0%B7%D0%BC%D1%8F%D0%BD%D0%B0-%D0%BD%D0%B0-%D1%88%D0%BF%D0%B8%D0%BE%D0%BD%D0%B8", "text": "Литва, Русия и Норвегия извършиха размяна на шпиони в петък, заяви ръководителят на литовското контраразузнаване. И трите държави осигуриха връщането на няколко заловени агенти в родните им страни, предаде Ройтерс.   По-рано през деня президентът на Литва помилва двама руснаци, затворени за шпионаж, а Москва заяви, че ще отвърне, като освободи двама литовци. Ходовете проправиха път за тристранна размяна на шпиони, включваща и Норвегия.   Литовските медии казаха миналия месец, че се водят дискусии за размяна на двама руснаци, затворени в Литва, двама литовци, осъдени за шпиониране в Русия, и норвежец в затвора в Русия за шпионаж.", "date": "2019.11.17", "title": "Русия, Норвегия и Литва провеждат размяна на шпиони"}
{"url": "http://www.classa.bg/%D1%81%D0%B2%D1%8F%D1%82/item/402202-%D1%82%D1%83%D1%80%D1%86%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0-6-000-%D1%81%D0%B8%D1%80%D0%B8%D0%B9%D1%86%D0%B8-%D0%BE%D1%82-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B2%D1%8A%D0%B2-%D0%B2%D1%80%D0%B5%D0%BC%D0%B5%D0%BD%D0%BD%D0%B8-%D1%86%D0%B5%D0%BD%D1%82%D1%80%D0%BE%D0%B2%D0%B5", "text": "Турция изпрати повече от 6 000 сирийски мигранти от Истанбул във временни жилищни центрове в други провинции от началото на юли, съобщиха от офиса на местния губернатор. Изявлението му дойде две седмици след крайния срок за сирийците, които не са регистрирани в града, да напуснат.   Властите бяха дали позволение за сирийци без документи да останат в Истанбул до 30 октомври, и да се преместят в друга провинция или да бъдат изправени пред принудително отстраняване от града. Кабинетът на губернатора на Истанбул заяви, че 6 1216 нерегистрирани сирийци са били отстранени от Истанбул от 12 юли насам.   Турция е домакин на повече от 3,6 милиона сирийци, най-голямото население на сирийци, разселени от осемгодишната гражданска война. Броят на сирийците в Истанбул, град от около 15 милиона, набъбна до повече от половин милион, казва Ройтерс.   През последните години настроенията срещу сирийските бежанци в Турция се засилиха. Анкара иска да засели част от тях в обширна земя, която сега контролира в североизточната част на Сирия, тъй като нейната офанзива срещу кюрдската милиция YPG там продължава.", "date": "2019.11.17", "title": "Турция изпраща 6 000 сирийци от Истанбул във временни центрове"}
{"url": "http://www.classa.bg/%D1%81%D0%B2%D1%8F%D1%82/item/402203-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-american-airlines-%E2%80%9E%D1%83%D0%BC%D0%BE%D0%BB%D1%8F%D0%B2%D0%B0%D1%82%E2%80%9C-%D0%B4%D0%B0-%D0%BD%D0%B5-%D0%BB%D0%B5%D1%82%D1%8F%D1%82-%D0%BD%D0%B0-737-max", "text": "Някои стюардеси с American Airlines продължават да се страхуват да летят на Boeing 737 MAX, въпреки че производителят на самолетите наближава регулаторното одобрение за актуализацията на софтуера. Самолетът бе заземен след двете фатални катастрофи, оставили 346 мъртви.   Според Асоциацията на професионалните полетни служители (APFA), те искат да бъдат напълно запознати с случилото се и защо самолетът е безопасен да лети сега. Съюзът заяви, че ще вземе предвид информацията от Boeing, американските регулатори, American Airlines, пилотите на превозвача и други, преди да вземе окончателно решение.   „Чувам се с някои стюардеси всеки ден и те ме молят да не ги карам да се връщат обратно на този самолет\", каза президентът на APFA Лори Басани пред репортери. „Искаме да знаем без съмнение, че е безопасно да летим.\" Boeing, който се стреми да сложи край на световното приземяване на MAX, заяви, че тази седмица Федералната авиационна администрация на САЩ е на път да сертифицира неговия преработен софтуер за контрол на полета до средата на декември. След това производителят може да започне да доставя нови MAX самолети на световните авиокомпании.   Американските авиолинии обявиха миналата седмица, че ще задържат самолетите на Boeing 737 MAX извън графика си до следващия март. Преди това компанията заяви, че междувременно отменя около 140 полета всеки ден.   За да демонстрира безопасността на самолета на бъдещите пътници, производителите планират да направят „изложбени полети\" с ръководители, работници и репортери, преди самолетът да възобнови търговската си услуга. \"След като FAA даде своя знак за одобрение, след като нашите пилоти са казали\" Да, ние сме готови за полети\", ние възнамеряваме да летим на този самолет, така че нашите екипажи да са спокойни\". \"Така че нашите пилоти, нашите стюардеси, нашите партньори, медии и всички ние като ръководители; възнамеряваме да летим на този самолет, преди да се премине към търговска услуга. \"   Съюзът за стюардесите на United Airlines заяви, че иска глобален консенсус относно безопасността на самолета, преди членовете му да заработят отново на MAX.", "date": "2019.11.17", "title": "Служителите на American Airlines „умоляват“ да не летят на 737 MAX"}
{"url": "http://www.classa.bg/%D1%81%D0%B2%D1%8F%D1%82/item/402204-%D0%B0%D1%81%D0%B0%D0%B4-%D0%BE%D0%BF%D1%80%D0%B8%D0%BB%D0%B8%D1%87%D0%B8-%E2%80%9E%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE%E2%80%9C-%D0%BD%D0%B0-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D1%8F-%D0%BD%D0%B0-%E2%80%9E%D0%B1%D0%B5%D0%BB%D0%B8%D1%82%D0%B5-%D0%BA%D0%B0%D1%81%D0%BA%D0%B8%E2%80%9C-%D0%BD%D0%B0-%D1%82%D0%BE%D0%B2%D0%B0-%D0%BD%D0%B0-%D0%B5%D0%BF%D1%89%D0%B0%D0%B9%D0%BD", "text": "Сирийският президент Башар Асад е отхвърлил официалната версия за привидното самоубийство на богаташа секс хищник Джефри Епщайн, предполагайки, че хора като него и покойния основател на Белите каски са знаели твърде много за богатите и силните. Епщайн „беше убит, защото знаеше много жизненоважни тайни, свързани с много важни хора в британската и американската власт, а вероятно и в други страни\", каза Асад в интервю в четвъртък. Асад предположи, че смъртта на осъдения сексуален престъпник е аналогична на необичайната смърт в началото на тази седмица на основателя на „Белите каски\" Джеймс Ле Месюрие, който уж скочил през прозореца на дома си в Турция. Турската полиция третира смъртта на Льо Месюрие като самоубийство. „Те се превърнаха в тежест, след като изиграха своите роли. Тежка необходимост да се отстранят се появи след като са изпълнили своите роли.\" Асад има предвид не само Епщайн и Льо Месюрие, но и лидера на Ал Кайда Осама бин Ладен - първоначално обучен от ЦРУ за борба срещу Съветския съюз в Афганистан - и лидера на Ислямска държава Абу Бакр ал -Багдади, който прекара известно време в американски арест в прословутите затвори в лагерите Бука и Абу Граиб в Ирак. Всички те „бяха убити главно, защото знаеха основни тайни\", аргументира се сирийският лидер. Докато смъртта на Епщайн официално бе обявена за самоубийство, медицинският специалист по знаменитости Майкъл Баден хвърли прът в колелата, когато заяви, че счупените хиоидни кости на педофила вероятно са от удушване. Смъртта на Льо Месюрие, третирана също като самоубийство, се оказва твърде подозрителна за Асад, който смята, че това е „работа на тайните служби\". Ле Месюрие беше маркиран като \"бивш агент на MI6\" от руското външно министерство само три дни преди смъртта си, за \"връзки с терористични групи\" в Косово. Асад каза, че неговата група „Бели каски\" по естествен начин е част от Ал Кайда и е била заловена да организира „газови атаки\" като фалшивото събитие в Дума, използвано от САЩ като основание за атака върху Дамаск. Собствените връзки на Епщайн с разузнавателните агенции бяха обект на много спекулации. Това се засили особено след като Алекс Акоста, бившият прокурор на Флорида, който осъди Епщайн само на 13 месеца затвор с отворена врата, въпреки твърденията, че е извършил трафик и малтретиране на десетки момичета, заяви, че му било казано да го \"остави на мира, защото Епщайн принадлежи на разузнаването\". Бившият израелски военен разузнавач Ари Бен-Менаше твърдеше, че Епщайн е работил и с израелското разузнаване, чрез бащата на своята \"приятелка\" Гислейн Максуел Робърт - известен агент на Мосад.", "date": "2019.11.17", "title": "Асад оприличи „самоубийството“ на основателя на „Белите каски“ на това на Епщайн"}
{"url": "http://www.classa.bg/%D1%81%D0%B2%D1%8F%D1%82/item/402205-%D0%BE%D1%82%D1%87%D0%B0%D1%8F%D0%BD%D0%B8%D1%82%D0%B5-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8-%D0%B8%D0%BC%D0%BF%D0%B8%D0%B9%D1%87%D0%B2%D0%B0%D1%82-%D1%82%D1%80%D1%8A%D0%BC%D0%BF,-%D0%B7%D0%B0-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B0%D1%82-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B7-2020-%D0%B3", "text": "Пак се започва. Адам Шиф и Нанси Пелоси поставиха правителството на САЩ в състояние на стопирана анимация докато изслушванията срещу Тръмп излизат на живо по телевизията. Какво безумие е обхванало Вашингтон и по-важното - защо? Звукът на милиони телевизионни дистанционни управления, щракащи в унисон, изтрещя в сряда, когато топ американският дипломат в Украйна Бил Тейлър каза пред вкаменената публика: „Това, което мога да направя, хм, днес тук, е да ви кажа какво чух от [драматична пауза] едни хора. \" Превод: „Звездният свидетел на инквизицията не е свидетел на абсолютно нищо, което би могло да гарантира отстраняването на заседналия президент от длъжност\". Другият „свидетел\", заместник-помощникът на държавния секретар Джордж Кент, също не успя да покаже, че Тръмп е търсил „танто за танто\" - някаква мръсотия върху политическия си съперник Джо Байдън и отношенията му с украинска газова компания Burisma Holdings, в замяна на американската военна помощ, в телефонния си разговор на 25 юни с украинския президент Владимир Зеленски. Може би сега можем да разберем по-добре защо демократите избраха да провеждат първоначалното си разследване за импийчмънт в мазето на сградата на Капитолия на САЩ седмици наред, преди да открият това мъчително упражнение за политическо самоубийство пред публичния контрол. Дори чудовището на Мюлер „Русиягейт\" изглеждаше секси в сравнение с това. Изслушванията не са толкова скучни, колкото са безсмислени. В края на краищата стенограмата на разговора Тръмп-Зеленски е разсекретена в продължение на много седмици и не показва никакво престъпление; самият украински президент призна, че не е имало неоправдан натиск върху него от Белия дом. Следователно, дори неуловимият „разузнамач\", чиято самоличност демократите подозрително не желаят да разкрият - не може да добави към този материал доказателства, освен такива втора употреба. Въпреки че изслушванията в крайна сметка могат да доведат до някой вълшебен момент (бившата американска посланица в Украйна Мари Йованович, която беше рязко изтеглена от Тръмп през май, бе предвидена да даде показания в петък), първият ден на обсъжданията сочи нова загуба на долари на данъкоплатците в гонитба на фантомите. Така че защо демократите решиха да провлачат уморената общественост през поредния лов на вещици само седмици след като докладът на Мюлер не успя да докаже сговор между Тръмп и руснаците? Първо, те нямат какво да губят, буквално. Освен Fox News и армията от блогъри в YouTube, либералите контролират запасите и целта на медийните съобщения. По този начин демократите могат да бъдат спокойни, че този последен супер ход ще бъде подпечатан за обществено потребление от медийния индустриален комплекс, който от първия ден на президентството му е в настъпление срещу Доналд Тръмп. И да не забравяме, че демократите крещят за импийчмънт на Тръмп много преди американският лидер да направи телефонно обаждане до Зеленски. Второ, демократите болезнено осъзнават, че нито един от претендентите им за президент няма шанс да победи Тръмп през 2020 г. Всъщност, ако демократите смятаха, че техният главен претендент Джо Байдън има някаква реалистична надежда да поеме Овалния кабинет, те никога не биха отваряли изслушванията срещу Тръмп на първо място. Причината е, че сега обществеността ще чуе досадни детайли за сина на Байдън, Хънтър, който според данни за печалбите си е печелил красиво от връзката си с Burisma Holdings, докато баща му е бил вицепрезидент в администрацията на Обама. Освен това през 2016 г. по време на заседание на Съвета по външни отношения Байдън се похвали открито, че принуждава Киев да уволни главния си прокурор в замяна на освобождаването на 1 милиард долара американска помощ. Ако някога е имало „танто за танто\" между американските и украински служители, това е било тогава. Невероятната ирония тук е, че Тръмп всъщност може да бъде разследван за това, че НЕ е разследвал Джо Байдън и неговите многобройни мътни отношения с Киев. И накрая, демократите продължават производството по импийчмънт срещу Тръмп в момент, когато самите те са под разследване. Този факт би трябвало да повдигне вежди, но той рядко се обсъжда от масовите медии. Колко хора знаят, че през май Тръмп нареди генералният прокурор Уилям Бар да разследва произхода на фиаското „Русиягейт\"? Ако тези обезпокоителни сведения се потвърдят, някои висши американски служители може да се окажат нуждаещи се от много добри юридически съвети. Бар заяви на пресконференция тази седмица, че публикуването на доклада е „неотложно\". Тук имаме ситуация, при която Белият дом може да повдигне сериозни наказателни обвинения срещу високопоставени демократи, само за да накара демократите да се противопоставят в един глас (разбира се, с лоялната подкрепа на медийните си слуги), че Тръмп прибягва само до подобни действия защото се опитва да се спаси от предстоящия импийчмънт. Когато се вземат предвид всички фактори - предстоящите президентски избори, които демократите изглежда малко вероятно да спечелят, заедно с възможността за арести в горните ешелони на ФБР, Министерството на правосъдието и Демократическата партия - става по-разбираемо защо Шиф и Пелоси продължават напред с поредното политическо шоу, което изглежда обречено да се провали в стил „Русиягейт\".", "date": "2019.11.17", "title": "Отчаяните демократи импийчват Тръмп, за да избегнат поражение през 2020 г."}
{"url": "http://www.classa.bg/%D1%81%D0%B2%D1%8F%D1%82/item/402186-%D0%BA%D0%B0%D0%BA-10-%D0%BC%D0%B8%D0%BB%D0%B8%D0%BE%D0%BD%D0%B0-%D1%80%D1%83%D1%81%D0%BD%D0%B0%D1%86%D0%B8-%D1%89%D0%B5-%D0%B7%D0%B0%D0%B1%D0%BE%D0%B3%D0%B0%D1%82%D0%B5%D1%8F%D1%82", "text": "Почти 20 милиона руснаци живеят днес под прага на бедността. Това означава, че месечният им доход е под 11 185 рубли. Държавата обаче знае как поне половината от тях могат да забогатеят бързо.         Почти 20 милиона руснаци (13,5% от населението на страната) живеят под прага на бедността. Ще рече, че техният месечен доход е под екзистенц минимума, който за Русия в момента се изчислява на 11 185 рубли месечно. В сравнение с предходната година, делът на бедните в страната се е увеличил. А това влиза в противоречие с поставената от руския президент задача до 2024 година техният брой да падне наполовина. Затова руското правителство започна трескаво да търси начини за изпълнението на поставената цел. За имуществото на бедните През 2019 година Министерството на труда и социалната защита стартира пилотен проект за борба с бедността в осем руски региона. Проектът цели да бъдат подпомагани семействата с най-ниски доходи. На практика обаче се получава точно обратното, казва за ДВ Вячеслав Бобков от Института за социално-икономическите проблеми на населението към Руската академия на науките (РАН): \"От много региони просто предлагат да се промени сегашния начин за измерване на бедността с нов: към доходите на гражданите да се прибавя и притежаваните от тях жилища и земи. Така излиза, че хората са по-богати и набързо излизат от списъка с бедните.\" Подобен, но по-сложен вариант са избрали и в Министерството на икономическото развитие, под чието управление е държавната статистическа служба Росстат. Както стана известно в края на октомври, министерството е изготвило проектопредложение, което предлага промяна на методологията за измерване на бедността. Според нея, в бъдеще статистиката ще оценява финансовото състояние на гражданите като отчита не само доходите им, а и нивото на тяхното благосъстояние - чрез предоставяне на информация от данъчните служби и пенсионния фонд. Така статистиците ще разполагат с данни не само за постъпленията на гражданите, но и за цялото им имущество, за което те плащат налози - недвижими имоти и автомобили. Автомобилът и дачата не са признак на богатство Икономистите посочват няколко слабости на подобен подход. Научният сътрудник от Руската академия на народното стопанство към службата на руския президент Юрий Данилов се опасява, че ще бъдат отчитани и активи (недвижими имоти, автомобили и др.), които са били закупени с кредит. \"Излиза, че ако притежаваш жилище, не си беден. Независимо, че иначе нямаш никакъв постоянен доход\", допълва експертът. За Вячеслав Бобков от РАН е порочно да се измерва бедността, без да се отчитат разходите на хората: \"Бюджетът се състои от приходи и разходи. Човек може да притежава жилище или земя, но той има и разходи за поддръжката им, които в случая не се отчитат. От това най-засегнати ще се окажат хората от селските райони\". \"Ако предлаганият нов метод действително замения сегашния, това ще позволи чисто аритметично да бъде намалена бедността, даже и със задна дата. А това ще грешка\", добавя Бобков. А относителната бедност? Друг експерт - Алина Пишняк от Центъра за анализ на доходите и жизнения стандарт към Висшето училище по икономика в Москва - критикува това, че използваният сега способ за измерване на абсолютната бедност не отчита т.нар. относителна бедност. За да разберем по-добре за какво говори тя, е необходимо да отчетем непаричното изражение на бедността, например здравословното състояние на хората, т.е. каква нужда имат те от медицински услуги и прием на лекарства, структурата на семействата и дори техния образователен ценз. В този смисъл е много положително предложението на икономическото министерство занапред бедността да се измерва поотделно в три целеви групи: при семействата с деца, при пенсионерите и при майките, които сами отглеждат децата си.  Приемането на нова методика за измерване на бедността ще струва 1,3 милиарда рубли на държавния бюджет. Според Вячеслав Бобков, \"ако механизмът се превърне в допълнителен инструмент за оценка на стандарта на живот, този разход може и да си струва. Но има риск тези пари да бъдат хвърлени на вятъра“, казва той.", "date": "2019.11.17", "title": "Как 10 милиона руснаци ще забогатеят"}
{"url": "http://www.classa.bg/%D1%81%D0%B2%D1%8F%D1%82/item/402187-%E2%80%9C%D0%B3%D1%80%D0%B0%D1%84%D0%B8%D0%BA%D1%8A%D1%82%E2%80%9D-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D0%B2-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-9-%D0%BC%D0%B0%D0%B9", "text": "\r\n             Напускане от московското летище   – и обратно към Вашингтон.    ", "date": "2019.11.17", "title": "“Графикът” на Тръмп по време на посещението му в Москва за 9 май"}
{"url": "http://www.classa.bg/%D1%81%D0%B2%D1%8F%D1%82/item/402188-%D0%B1%D0%B8%D0%BB-%D0%B3%D0%B5%D0%B9%D1%82%D1%81-%D1%81%D0%B8-%D0%B2%D1%8A%D1%80%D0%BD%D0%B0-%D0%BA%D0%BE%D1%80%D0%BE%D0%BD%D0%B0%D1%82%D0%B0", "text": "Съоснователят на Microsoft Corp. Бил Гейтс отново е най-богатият човек в света, след като отне короната на основателя на Amazon.com Inc. Джеф Безос в петък след повече от две години. За успеха на Гейтс роля има и Пентагона. На 25 октомври военното министерство взе решение да даде на Microsoft договор за предоставяне на облачни услуги на стойност 10 млрд. долара, отхвърляйки офертата на Amazon. Оттогава насам акциите на Microsoft поскъпнаха с 4%, с която състоянието на Гейтс набъбна до 110 млрд. долара, показват данни на индекса Bloomberg Billionaires Index. За същото време книжата на Amazon поевтиняха с 2%, което прави нетното състояние на Безос 108,7 млрд. долара. Гейтс за кратко изпревари Безос в рамките на дневната търговия миналия месец, след като Amazon отбеляза първият си спад на печалбата за тримесечието от две години насам, но впоследствие акциите на най-големия търговец на дребно успяха да компенсират загубите. Индексът на Bloomberg проследява състоянието на най-богатите 500 човека в света и се обновява всеки ден след края на борсовата сесия в САЩ. На трето място в класацията е най-богатият човек в Европа – магнатът в луксозния сегмент Бернар Арно, със състояние от 102,7 млрд. долара. От началото на годината акциите на Microsoft отбелязват ръст от 48%, което увеличава с 1% дела на Гейтс в компанията. Останалата част от неговото състояние идва от продажба на акции и инвестиции, направени през годините. Джеф Безос би бил много по-богат, ако той и бившата му съпруга Макензи Безос не се бяха развели. Двойката обяви раздялата си през януари, при която Макензи получи четвърт от притежанията им в Amazon към юли. В петък нейното нетно състояние достигна 35 млрд. долара. В същото време Гейтс може би никога нямаше да загуби първото си място, ако не беше неговата благотворителна дейност. Милиардерът е дарил над 35 млрд. долара на фондацията на името на него и съпругата му Мелинда от 1994 г. насам. Наскоро Гейтс коментира предложението за допълнително облагане с данъци на най-богатите американци на някои кандидат-президенти на Демократическата партия, посочвайки, че той вече е платил над 10 млрд. долара в данъци. Според него, ако сумата се удвои, това не би било проблем, но „когато казвате, че трябва да платя 100 млрд. долара, то тогава започвам да си правя сметки с какво ме оставяте“.  ", "date": "2019.11.17", "title": "Бил Гейтс си върна короната"}
{"url": "http://www.classa.bg/%D1%81%D0%B2%D1%8F%D1%82/item/402189-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%80%D1%83%D1%81%D0%BE%D1%84%D0%BE%D0%B1%D0%B8-%D0%B2-%D0%B7%D0%B0%D1%81%D1%82%D1%8A%D0%BF%D0%BD%D0%B8%D1%86%D0%B8-%D0%B7%D0%B0-%D0%BC%D0%B8%D1%80-%D1%81-%D0%BC%D0%BE%D1%81%D0%BA%D0%B2%D0%B0-%D0%B7%D0%B0%D1%89%D0%BE-%D0%B5%D1%81%D1%82%D0%BE%D0%BD%D0%B8%D1%8F-%D0%B7%D0%B0%D1%80%D0%BE%D0%B2%D0%B8-%D1%82%D0%BE%D0%BC%D0%B0%D1%85%D0%B0%D0%B2%D0%BA%D0%B0%D1%82%D0%B0-%D1%81-%D1%80%D1%83%D1%81%D0%B8%D1%8F", "text": "Естония е членка на НАТО, и с повече от 1000 войници от Алианса, вече са постоянно разположени там, за да сдържат потенциална руска агресия. Затова и в представите на много западняци, Естония е осеяна танкове и електрически огради и тежковъоръжени граничари, настръхнали от подозрения - нещо като своеобразна модерна версия на \"Чекпойнт Чарли\" от най-мрачните дни на Студената война. За това донякъде помагат и модерните шпионски филми и сериали (например страхотния \"Централа Берлин\"), в които Русия е на крачка от това да нахлуе в страната, където около 1/3 от 1,5-милионното население е рускоговорящо. Също така за това усещане придава и старият стереотип, че масово в Естония гледат с лошо око на говоренето на руски. И като цяло съществува едно сериозно напрежение. И допреди няколко години това наистина можеше да се приеме за истина. Но не и днес вече. Самата руско-естонска граница до древния руски град Псков е много по-спокойна от всякакви подобни параноични представи от миналото. Всъщност днес тя представлява само няколко бараки, разделящи една прекрасна долина, изпълнена с брези и елхи. И макар от руска страна все още да има известно недоверие като към бивш съюзник, който сега е минал в противниковия натовски лагер, цялостно отношенията на ниво граждани с граждани значително се е подобрило. И от това печелят най-много етническите руснаци в Естония. Днес те вече спокойно могат да говорят на руски на публични места, без това да прави впечатление на никого дори и в столицата Талин, а в много ресторанти вече менютата се предлагат както на естонски, така и на руски език. Иначе казано - руското отново навлиза в Естория и хората там са много по-отворени към този процес, отколкото от десетилетия насам. \"Току-що приключих снимките на рускоезично ТВ шоу в източна Естония. Ще стане абсолютен хит по естонската телевизия\", сподели Кен Саан,естонски телевизионен продуцент, живеещ в Талин. Саан признава, че естонците вече приемат повече руския език далеч по-спокойно, както и хората от руски произход, живеещи сред сред тях. \"Естонците сега дори ходят в Нарва (град на руската граница, където мнозинството от населението е етнически руснаци) за културен уикенд\", казва той. Въпросният град Нарва се превръща в символ на това ново приемане на естонските руснаци от държавата. В града наскоро отвори врати ултрамодерната театрална зала \"Ваба Лаба\" на мястото на изоставена съветска фабрика. Сградата е реновирана и оборудвана със сцени, модерна техника и осветление. Сега там редовно се изнасят представления и много естонски театри пристигат на гастрол.     Не само естонските хипстъри обаче се насочват към най-руския град в страната за малко театър обаче. Властите в Талин също обърнаха поглед към Нарва, за да демонстрират отварянето на политиката. Прогресивният естонски президент Керсти Калюлайд премести офиса си в града за няколко седмици миналата година, за да внесе повече национална информираност спрямо региона, който изпитва все още известни икономически трудности. \"Районът така ще получи повече внимание и помощ в преодоляването на стереотипите, които някои хора все още имат за Нарва\", казва Калюлайд. Тя също така стана обект на критики заради срещата си с руския президент Владимир Путин в Москва миналата пролет - първият президент на прибалтийска държава, който се среща с руския държавен глава след анексирането на Крим през 2014 г. Тя отхвърли критиките, като заяви в Москва, че \"съседите би трябвало да разговарят, дори и да имат определени разногласия\".     В много отношения Естония се чувства като ТВ шоу за алтернативна история, където надеждите на френския президент Еманюел Макрон за \"рестарт\" на отношенията с Русия вече са се случили (френският лидер призова през август връзките между Запада и Русия страни да бъдат \"фундаментално преоткрити\"). Дори кметът на естонската столица Талин - Михаил Колварт - е етнически руснак. И на фона на тоталната забрана в Украйна на повечето руски телевизии и медии, Естония няма ограничения за кремълските медии, и дори има процъфтяваща рускоезична издателска индустрия. Според някои наблюдатели тази новооткрита връзка с Русия се дължи на общите страхове и по-конкретно на мюсюлмански имигранти от държави от Близкия изток. \"Естонците гледат руснаците и преценяват, че не са толкова различни в крайна сметка - и едните, и другите са бели и християни\", коментира американец, живеещ в Талин. Тази теза, на фона на доброто представяне на антиимигрантската и радикална Консервативна народна партия, която в момента участва в управляващата коалиция, това твърдение може и да не е далеч от истината, особено като се има предвид, че социологическите проучвания показват сериозни негативни реакции спрямо приемането на мигранти в страната. Но реалната причина за новооткритата топлота между спрямо руския език и рускоговорящите е войната в Източна Украйна. Естонците осъзнават, че освен ако интегрират рускоговорящото си население в обществото, тяхното неудовлетворение може да ги превърне в пета колона и да даде на Кремъл повод да атакува държавата им. \"Украинският конфликт подейства пробуждащо. Той спомогна да се фокусира вниманието на страната върху въпроса за лоялността на рускоговорящите граждани. Дали те се чувстват у дома тук? Дали се чувстват лоялни към естонската държава?\", казва Кристи Райк, директор на Естонския институт за външна политика в Международния център за отбрана и сигурност в Талин. Докато съседна Литва разпространява брошури с инструкции за справяне с въоръжена инвазия от Русия, естонците сега са много по-малко уплашени. Някога най-войнолюбиви от прибалтийските държави в отношенията си с Русия, сега Естония е борецът за мир в региона. Дали страната отново изпреварва всички с приемането на рускоговорящите, и неконфронтационната си позиция спрямо Русия? Дори Украйна, която е на фронтовата линия на войната с Русия, преминава от конфронтация към диалог под управлението на новия си президент Володимир Зеленски. Бившият комик наскоро договори размяна на затворници с Кремъл, и предизвика скандал с желанието си украинските медии да излъчват на руски в разкъсвания от военен конфликт Донбас, за да спечелят обратно умовете и сърцата на местните. Докато предшественикът му хардлайнер Петро Порошенко се стремеше към военно решение на конфликта с Русия, Зеленски осъзнава, че Украйна има нужда да си върне лоялността на травматизираните рускоговорящи жители на региона. Той е възобновил плащането на пенсии на жителите там и иска украинските продукти да се върнат в магазините. И Украйна, и Русия вече демонстрират склонност да приемат инициативата на Макрон и да водят в близко бъдеще мирни преговори в Париж, за да вдъхнат живот в засега замръзналото Минско споразумение. Естония празнува 100 години от основаването на републиката миналата година, и сега се чувства достатъчно уверена в държавността си, за да приеме руснаците сред населението си и да отвори диалог с Москва. Рязкото предупреждение на Макрон, че освен ако ЕС не потърси начини за \"сближаване с Русия... Европа ще остане сцена за стратегическа борба между САЩ и Русия\" очевидно среща разбиране сред мнозина в страната. Дали неговото послание ще бъде възприето и от по-параноичните източноевропейски съседки на Русия, зависи и от следващите ходове на Путин? Дали Русия има сериозни намерения да изтегли войските си от източна Украйна и да осигури мир там, за да се присъедини пак към G8 и глобалната общност? Като се има предвид нарастващата непопулярност на Путин в Русия, и нарастващото напрежение в слабата руска икономика, дължащо се на западните санкции, той може и да няма избор. Както е и било с други неща в миналото, естонците изглежда са разбрали това много по-рано от своите съседи.", "date": "2019.11.17", "title": "От най-големите русофоби в застъпници за мир с Москва - защо Естония \"зарови томахавката\" с Русия"}
{"url": "http://www.classa.bg/%D1%81%D0%B2%D1%8F%D1%82/item/402190-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B4%D0%B5%D0%B9%D1%81%D1%82%D0%B2%D0%B0%D1%82-%D1%82%D1%80%D0%B8-%D1%80%D0%B5%D0%B0%D0%BB%D0%BD%D0%B8-%D1%81%D0%B8%D0%BB%D0%B8-%E2%80%94-%D0%BC%D0%B0%D0%BA%D1%80%D0%BE%D0%BD,-%D0%BB%D1%8C%D0%BE-%D0%BF%D0%B5%D0%BD-%D0%B8-%D1%80%D0%B0%D0%B7%D0%B3%D0%BD%D0%B5%D0%B2%D0%B5%D0%BD%D0%B8%D1%8F%D1%82-%D0%BD%D0%B0%D1%80%D0%BE%D0%B4", "text": "Във „втория акт“ от президентския си мандат Еманюел Макрон безуспешно се опитва да преодолее разцеплението между властта и обществото, възникнало през първата година от управлението му, отбеляза френският политолог Жером Жафре в интервю за Le Figaro. В същото време ядосаните граждани с всеки изминал ден стават все по-влиятелна политическа сила в страната, казва експертът.     Задачата на   на президентския мандат на Емануел Макрон беше да реорганизира страната, да й даде  , увереност на икономическите играчи и оптимизъм за бъдещето на французите, казва Жером Жафре, директор на Центъра за проучване и обществено мнение в интервю за Le Figaro. Предложената от президента схема обаче не работи по начина, по който се надяваше:  . „ , за което Макрон се погрижи, се разглежда като стъпка в интерес на онези, които разполагат със средствата и способността да ги използват. В същото време напомни за себе си  , която се почувства обидена. „ , обяснява експертът. В същото време целите на   на президентството остават неясни за французите, твърди източникът на вестника. Първо, този период бе белязан от   в политиката на държавния глава, когото беше прието да се счита за лявоцентрист. Това беше отразено в постоянно повтарящата се „мантра“ на Макрон за прекомерната щедрост на държавата - не само по отношение на мигрантите, но и на получателите на жилищни субсидии, безработни или пенсионери. В същото време със своите противоречиви действия и изявления, адресирани до най-уязвимите слоеве от населението, президентът само ги насърчава да се борят за правата си, подчертава политологът. Декември тази година ще бъде толкова решаващ за президента, колкото същия месец миналата година, сигурен е Жафре. Именно през декември се очакват масови стачки в страната и общественото мнение ще стане арбитър между държавния глава и гневното население. Ако обществото подкрепи протестиращите, правителството ще бъде принудено да направи сериозни отстъпки; ако съчувствието не е на страната на демонстрантите, президентът ще може да продължи своя курс. Коренът на разногласията между властите и обществото днес се крие в определянето на приоритетите, които изискват французите да положат колективни усилия в ущърб на индивидуалните потребности, независимо дали е покупателната способност, здравето или климата.  , убеден е експертът. Неотдавнашно проучване на общественото мнение показа, че повечето французи очакват   между Еманюел Макрон и Марин Льо Пен на следващите президентски избори в страната.  , уверен е Жафре. Освен това желанието на президента да подчертае тази конфронтация само изостря разцеплението в страната и носи допълнителни точки за потенциалния му опонент. Това се случи, когато държавният глава започна да повдига темата за миграцията. Избирателите смятат това за изборен ход, който допринесе за увеличаване на шансовете на Льо Пен да спечели първия тур на изборите.  , обяснява експертът. В същото време очакваният   на двамата кандидати създава усещане за политическа безизходица за мнозина.  , пита политологът. Да се залага всичко на тази конфронтация означава принуждаването на мнозина да търсят замяна на кандидата Макрон, защото в случай на ниския му рейтинг Льо Пен може да спечели.  ", "date": "2019.11.17", "title": "Във Франция действат три реални сили — Макрон, Льо Пен и разгневеният народ"}
{"url": "http://www.classa.bg/%D1%81%D0%B2%D1%8F%D1%82/item/402191-der-spiegel-%D1%81%D1%82%D1%80%D0%B0%D1%85%D1%83%D0%B2%D0%B0%D0%B9%D0%BA%D0%B8-%D1%81%D0%B5-%D0%BE%D1%82-%D0%BA%D0%B8%D1%82%D0%B0%D0%B9-%D0%B8-%D1%80%D1%83%D1%81%D0%B8%D1%8F,-%D0%BD%D0%B0%D1%82%D0%BE-%D0%B7%D0%B0%D1%81%D0%B8%D0%BB%D0%B2%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D0%B8-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82", "text": "НАТО ще отделя все повече внимание на космоса, съобщава Der Spiegel. Според изданието това решение се дължи на факта, че съвременните военни операции все повече зависят от космоса: в допълнение, алиансът е загрижен за развитието на сателитни технологии за противодействие, извършвани в Китай и Русия. НАТО възнамерява да увеличи дейността си в космическото пространство, пише Der Spiegel. Съответното решение трябва да бъде взето на среща на съюзническите външни министри следващата седмица и на среща на върха на лидерите на НАТО в началото на декември. По този начин в рамките на НАТО космическото пространство ще получи същия статут като земя, въздух, вода и киберпространство. Това означава, че нападение срещу член на НАТО в космоса може да доведе до активиране на колективна клауза за сигурност. Според Der Spiegel причината за такъв ход от страна на НАТО е, че съвременните военни операции все повече зависят от космоса - например, от използването на спътници. НАТО отдавна се притеснява, че страни като Китай и Русия разработват антисателитни системи. Изданието съобщава, че САЩ, както и Франция, основно настояват за укрепване на военната космическа програма. Президентът на САЩ Доналд Тръмп дори говори за възможното създаване на отделни космически сили на САЩ. Според Der Spiegel в момента в Космоса има 2000 активни спътника. Няма нито един спътник на разположение на НАТО, но страните членки на алианса разполагат с тях.", "date": "2019.11.17", "title": "Der Spiegel: Страхувайки се от Китай и Русия, НАТО засилва космическата си активност"}
{"url": "http://www.classa.bg/%D1%81%D0%B2%D1%8F%D1%82/item/402192-guardian-%D0%B5%D0%B2%D1%80%D0%BE%D1%81%D1%8A%D1%8E%D0%B7%D1%8A%D1%82-%D0%BF%D0%BE%D0%BF%D0%B0%D0%B4%D0%BD%D0%B0-%D0%BC%D0%B5%D0%B6%D0%B4%D1%83-%D0%BD%D0%B5%D0%BD%D0%B0%D1%81%D0%B8%D1%82%D0%BD%D0%B8%D1%8F-%D0%BA%D0%B8%D1%82%D0%B0%D0%B9-%D0%B8-%D0%BD%D0%B5%D1%81%D0%B8%D0%B3%D1%83%D1%80%D0%BD%D0%B0%D1%82%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "Евросъюзът е изправен пред широкомащабно, може би дори екзистенциално предизвикателство: „как да не стане месо в сандвич между ненаситен Китай и все по-ненадеждна, груба и враждебна Америка“, пише журналистът от The Guardian Саймън Тисдал. Освен това, както отбелязва авторът, има и Русия, която постоянно търси начини за отслабване на западните демокрации. Председателят на КНР Си Цзинпин наскоро включи Гърция, като член на ЕС и НАТО, в цялостната си инициатива One Belt One Way, превръщайки тази страна за Пекин всъщност в \" \", пише журналистът от The Guardian Саймън Тисдал. Така, както отбелязва авторът, китайският лидер насърчава глобалните амбиции на Поднебесната. Междувременно тази дипломатическа стъпка на КНР ясно показва, че ЕС е изправен пред по-голямо, може би дори екзистенциално предизвикателство: „   “. Така наречената група „17 + 1“, която включва Китай и 16 държави от Централна и Източна Европа, а сега и Гърция, се превърна в ключова платформа за стратегията на Пекин. Водещите членове на ЕС като Германия и Франция обаче подозират какво се случва, опасявайки се, че тази група е опит за разделяне на Европа. След като Китай постигна споразумение с Италия в рамките на същата инициатива „Един пояс - един път“, Европейската комисия дори обяви Поднебесната империя за „   “. Но потенциалната заплаха за Европа е не само Пекин, но и Вашингтон, особено ако Доналд Тръмп бъде преизбран за втори мандат. Заплахата от страна на Съединените щати не се ограничава до намаляване на военното сътрудничество и такива едностранни решения като зелена светлина на Турция за нахлуване в Сирия. Великобритания става все по-подчинена на САЩ. Това се дължи на факта, че Лондон има отчаяна нужда от търговско споразумение в случай на излизане от ЕС и е готов да се съгласи на почти всякакви условия. Поради това предизвикателствата на западния фланг на Европейския съюз стават все по-сериозни, се казва в статията. „   “ ръководство на ЕС е хванато между коварните „англосаксонци“, от една страна и благоразумните китайци - от друга, докато все още има руснаци, които постоянно търсят начин да отслабят западните демокрации. -  \"- пита авторът. Меркел, която някога доминираше в ЕС и го обедини, се готви да подаде оставка от поста канцлер на Германия. Хаосът цари в политиката на ЕС по отношение на Иран, Сирия, Либия, Палестина, Украйна и миграцията. В същото време няма достатъчно пари и крайни десни националисти и популисти преследват разделения континент от Испания до Полша. На фона на всичко това европейският проект изглежда „   “, казва колумнистът на The Guardian Саймън Тисдал.", "date": "2019.11.17", "title": "Guardian: Евросъюзът попадна между ненаситния Китай и несигурната Америка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402193-%D0%B5%D0%B4%D0%BD%D0%B0-%D0%BD%D0%B0%D1%86%D0%B8%D1%8F-%D0%BD%D0%B5-%D0%B5-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8-7-%D0%BE%D1%82-10-%D0%BF%D0%BE%D1%80%D1%82%D1%80%D0%B5%D1%82%D0%B0-%D0%B2-%D0%BB%D0%B0-%D1%81%D0%BA%D0%B0%D0%BB%D0%B0-%D1%81%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8", "text": "Когато Италия се пречупва под напора на фашистите през Втората световна война, изниква един огромен въпрос. Кое е това нещо в Италия, което трябва да се унищожи, за да се сломи духа на хората, съпротивляващи се на кафявата чума с всички сили? И един офицер от СС, дипломирал се по история на изкуствата именно в Италия, казва: „Ла Скала. Трябва да разрушим Ла Скала. Така ще разрушим духа на тази страна. Ще я ударим право в сърцето.“ И точно така правят. Масирани, жестоки, адски бомбардировки над Милано с една цел – Ла Скала. Сриват я. Италия става поредното парче от фашисткия пъзел. Когато войната свършва – при разруха, глад, недоимък, мизерия – първото нещо, което италианците правят, е да възстановят театъра. Виждала съм това в документален филм. Деца. Старци. Хора с по една ръка. Жени. Всички. С голи ръце разчистват руините. Някога, когато учех в Италия, дядото на мой колега ми каза нещо, което винаги ще помня. Каза ми:  Не става дума изобщо за глад, недоимък и оцеляване. Става дума за това, че когато си вторачен в корема си, нищо добро не те чака. Видяла съм две и двеста в тоя живот. Кой знае още какво има да видя. Правила съм какво ли не, за да си спестя парите за най-евтиния билет за опера. Да си купя книга. Няма начин да повярвам, че видите ли, нямането ни отдалечава от културата. Не. Съзнателното съсипване на образованието, съзнателното промиване на мозъци с чалга, брадъри и гнусотии, съзнателната липса на грижа за културата – това прави нещата толкова трагични в България. Питала съм около пет милиона пъти, пак питам: защо има 9% ДДС за туризъм и 20% ДДС за книги, концерти, оперни спектакли? Защо? Мисля, че всички знаем защо. И разберете: една страна, една нация не е магистрали, политици и риалити програми. А именно култура! Пак ще се върна на любимата си опера и на нещо, което също много често разказвам. В централното фоайе на Ла Скала, по стените водещи към залата, има десет огромни маслени портрета. Изключително красиви, въздействащи портрети. На десет оперни певци, които в Ла Скала са преценили, че са ключови, определящи за историята и възхода на това изкуство, за неговата стойност и красота. Десет портрета.  Знаете ли колко от тези портрети са на български певци? Не предполагайте, ще ви кажа веднага – седем *. Седем от десет. В родината на операта. В светая светих на това изкуство. Та, не става дума само за оцеляване. Защото така се оскотява. И защото дори в Библията е казано: с единия хляб не се живее. Нация без културни потребности и натрупвания е обречена. На много неща. Включително на глад. * Портретите са на Борис Христов, Николай Гуяров, Гена Димитрова, Никола Гюзелев, Елена Николай, Райна Кабаиванска и Надя Ковачева. Другите три портрета са на Пласидо Доминго, Мария Калас и Марио дел Монако.", "date": "2019.11.17", "title": "Една нация не е магистрали. 7 от 10 портрета в Ла Скала са на българи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402194-46-%D0%BC%D0%BB%D0%BD-%D0%BB%D0%B2-%D0%B2%D1%80%D1%8A%D1%89%D0%B0%D0%BC%D0%B5-%D0%B7%D0%B0%D1%80%D0%B0%D0%B4%D0%B8-%D0%BA%D1%8A%D1%89%D0%B8-%D0%B7%D0%B0-%D1%82%D1%8A%D1%89%D0%B8", "text": "253 производства за общо 46,4 милиона лева са открити до този момент след проверки на къщи за гости, съобщиха вечерта от Държавен фонд „Земеделие“. Въпросните са получии финансиране по Програмата за развитие на селските райони, предаде svobodnaevropa.bg. Сред санкционираните е и къщата за гости, използвана за лични нужди от бившия зам.-министър на икономиката Александър Манолев. Той който беше обвинен за конфликт на интереси, защото е бил в управата на земеделския фонд, отпуснал над 391 хил. лв. безвъзмездна субсидия за къща за гости, припомня Медиапул. От този скандал тръгна и проверката на ДФЗ на общо 288 проекта. Към момента са обработени резултатите за 276 от тях. Проектите, на които не е наложена санкция, са едва 23.     По останалите 12 инвестиции още няма произнасяне и са в процес на обработка. От ДФЗ обясняват, че за тях е необходимо извършване на детайлизиран анализ и проверка, включително получаване при необходимост на информация и от други институции. Най-честите нарушения при проектите за къщи за гости са свързани с неизпълнение на показателите на одобрения бизнес план, неизпълнение на реализираните приходи от подпомогнатата дейност, неспазване на ангажимента за създаване на нови работни места, както и липса на активи, за които е изплатена субсидията. От разплащателната агенция уточняват, че ДФЗ още е в етап по откриване на производство по издаване на Акт за установяване на публично държавно вземане. По разпореждане на Министъра на земеделието, храните и горите през юни тази година бяха проверени всички проекти, получили финансиране за изграждане на къщи за гости по Програмара за развитие на селските райони, за които 5 годишният период на мониторинг не беше изтекъл. Общата субсидия за всички 288 къщи за гости възлиза на 81 млн. лв.  ", "date": "2019.11.17", "title": "46 млн.лв. връщаме заради къщи за тъщи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402195-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5-%D0%BE%D0%B1%D0%B5%D1%89%D0%B0%D0%B2%D0%B0%D1%85%D0%B0-%D0%B4%D0%B0-%D0%BF%D1%80%D0%B5%D0%BC%D0%B5%D1%81%D1%82%D1%8F%D1%82-%D1%80%D0%B0%D1%8F-%D1%82%D1%83%D0%BA,-%D0%BD%D0%B0-%D0%B7%D0%B5%D0%BC%D1%8F%D1%82%D0%B0,-%D0%B0-%D0%B4%D0%BD%D0%B5%D1%88%D0%BD%D0%B8%D1%82%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%82%D0%B5%D0%BB%D0%B8,-%D0%B1%D0%B5%D0%B7-%D0%B4%D0%B0-%D0%BE%D0%B1%D0%B5%D1%89%D0%B0%D0%B2%D0%B0%D1%82,-%D1%83%D1%80%D0%B5%D0%B4%D0%B8%D1%85%D0%B0-%D0%B0%D0%B4-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%BD%D0%B0%D1%88%D0%B5%D0%BD%D1%86%D0%B8", "text": "Около 10 ноември се пръкнаха маса апологети на нашенската свобода – по-нататък ги наричам „освободители“, надпреварваха се да вият за чудесата, в които се къпем. Някои сякаш току-що проглеждаха. Нямаше филтър пред повечето от свидетелствата. Някои освободители упорито дуднеха едно и също: „По-добре да си беден, но свободен“ – макар че очевидно нямат никакво желание да опитат от първото.  Или се хвалеха със „свободното придвижване“ – сякаш не разбираха, каква глупост изричат. Така правеха апология на катастрофалната емиграция, на масовото бягство, на измъкването на един Народ – 2 милиона нашенци вече са в чужбина. И те избягаха не само заради недоимъка, но и заради страха, че тук властниците никога няма да се научат да управляват.  При това, бягат най-кадърните ни хора. Свободата ви помогна да се отървете от два милиона души – остава да се справите някак с останалите четири-пет.  А, всъщност, много по-малко, ако извадим от сметката още близо два милиона души, които свободата изтика отвъд границата на бедността, направо в Преизподнята.  Реално имате на разположение около два милиона души, които да обгрижвате, а също и да анестезирате – за да им внушите, че сте техните освободители. Не останаха хора за нищо, човек да се чуди на куража и достойнството на медицинските сестри, които още търпят подигравката с тях. Това ли е свободата?  Някакви аматьори правеха плочника край църквата „Свети Седмочисленици“ – и един от тях се хилеше пред камерата:  „Ние тръгнахме да редим оттук, ония – оттам, обаче се разминахме“… Сякаш са строили Байкало-Амурската магистрала. Как се домогнахме до свободата – това е важният въпрос.  И даваха ли си сметка, подозираха ли изобщо навремето днешните освободители, до какво може да ни изтласка тя?  Обикновените хора и днес продължават да недоумяват от капризите на българската свобода – но това изобщо не трогва освободителите. Невъзможно е да трогнеш, примерно, Филип Димитров – анонимният адвокат, който оглави СДС, измествайки самия Петър Дертлиев – кой хвърли тогава мрежата над наивниците там, това и досега си остава загадка.  Тия дни и Ф. Д. дал интервю – казаха ми, че бил уравновесен, но дали са го питали за дивашкия разгром на селското стопанство, който той организира? Недейте да врещите сега срещу гърците, които правят дъмпинг на нашата продукция – а наречете всеки непродаден домат „филипка“.  С болшевишкия си манталитет освободителите освободиха една аграрна страна от селскостопанското й производство.  После и Костов се постара, докато все мрънкаше, че не можел да купи банани на дъщерите си – и направи размяната: Кремиковци срещу бананите. Обречени сме, заради нечуваните по своята примитивност своеволия на освободителите. Някъде пък прочетох, че още 30 години няма да се освободим, понеже Русия гледа на нас като на своя територия – ако това е вярно, излиза, че сме просто невъзможни перковци: членове сме на НАТО и на ЕС, а пък ни командорят от Кремъл.  Имахме двама сини президенти, син премиер/самодържец – и как тогава ни е влияела Русия? Вече 300 хиляди руснаци от уж най-закъсалата държава имат недвижимости тук, а нашите хора, цъфнали и вързали като евроатлантици, бягат. Този пък номер кой ни го уреди? А един френски сладкар направил пред един от магазините си умалено копие на Берлинската стена от шоколад – и започна да я разбива пред камерите, а изисканите парижани се нахвърлиха да събират направо от земята парчета шоколад.  Тукашните освободители ми се виждат много на място в този сюжет – някой им свърши работата, а те лапат дарения шоколад. Наскоро се чу, че бившата Източна Германия ще настигне бившата Западна Германия след още 50 години – а на нас колко десетилетия отгоре ще са ни нужни?  Питайте освободителите – но кротко, да не се задавят с шоколада. Ще чакаме 50 години да падне стената между двете Германии, а сетне и истинската стена между нас и Европа – ако дотогава тя не е станала Халифат. И как един освободител не намери кураж да се извини – дори от демагогска съобразителност – че за 30 години нищо особено не направихме.  Сега мантрата, зад която са се сврели, е „свободата“. Каква свобода бе, хубостници? Чия свобода? Себе си дори не успяхте да освободите от незначителност и безчувственост. Едно си знаете: Живейте скотски, живейте болни – но свободни.  Това има превод: вървете по дяволите, бедняци – това ви казват.  Говорят ви за свобода, но, всъщност, ви казват, че сте непотребни. Как изобщо им се обръща езика да говорят за свобода, когато във всяко отношение сме Дъното на Европа – бяхме освободени да изберем между едно и друго дъно. Бягате от сравненията не само с Европа, ами и с „тогава“. Ревяхте фалшиво, че сега свободно се пътувало – докато окончателно не отпътуваха милиони хора, които не си направиха труда дори да ви заплюят на сбогуване. Давате ли си сметка, как изглеждате в техните очи? Номерът ви е много прост: да направите едно безпаметно племе, предимно мургаво, което да няма понятие от постиженията на Миналото –за да се хвалите като новите освободители. Няма да бъде забравено изтърваното признание на писателя Господинов, когото украсяват като великденско яйце – как по времето на соца страдал, че не може да си купи дънки от Кореком.  Заради тия страдания заслужава направо Нобелова награда. Дънкомечтатели продават новата свобода. Един истински словесен майстор никога не би се оттласнал от такава просташка потребност.  Представяте ли си, това да бъде казано от писатели като Радичков или Хайтов – те преборваха с майсторство не-свободата, а не със сълзи пред валутен магазин…  Валидно ще остане написаното само за днешните несвободи. Каква свобода имат един милион и 650 хиляди българи, които живеят под прага на бедността, Кореком ли им е виновен?  Пак да кажа: един не се намери да се извини, да каже, че честно се е мъчил, но не е успял поне малко да разтовари простолюдието от тегобите му.  Честно? – я не оглупявай и ти, дописнико. Един съвет: за да остане някаква следа от вас, веднага открийте Институт за подлоги, за словослагачество, поръчайте му да изгори досегашните учебници по история и да напише нови – и в тях да няма нито една дума за клетниците, които най-много се разболяват, най-рано умират, най-скотски живеят, най-много емигрират… По време на данданиите за 10 ноември имаше един голям отсъстващ.  Неговият глас не се чу от врявата, вдигната от късни храбреци-освободители. Амосов. Ако БНТ, която усърдно чества 60-годишнината си, се беше осмелила да спомене за Амосов, щеше да стане ясно, че в тази институция е имало и друго, освен каденето на тамян на Властта.  В замяна на това видяхме Кошлуков, който пламенно задава въпрос на Луканов – но вече след 10 ноември. Емил честно спомена, че Промяната го е заварила студент по английска филология в Софийския университет. Ето ти и една проява на крехка свобода „тогава“: Емил е лежал близо четири години в затвора, но не му пречат да следва престижна специалност, в която приемаха много трудно. На шега мога да кажа, че аз сякаш съм по-потърпевш от рода на Кошлукови. Имах големи разправии с шефовете на БНТ, понеже не ми позволяваха да покажа оперетната прима Лиляна Кошлукова в „Събеседник по желание“ – имала „фашистко“ потекло, Емил обаче нямал проблеми със следването… Мълчанието за Амосов е направо позорно.  Ако с Амосов не се похвалиш, с какво друго ще го направш, бре – с балетчетата с розов пушек ли? Мълчанието за Амосов сякаш иска да внуши, че до 89-а хората от медиите са били послушни овце, почти колкото сегашните.  Обаче дори тогавашните приспособенци бяха по-чисти някак си, по-наивни от днешните, а и след средата на 80-те години не им даваха толкова да развяват байрака на ласкателствата, Живков ги кастреше да бъдат  по-умерени.  Имаше и много кадърни хора, които се опитваха да пробутат някое късче от истината. Кошлуков споменал, че „тогава“ БНТ била монополист и затова имала успех. Изглежда, някои са започнали да му пълнят главата с най-опасните лъжи, които виреят в тази телевизия.  Може да види справките за рейтингите между 2002 и 2005, когато двете частни телевизии бяха в началния си устрем, и ще види нещо съвсем различно.  Дори при изкушенията, които предлагаха частниците, БНТ запазваше репутацията си.  А и когато беше единствена, се състезаваше с монопола/надзора, понякога направо свиреп, на ЦК на Комунистическата партия. Истинският успех на една телевизия не зависи от монопола, а от качествата й. „Тогава“ в държавната телевизия се излъчваха десетки предавания, но водеща роля имаше „Всяка неделя“.  Няма корист в тия ми думи, защото фактите са безапелационни – доказват го и всевъзможните национални допитвания. Това да постигне сега Кошлуков, а не да търси оправдания… Сега бърборят нещо за обществения характер на БНТ, но не смеят да продуцират истински, честни дискусии – ровят из Историята, но не и в здравеопазването, примерно.  А във „Всяка неделя“ имаше специална рубрика за дискусии – „Бумеранг“, която се излъчваше директно от НДК пред многобройна публика и в самата зала.  Ония дръвници преглъщаха доста неприятни истини, сегашните властници са предоволни, че БНТ е „обществена“ – и по съвместителство тяхна прислуга. Да се приберем при основната тема.  Ето някои предложения от Менюто на Свободата, за да припомним на освободителите какви недодялани лъжци са:  Имаш свободата да си изключиш парното и да зъзнеш като куче – правят го десетки хиляди свободни столичани, нормални хора, с нелоши уж заплати – това 21 век ли е? Имаш свободата да живееш в гето – предлага се на стотици хиляди цигани. Закриха кървавите комунистически лагери, и когато свободата ни възрадва, ги замениха с необявени лагери. И пр., и пр. В момента Марина Абрамович представя в Белград някои от знаменитите си пърформанси – един от тях принуждава зрителите да минават през една врата, като с проврат между две голи тела, мъжко и женско; грубо казано – това е повик за единение.  Да разнообразим мъничко този етюд, като накараме властниците ни да провират търбусите си между два скелета… Споменатият вече писател Господинов преди време състави „Инвентарна книга на социализма“ – и така сложи началото на една лъжа.  Показани бяха с някакво садистично удоволствие ръждясала пералня, кутия лимонови резанки, улични табелки и други простотии.  Обаче замисълът далеч не бе фейлетонно- повърхностен. Когато залъжеш младите, че „онази“ България е произвеждала само лимонови резенки, амнистираш крадците-приватизатори, амнистираш и крадливата свобода. Господинов не знае ли, примерно, за далаверата с Кремиковци?  Обаче апологетите на лъже-свободата са неудържими.  И защо не направи инвентарна книга и на Прехода – фондация „Америка за България“ няма да му я спонсорира, разбира се, но все ще се намери кой. Ще трябва да гледа само две седмици новините на Би Ти Ви – и ще цъфнат всички прелести на Свободата.  Един съвременен български писател има шанс да бъде запомнен, само ако се взре в Българския Свободен Разпад. Безсрамието се повтаря по един удивителен начин: комунистите обещаваха да преместят рая тук, на земята, макар че набързо се отказаха от тази идея – а днешните освободители, без да обещават, уредиха един ад за милиони нашенци.  Млък! – подвиквам му на нахалника, който съска нещо – опитай се да живееш свободно с 200 лева и тогава се обаждай. Особено се дразня от някои млади медийни послушници, които безразсъдно обгрижват безпомощната ни свобода.  Не смятам, че е уместно да ви занимавам със себе си, но те ме принуждават да кажа нещо интимно. Винаги съм имал професионален успех, Съдбата беше донейде благосклонна към мен и в личен план.  Но това не означава, че трябва да съм сляпо пале като споменатите послушници.  Семплите им постижения и още по-семплия им живот би трябвало да ги направят по-състрадателни към милионите клетници у нас. Говорят за свобода – но не и за здравеопазване, образование, смъртност, фалшиви или полусурови политически идеи и доктрини, мълчат и за най-важното – доколко сме съвместими с останалия свят.  Останало им е едно: непрекъснато, макар и спекулативно, да се сравняват с „тогава“ – а не с днешна Европа.  Свободни сте да живеете някак и да мрете като скотове – това ще бъде и занапред лакърдията на освободителите… Докато пиша тази дописка /12 ноември/ по телевизията съобщават, че в Русе камион сгазва детенце – една възрастна българка чула олелията и казва пред камерата: „Чудех се, какво става, грабнах една вила и тръгнах!“  Грабнах една вила и тръгнах!  Това прилича ли ви на Европа, освободители?  ***  ГОЛЕМИЯТ ОТСЪСТВАЩ: АМОСОВ  Интервюто с академик Николай Амосов бе излъчено на 25 декември 1988 година. Представих го така: „Световноизвестен сърдечен хирург и кибернетик. Книгата му „Мисли и сърце“ е издадена в над 40 страни. Заради заслугите му към науката една малка планета е наречена на негово име“.  Разговаряхме с телевизионен мост от Киев. Няколко седмици по-рано в най-радикалната съветска медия – списание „Огоньок“ – го бяха нарекли „неуправляем“. Ето няколко фрагмента от интервюто, което отекна като бомба.  К.К.: Кои бяха лъжемитовете, които нанесоха най-голяма вреда на вашето общество?  Амосов: Най-големият лъжлив мит беше митът за неограничената възпитаемост на човека. Извършвайки революцията, и след като променим обществения строй и окачим лозунги по стените, всички бързичко ще станат добри. Това е главният мит. Изминаха повече от 70 години, но ние не станахме добри.  И вторият мит е, че капиталистическата система вече е обречена на бърза смърт. Това също не се потвърди и изглежда няма да се потвърди. К.К.: Кой от популярните лозунги е бил най-неприемлив за вас?  Амосов: Най-неприемлив лозунг за мен беше „Пролетарии от всички страни, съединявайте се!“, тъй като митът за това, че именно на пролетариата са свойствени всички високи морални качества, не се потвърди в практиката. Дори сега изглежда немислимо, този диалог да се е случил 11 месеца преди падането на Стената. И, все пак, се случи. На следващия ден има заседание на Секретариата на ЦК на БКП – това е вторият по важност ръководен орган на Комунистическата партия, част от членовете му са и членове на Политбюро. Живков отсъства.  Цитирам от стенограмата на заседанието.  Начо Папазов: „…Смятам, че трябва да се проведе един разговор с телевизията. Кеворкян се опитва във „Всяка неделя“ да прави сензации. Защо не привлече някой от разумните подражатели на преустройството? Амосов е известен като голям хирург, той направи първото изкуствено сърце, но в областта на политиката е напълно объркан. Аз не зная дали не е и религиозен. Той взе него да представи снощи. Амосов фактически се обяви против всякакъв ред“. Емил Христов: „Ние една година говорим за Кеворкян. Защо не го сменим по целесъобразност, без никакви обвинения?“ Начо Папазов: „Снощи се получи една трибуна. Получава се така, че чрез Амосов Кеворк противопоставя нашето преустройство на преустройството в Съветския съюз. Една от целите им е да противопоставят партийното ръководство на България на партийното ръководство на Съветския съюз, че ние не приемаме преустройството, което става в Съветския съюз. Мисля, че въпросът е много важен“. Йордан Йотов: „Тук се говори за средствата за масова информация. Аз нямам възражение срещу това, което беше казано. За Кеворк. Случаят с Кеворк заслужава внимание, но той не може да бъде решен със замах.Търсят се сега хора, които да се прибавят към него и постепенно той да избледнее и да излезе“. Иван Панев:„Трябва да му се преглежда програмата“. Няколко дни по-късно вестник „Работническо дело“, орган на ЦК на БКП, пише, че „окончателно съм нагазил в блатото на антикомунизма“.  От телевизията свалят следващото издание на „Всяка неделя“ – дават на говорителката Лили Ванкова да прочете нелепото обяснение, че не съм представил навреме реда на програмата – нещо, което никога не съм правил.  Междувременно, зрителите засипват с писма телевизията и ЦК.  Решават да възстановят програмата – сега пък аз се опъвам, тъкмо са ми паднали – и настоявам да опровергаят съобщението за спирането на програмата. Съгласяват се – и пак на Лили Ванкова се пада да прочете новото съобщение. Играта на котка и мишка продължава няколко седмици. Викат ме на среща с Йордан Йотов, главният идеолог – той е странно кротък. Реакциите на Властта не са дивашки – това личи и от протокола на заседанието на Секретариата на ЦК. Става ясно, че в Главната Камбанария вече не са толкова спокойни. Около интервюто нямаше никакви конспирации, нищо предварително натъкмено – макар че докрай ме подозираха в някаква договорка с Амосов.  Само една подробност беше неясна: час преди интервюто, режисьорът Иван Зашев, когото бях изпратил в Киев, беше показал на софийската апаратна брой на списание „Комунист“.  Казаха ми това, когато вече вървеше предаването и аз поисках да намерят списанието. Невъзможна задача – къде ще откриеш в неделя вечер чуждестранно списание, дори да е „Комунист“.  Няколко дни по-късно го намерих – в него бе отпечатана една радикална статия на Вадим Медведев – идеологическият секретар на ЦК на КПСС. Един Господ знае, какъв знак ми даваха по този начин. Тъй или иначе, никога нищо толкова гръмовно не се бе случвало – и то от екрана на държавна телевизия, това беше безпрецедентен случай изобщо в Източна Европа.  Затова се ядосах, че в БНТ не споменаха Амосов.  Може би са се уплашили от тази дръзка проява на свобода в ония години – която поставя под въпрос собственото им днешно послушание в епохата на освободителите. Както и да е. Амосов удари камбаната.  Това бе разрушително интервю, което постави под съмнение самите скрижали на комунистическата идеология. Логото „Пролетарии от всички страни, съединявайте се!“ все още красеше „Правда“ и „Работническо дело“.  Бурята щеше да се разрази след почти цяла една година. Но хората си казаха, че нещо ще се случи, че нещо наближава – и то е неизбежно.  Така се и оказа.   Какви бяха последиците – вече стана дума за това.", "date": "2019.11.17", "title": "Комунистите обещаваха да преместят Рая тук, на земята, а днешните освободители, без да обещават, уредиха Ад за милиони нашенци"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402176-%D0%BA%D0%B0%D0%BA%D0%B2%D0%B0-%D0%BF%D0%B0%D0%BB%D0%B0%D0%B2%D0%BD%D0%B8%D1%86%D0%B0-%D0%B5-%D0%B1%D0%B8%D0%BB%D0%B0-%D0%B5%D0%B2%D0%B0-%D0%B1%D1%80%D0%B0%D1%83%D0%BD", "text": "Западните биографи на най-известната жена на Адолф Хитлер твърдят, че най-забележителното качество на Ева Браун /р.д нейната празнота. Но тогава какво в нея е привлякло лидера на нацистите? Игрива средна дъщеря Биографът на Ева Браун Анджела Ламбърт в книгата си „Изгубен живот на Ева Браун\" пише, че нейната героиня е родена в Мюнхен в семейството на Фриц и Франсис Браун през 1912 година. Баща й преподавал в техникум. Ева била средната дъщеря в семейството. Фриц Браун се бил в Първата световна война, уволнил се като лейтенант. Ева учила няколко месеца в католическо училище, после в „народно\" училище. На 12 години тя е изпратена в Мюнхенския католически лицей. Според спомените на учителите Ева Браун, тя е учила добре, но е била много палава, опитвайки се по този начин да привлече вниманието към себе си. Своенравието на Ева се проявило и в семейството, при което тя била изпратена в манастирско училище в Зимбах на 16-годишна възраст. От какво се увличала Анджела Ламбърт пише, че Ева Браун напуснала манастира на Английските сестри в Зимбах през 1929 г., когато била на 17,5 години. Тя била по-загрижена за това как изглежда, отколкото за професионалното си бъдеще. Фриц Браун я заставил да учи стенография, но Ева не издържала на тази работа. От 13-годишна възраст Ева Браун се увличала от фотография и затова съдбовното място на асистент на фотографа от нацистката партия на Германия Хайнрих Хофман било съвсем приемливо за нея. В ателието на Хофман Ева Браун се срещнала с Адолф Хитлер. Както британското интернет издание Independent пише с позоваване на Анджела Ламбърт, „Изгубеният живот на Ева Браун\", основната жена на фюрера най-вероятно е имала доста неясна представа какво представлява избраникът й от самото начало на тяхното познанство и през цялото време от останалия й живот.      Според Independent, Ева Браун не била типична представителка на повечето германски фрау, които в края на 20-те и началото на 30-те години на миналия век се възхищавали от изказванията на придобиващия авторитет политик Адолф Хитлер - „Ева не треперила и при първата среща с него: за нея политиката била скучна и Хитлер още не бил станал знаменитост. \" Запознанството на Ева Браун и Адолф Хитлер става през октомври 1929 година. По това време тя била на 17 години.      Ева Браун обичала да танцува, да прави гимнастика, да гледа холивудски филми и да чете „женски\" романи. Тя имала потенциала, необходим за идеален нацист, който е съгласен да следва мотото на партията на Фюрера, което определи мисията на всяка жена в Германия: деца, кухня и църква - така характеризира Ева Браун Independent. След като завършва манастирското училище, Ева Браун започва работа за Хайнрих Хофман. Съдбоносна среща на 17-годишната Ева Браун и 40-годишния Адолф Хитлер се състояла в студиото на Хофман. Според спомените на Хофман, който представил Хитлер като „Мистър Волф\" (преди Ева никога не била чувала за Хитлер), той изглеждал на момичето „джентълмен на определена възраст със смешни мустаци и голяма филцова шапка\". Хайнрих Хофман си спомня реакцията на Адолф Хитлер спрямо Ева Браун: „... тя беше просто доста малка симпатична вещица, която въпреки празния си и безсмислен поглед - или може би именно заради това - той откри това успокоение, което е търсил толкова много ... Но никога, нито с дума, нито с поглед, нито с жест, не е показвал, че го интересува нещо повече.\" Хофман цитира изявлението на Хитлер за това, с какво е оправдан неговият избор на Ева Браун: „високо интелигентният човек винаги трябва да избира ограничена, глупава жена.\" \"Хитлер проявил симпатия към младото момиче, защото можел да извайва от нея всичко, което поиска.\"  ", "date": "2019.11.17", "title": "Каква палавница е била Ева Браун"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402177-%D0%BA%D0%B0%D0%BA-%D1%81%D0%B5-%D0%B7%D0%B0%D0%B1%D0%B0%D0%B2%D0%BB%D1%8F%D0%B2%D0%B0%D1%82-%D1%81%D1%82%D1%8E%D0%B0%D1%80%D0%B4%D0%B5%D1%81%D0%B8%D1%82%D0%B5", "text": "Представителите на тази професия са пълни с енергия, въображение и ентусиазъм. Не вярвате? Можете да се уверите, като разгледате нашата колекция от снимки.  Кутия за багаж или хоризонтална лента  Всъщност защо все още са необходими тези кутии, ако не се провесиш на тях. Не за нещата на пътниците са измислени. Както можете да видите, стюардесите правят добри трикове на чекмеджетата за ръчен багаж. Може би трябва да сменят професията си и да се занимават с гимнастика?    Можете да се качите вътре  Някои стюардеси не спират дотук. Те не само висят на кутиите с ръчен багаж, но и се катерят вътре.   И какво? Много е интересно да се чувствате като чанта или раница. Поне е забавление със сигурност!    Количка за храна  Може би мнозина не биха имали нищо против да се возят в хранителна количка. Стюардесите имат такава възможност и с удоволствие я използват.  Само погледнете усмивката на тази млада дама. Изглежда е постигнала това, което е искала.   Мястото на пилота  В допълнение, стюардесите понякога дори могат да си позволят да заемат пилотско място, поне, когато пилотите ги няма.  В пилотската кабина могат да подържат и щурвала и да фантазират малко и, разбира се, да направят отлична снимка.    Самолетен двигател  Класика сред фотосесиите на стюардеси. Много представителки на тази професия предпочитат да бъдат снимани точно в двигателя на самолета.   Снимките в турбината на самолета наистина се оказват не само цветни, но и много емоционални.", "date": "2019.11.17", "title": "Как се забавляват стюардесите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402178-%D0%B8%D1%80%D0%B0%D0%BD%D0%BA%D0%B8%D1%82%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D0%B8%D0%BC-%D1%81%D0%BB%D0%BE%D0%B6%D0%B0%D1%82-%D0%B1%D1%83%D1%80%D0%BA%D0%B8", "text": "Жената в бурка винаги привлича вниманието. Но е интересно как са изглеждали момичетата, преди да ги облекат. Предлагаме да разгледаме този въпрос по примера на иранските жени.     Как са изглеждали иранските жени, преди да сложат бурките В интернет има информация, че до 60-70-те години на миналия век Иран е бил светска държава. Но след 50-60 години всичко се промени и сега това е Ислямска държава, в която е обичайно да се спазват всички забрани, предписани от религията. През 1941 г. на власт дойде Шах Мохамед Реза Пахлави, който уверено се опита да поведе страната си в западна посока. Следвайки избрания път, Иран се превърна в цивилизована държава, която във всичко се стремеше да се насочи към Съединените американски щати. По това време дори отношението към жените се промени, им беше позволено да се освободят от бурката и да носят разкриващи се дрехи.     Интересно! Иранските студенти външно не се различавали от тези, които учат на Запад. Освен това момичетата можели да говорят с мъже при равни условия. Било им позволено да избират собствения си съпруг и да уредят семейния живот по начина, по който искат.     Иранските жени излизали на улицата с непокрита глава, както и с гримирани очи и устни. Струва си да се отбележи, че те използвали козметика доста активно.  Естествено, освен отношението към жените, промените засягат и други области от живота. Тогава било  позволено да се слуша рок и поп музика.     Момичетата заедно с мъжете започнали да носят паднали панталони, да правят къси прически, а най-дръзките можели напълно да променят цвета на косата си. Интересно! През 1978 г. в Иран се провежда конкурс за красота, в който участвали ирански момичета. Но тази година била последната за състезанието. На иранските жени не били отпуснати повече такива свободи. Мъжете канили жените в кафенето, където те седели на една и съща маса, при това с непокрита глава. Сега това просто не е допустимо в страната. Да, момичетата могат да отидат в кафене с разрешение на съпруга си, но главата им трябва да бъде покрита с шал.     За да улеснят живота на момичетата по отношение на избора на рокли, в Иран редовно се появявали модни списания, където можете да видите какво е модерно сега да се носи и как да се гримира правилно. Но жените не се радваха дълго и през 1979 г. всички движения към демокрацията бяха обезсилени. От този момент държавата започва да се развива все повече и повече като строго ислямска. Всичко, което момичата имаха, сега е забранено за тях. За да избегнат последствията от ислямската революция, много иранци напуснаха страната и заминаха да живеят в Америка или в Европа.", "date": "2019.11.17", "title": "Иранките преди да им сложат бурки"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402179-%D0%BC%D0%B8%D1%80%D0%B0-%D0%B4%D0%BE%D0%B1%D1%80%D0%B5%D0%B2%D0%B0-%D0%BF%D0%BE%D0%B1%D0%B5%D1%81%D0%BD%D1%8F", "text": "Тв водещата Мира Добрева не е на себе си от бяс заради случка, която се разиграва наскоро пред погледа й.   Журналистката била заедно със своя приятелка, която всъщност косвено станала причина за невероятна вандалска проява от страна на непозната жена.   Поводът - неправилно паркиране пред обрасли порти на къща..       Мира не скри възмущението си и веднага публикува онова, което мисли в социалните мрежи, където, разбира се, коментарите заваляха един след друг. Имотът, пред който приятелката на журналистката имала \"неблагоразумието\" да паркира автомобила си, въпреки странния си вид, се оказал обитаем. От шубраците се подала гневната собственичка, която изляла цялата си негативна енергия върху двете жени.", "date": "2019.11.17", "title": "Мира Добрева побесня"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402180-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-17-%D0%BD%D0%BE%D0%B5%D0%BC%D0%B2%D1%80%D0%B8", "text": "Днес може да се почувствате в ролята на жертва. Ще ви се струва, че трябва да помагате и разберете всеки, който срещнете по пътя. Именно тази тактика може да подкопае вашата енергия, както и „убие” самочувствието ви. В работата покажете изключителните си страни, така че дори най-опитните колеги да бъдат изумени от вашите таланти. Днес може да се отпуснете и забавлявате. Ако финансовата ситуация позволява, организирайте си някаква почивка. И не забравяйте да се поглезите с нови покупки. Спортът ще помогне да се хармонизира не само тялото, но и душата. Не пренебрегвайте това, което само идва при вас. Възможно е, това да е кариерно израстване или истинска любов. Днес заетостта в работата, ще ви попречи да се насладите на взаимоотношенията с любимия човек. Дори един откровен разговор, няма да доведе до конструктивен изход. Обиди и претенции - това ви очаква. Но затова пък финансовите дела ще бъдат успешни, може да получите много повече от очакваното. Опитайте се да намерите време за почивка, да се разходите и забавлявате.   Желателно е да следите за здравословното си състояние. Ако имате проблеми, посетете специалист. Успешно ще напредват в бизнеса, тези, които стриктно следват своя план и са установили сътрудничество със западни партньори. Не правете нищо сами, само екипната работа ще помогне за постигането на целта. Ако принципно не сте доволни от своята фигура, тогава е време да преминете на диета. И не е необходимо да се записвате при специалист, в интернет може да намерите всичко необходимо. При семейните се очертават големи промени във връзка с продажбата на собственост или смяна на жилището. В работата не утежнявайте ситуацията, оставете всичко да се развива естествено. Днес трябва да сте честни и искрени, за да покажете на хората около себе си своите добродетели. Поемете отговорност за всичко, което правите – ще ви се изплати изцяло. Съдбата е на страната на онези, които „плуват“ в търговските дела, като риба във вода. В любовта ревността ви е враг, затова работете върху себе си. Бъдете по-уверени и сдържани. Днес ви очаква вълна от оптимизъм и романтика. Трудно е да се каже как ще се справите с всичко това. Важно е, да не пометете другите. Избягвайте претоварването под всякаква форма. Ако вечерта се появи слабост и главоболие, незабавно предприемайте действия. Особено, ако ви предстои ваканция. Сега за болести, нямате време. Препоръчва се, да се придържате към нормите на поведение в обществото и колектива. Не си позволявайте да командвате и викате, в противен случай сами ще попаднете в подобна ситуация. Има вероятност, да се разочаровате в партньора. Не го насилвайте да говори неща, които няма да ви харесат. Успешно ще се развиват бизнес пътуванията.   Днес всичко ще възприемате с враждебност. Дори признанията в любов, ще ви дразнят. Може би е време да полекувате нервите или да си починете далеч от дома. Физическите упражнения, колкото и да е странно, ще бъдат от полза. Смело се отправете на вилата - копайте, садете, разхождайте се. Дори малка порция позитив, ще ви помогне да се отървете от стреса. Трябва да бъдете по-внимателни, при започване на нови запознанства. Може да ви провокират към конфликт или да ви дадат невярна информация. Това е чудесен ден за работа, особено ако наскоро сте започнали собствен бизнес. Вече сте разбрали най-важните аспекти на бизнеса, сега остава още малко - да запазите и увеличите капитала. Романтичен ден очаква тези, който наскоро са започнали нови отношения. Но преди вечерната среща се опитайте да приключите работата си, както и да се обадите по телефона на своите партньори. На върха на славата, ще бъдат креативните личности. Може да представяте на света, нов и оригинален проект. Естествено, ще получите за него прилична сума пари. Не е препоръчва да седите цял ден и да чакате печалби. От небето парите няма да паднат, трябва да ги спечелите. Или поне да ги приближите достатъчно до себе, за да хванете някоя голяма пачка. Така че, спрете да фантазирате и спешно разработете план за действие. В личната сфера, ще трябва да разберете каква е разликата между любов и леко флиртуване.", "date": "2019.11.17", "title": "Дневен хороскоп 17 ноември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402181-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%BF%D0%B0%D1%80%D0%B8-%D0%B7%D0%B0-%D0%B0%D1%81%D1%84%D0%B0%D0%BB%D1%82,-%D0%BD%D0%BE-%D0%B7%D0%B0-%D0%BB%D0%B5%D0%BA%D0%B0%D1%80%D0%B8-%D0%BD%D1%8F%D0%BC%D0%B0", "text": "\"В България здравните работници работят почти благотворително. Пари за асфалт и самолети има, а за лекари - не. Неслучайно толкова доктори и мед. сестри напускат страната\", казва един бъдещ лекар.       \"Отиваме да работим в дефицитни общини в Германия\", гласеше надписът на един от плакатите, видян на протест на млади български лекари и специализанти, проведен неотдавна. Те са против новата наредба за специализациите, която напомня за задължителното разпределение от времето на комунизма в България. Според първоначалния ѝ вариант, след специализация, младите медици ще бъдат длъжни да работят в продължение на три години в населени места, в които има недостиг. А ако не се съгласят, ще трябва да връщат пари на държавата (ако са били на държавна издръжка). Неефективни решения за наболели проблеми \"Сега завършваме. И трябва да вземем решение за бъдещето си - дали да останем да специализираме и работим в България, или да заминем за чужбина. Тези, които имаме желание да останем в България; специализантите, които вече берат горчивите плодове на системата; професионалистите по здравни грижи, които вече съвсем изнемогват - всички ние излязохме на протест\", споделя стажант-лекарят Петко Гинев. Той активно участва в преговорите с Министерство на здравеопазването, а и в протестите.     \"Не трябва да се забравя, че лекарят-специализант не е само обучаващ се, както го описва наредбата. Той работи. Той е сключил трудов договор с болницата, има работно време, като често остава на работа след него. Дава дневни смени, нощни смени. Заплатата, която получава, е изработена с честен труд и не е никак голяма. Трудно е да си осигуриш достоен живот с парите, които получаваш, да не говорим за създаване на семейство. Несправедливо е да се споменава за връщане на парите, които си изработил! Ако твой близък се разболее и ти се наложи да прекъснеш специализацията си - връщаш пари. Ако не си вземеш изпита за специалност - връщаш пари\", продължава Петко Гинев, рисувайки една тъжна картина за бъдещите медици в България. По неговите думи механизмът със субсидията работи само в полза на големите болници, които ще получават безплатна работна ръка, а младите лекари - нищо повече. Един български лекар в Германия разказва Предпочитана дестинация за младите български специалисти е Германия. Всяка година над 400 български лекари се отправят именно към германските болници. Д-р Марта Николова е на 31 години и живее в Лайпциг, където работи като УНГ-специалист. Заминала в Германия заедно с приятеля си, който също взел решение да практикува професията в Германия. \"Лекарската професия в Германия е много ценена и уважавана. На първо място работата тук е изключително добре организирана, колегите са по-спокойни, удовлетворени и доволни и това се отразява положително на труда им\", разказва тя. Според д-р Николова, специализацията е един от сериозните проблеми за младите медици в България. \"Аз започнах работата си в България и знам отлично какво е положението на един специализант. В Германия всеки специализант е равнопоставен с всички останали лекари, които имат права, не само задължения. Те работят наравно, без ограничения в дейността им, както е в България. Именно това е целта на специализацията в Германия - да бъдеш самостоятелен на работното си място и, разбира се, отговорен за дейността си. Всеки специализант може да избира сам работното си място, да го сменя, ако е недоволен, и да се прехвърли в друга болница или отделение, ако това се изисква по специалността му. Следва се план на обучение, заплащането е добро.\" Засега д-р Николова няма намерение да се връща в България. В Германия вижда възможности за развитие, както и повече лично спокойствие. Надява се някой ден да може да се завърне у дома, за да приложи знанията и уменията си на родна земя. Трудният избор пред младите лекари Младите български медици се оказват поставени пред тежък избор, а към момента държавата накланя везните в полза на решението да заминат. \"Много колеги искат да останат, макар че покрай промените в наредбата, някои се преориентираха към чужбина. Младите хора са оптимисти по природа, но друг е въпросът при тези започнали специализация и взелите специалност вече. Те са се сблъскали с реалността челно\", категоричен е стажант-лекарят Петко Гинев. \"В България не смеем да назоваваме проблемите с истинските им имена и заравяме глава в пясъка с надеждата да отминат. Реформите изискват саможертва, резултатът не идва на следващия ден. У нас се води социална политика на гърба на здравните работници, а това е недопустимо. Здравните работници работят почти изцяло благотворително. Пари за асфалт и самолети има, а за лекарски труд няма.  . Явно нещо не е наред\", категоричен е Петко Гинев. Според него, дефицитните специалности неслучайно са дефицитни. \"На младите лекари трябва да се предложи нещо повече, за да ги накараш да изберат точно това. Може да са социални придобивки или по-високо заплащане, но нека се разбере, че насила с наредби и закони няма да успеят да ни задържат в България. Имаме нужда от спокойствие и добри условия за работа и живот\", казва бъдещият лекар.  ", "date": "2019.11.17", "title": "\"В България има пари за асфалт, но за лекари няма\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402182-%D1%81%D0%B2-%D0%B3%D1%80%D0%B8%D0%B3%D0%BE%D1%80%D0%B8%D0%B9-%D1%87%D1%83%D0%B4%D0%BE%D1%82%D0%B2%D0%BE%D1%80%D0%B5%D1%86,-%D0%B5%D0%BF%D0%B8%D1%81%D0%BA%D0%BE%D0%BF-%D0%BD%D0%B5%D0%BE%D0%BA%D0%B5%D1%81%D0%B0%D1%80%D0%B8%D0%B9%D1%81%D0%BA%D0%B8", "text": "  Този велик светител живял през ІІІ век. Той се родил в езическо семейство и до кръщението се наричал Теодор. Когато станал юноша, за да се подготви да заеме светска служба, той заедно с брат си Атинодор отишъл в гр. Берит, където имало прочута школа за правни науки. По пътя юношата посетил Кесария Кападокийска . По това време великият учител от Александрийската школа   преподавал философия. Кесарийският епископ Фирмилиан запознал с Ориген двамата неокесарийски юноши. Това запознанство определило пътя им за цял живот. Теодор и Атинодор, като послушали великия учител, решили да не отиват по-нататък, за да станат негови ученици. Скоро под негово ръковоство те разбрали, че мъдростта и истината са само в Христовото учение. Божествената светлина на вярата озарила техните сърца и те приели св. Кръщение, при което Теодор бил наречен Григорий.     Григорий се привързал от все сърце към великия учител, който му посочил пътя на истината. Слушал го няколко години подред и в Кесария, и в Александрия, и после се върнал ревностен християнин в отечеството си Неокесария. Да живее за Бога, да Му служи, като изпълнява Неговите свети заповеди, станало предмет на всички негови старания. Като презрял всякакви богатства и почести, Григорий временно се отдалечил в пустинята, за да може в молитва и усамотение да заякне в трудния подвиг на живота. Там стигнала до него вест, че неокесарийските християни желаят да го имат за епископ. Тая вест го потресла. Пълен с искрено и дълбоко смирение, той не считал себе си достоен да пасе Църквата Божия и решил да се отклони от избора, като се скрил във вътрешността на пустинята. Но неокесарийските християни настоявали на своя избор. Амасийският епископ Федим, с когото те се съветвали и комуто били известни големите достойнства на избрания, пламенно молил Господа да разположи Григорий да приеме епископското звание. Най-после, горейки от ревност към общото благо, решил да го ръкоположи в негово отсъствие. \"Ти, всеведущи и всеблаги Господи, молил се той, милостиво погледни сега на мене и на Григорий, и направи действено посвещението чрез Твоята благодат!\" И след това задочно ръкоположил Григорий за епископ. Известили за това на Григорий. Той не се решил да се възпротиви на общото желание, виждайки в него проява на Божията воля, призовавайки го на трудното служение. Пристигнал в Неокесария  и встъпил в званието епископ с твърдото намерение да посвети всички свои сили и средства за служение Богу и на ближните. Паството му било многобройно. Неокесария  била пълна с езичници, а християни имало не повече от 17 души. Но толкоз по-трудно дело предстояло на епископа. Григорий се надявал, че Господ, Който го повикал на трудното служение, не ще му откаже своята помощ. Той непрестанно Го молел да го опази в пътя на истината и да му помогне право да наставлява своето паство. И Господ изпълнил тая молитва. Веднъж нощем на епископ Григорий се явила   със  , който в кратки думи му изложил високото учение за светата и неразделна Троица. Думите му били записани от епископа. И дълго неокесарийската църква пазела благоговейно символа на вярата, известен под името символ на св. Григорий Чудотворец  (виж  ) . Господ прославил верния Свой служител чрез дар на чудотворство. По молитвата на Григорий болните получавали изцерение, нечистите духове се покорявали на неговото слово; тайни помисли и бъдещи събития били открити нему; и чудесата му били тъй многобройни, че цялата страна го наричала втори Мойсей. Езичниците, изумени от чудните прояви на силата Господня, на големи групи се обръщали към истинния Бог. На тълпи те идвали при св. епископ за съвети и помощ. Започнало страшно гонение срещу християните по повеля на император Деций (249—251 г.). Григорий считал за задължение на всеки християнин да пази живота си, докато това е възможно без нарушение на дълга, защото животът е драгоценен дар, който ние трябва да употребяваме за слава Божия. Той убедил новообърнатите свои чеда да се укрият от гонителите, с отеческа любов се грижел за тяхната безопасност и сам се отдалечил от града, за да им даде пример. В убежището си той постоянно молел Бога да укрепи вярващите чрез Своята сила. Веднъж войниците, които го търсели, за да го предадат на съд, стигнали до мястото, където той се криел, обаче по божия воля той останал за тях невидим. Гонението било жестоко, но непродължително. Когато то било прекратено, Григорий се завърнал в Неокесария и там ревностно продължил своята дейност. Той вземал дейно участие във всички дела на Църквата, поучавал и устно, и писмено, присъствал на съборите против лъжеучителите и когато дошъл часът на неговата смърт, имал утехата да знае, че в Неокесария останали всичко 17 души езичници. Славейки и благодарейки на Бога за указаните му милости, св. чудотворец тихо починал в 265 година. Цялата Православна църква го почита и до днес като велик св. отец и чудотворец и го нарича \"втори Мойсей\" с думите на св. Василий Велики.", "date": "2019.11.17", "title": "Св. Григорий Чудотворец, епископ Неокесарийски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402183-17-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "284 г. - Диоклециан е обявен за римски император от войниците си.   1558 г. - След смъртта на кралица Мария Тюдор на английския трон застава Елизабет I.   1800 г. - Провежда се първото заседание на Конгреса на САЩ във Вашингтон.   1831 г. - Еквадор и Венецуела се отделят като самостоятелни държави от Велика Колумбия.   1855 г. - Шотландският изследовател на Африка Дейвид Ливингстън открива голям водопад на река Замбези и го назовава \"Виктория\".   1903 г. - Дахомей (дн. Бенин) става протекторат на Франция.   1912 г. - Балканската война: Начало на Чаталджанската операция.   1919 г. - Гражданска война в Русия: Червената армия превзема град Курск.   1939 г. - Девет студенти от Университета на Прага, в т. ч. лидера на протеста Ян Оплетал, са убити от нацистките окупатори; събитието става повод за обявяването на деня за Международен ден на студентите и първото му честване през 1941 г. в Лондон.   1948 г. - Крайцерът Аврора е изведен от експлоатация. Същата година е обявен за паметник на революцията и превърнат в музей.   1950 г. - Тензин Гятсо - 14-ият Далай Лама, е ръкоположен за държавен глава на Тибет.   1953 г. - След смъртта на Сталин и поставянето на балсамираното му тяло в Мавзолея на Ленин в Москва, сградата е открита като Мавзолей на Ленин и Сталин.   1954 г. - Гамал Абдел Насър е избран за президент на Египет.   1958 г. - В Судан е извършен държавен преврат от военните и цялата власт преминава в ръцете на генерал Ибрахим Абуд.   1962 г. - В списание Нов свят е публикувана първата повест на Александър Солженицин.   1969 г. - В Хелзинки започват преговори между САЩ и СССР за ограничаване на стратегическите оръжия.   1970 г. - Луна (програма): СССР приземява на Луната \"Луноход 1\" - първият апарат с дистанционно управление, достигнал повърхността на друго космическо тяло.   1973 г. - По повод на Международния ден на студентите настъпва кулминация на масовите протестни действия срещу диктатурата в Политехниката на Атина (Гърция).   1989 г. - Започва Нежната революция в Чехословакия - като легален протест на студенти в Прага, която е потушена от милицията; загива един студент, което дава началото на протести за сваляне на комунистическото правителство (те успяват на 29 декември).   1991 г. - Събранието на Република Македония гласува първата конституция на суверена и независима Република Македония.   2003 г. - Започва мандатът на холивудския актьор Арнолд Шварценегер като губернатор на Калифорния.    ", "date": "2019.11.17", "title": "17 ноември, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/402184-%D0%BA%D0%BE%D1%8F-%D0%B5-%D0%BC%D0%B0%D1%80%D0%B8-%D0%B9%D0%BE%D0%B2%D0%B0%D0%BD%D0%BE%D0%B2%D0%B8%D1%87", "text": "\"Където и да стъпи кракът на Йованович, положението се влошава\", написа Тръмп в Туитър за бившата посланичка на САЩ в Украйна. И то по време на изслушването за импийчмънт на президента.  Защо той я нападна? Какво знае тя?       \"Където и да стъпи кракът на Мари Йованович, положението се влошава\", написа американският президент Доналд Тръмп в Туитър по време на изслушването на бившата посланичка на САЩ в Украйна в рамките на процедурата по импийчмънт срещу него. Запитана за въпросния туит, Мари Йованович заяви пред изслушващата комисия, че се е почувствала заплашена от Тръмп.  Процедурата по импийчмънт бе стартирана поради обвиненията на демократите, че президентът е злоупотребил с властта си, за да спечели на своя страна украинското правителство за настоящата предизборна борба в САЩ. Съществуват подозренията, че Тръмп е предоставил на Украйна военна помощ в размер на 400 милиона долара - като средство за натиск. Демократите смятат, че по този начин американският президент е искал да подтикне Украйна да предприеме разследвания, които да навредят на неговия конкурент - демократа Джо Байдън. Тръмп нарече процедурата \"лов на вещици\". \"Беше ужасно\" По време на изслушването Мари Йованович се представи като жертва на \"клеветническа кампания\" заради нейния ангажимент срещу корупцията в Украйна. Според нея отговорност за това носят и корумпираните украински чиновници, но и личният адвокат на Тръмп - Рудолф Джулиани. Йованович отрече да е заявявала пред персонала на американското посолство в Киев или пред украински представители, че разпорежданията на Тръмп могат да бъдат игнорирани, тъй като той щял да бъде отстранен от длъжност. Йованович разказа как на 24 април е получила обаждане от американското външно министерство с настояването да се върне във Вашингтон още със следващия самолет. Там вече й казали, че Тръмп е загубил доверието си в нея. \"Беше ужасно да чуеш това. Не бе посочено никакво основание за моето отзоваване.\" Но очевидно причината е в оплакванията от страна на Джулиани и сина на Тръмп - Доналд младши, че посланичката се опитала да блокира разследванията срещу сина на политическия конкурент на президента - Джо Байдън. Коя е Маша? Мари Йованович е дипломатка, която в продължение на десетилетия се ползва с доверието на различни американски президенти. Барак Обама я назначава за посланик в Украйна през 2016.  Като един от най-опитните дипломати на американското външно министерство тя е представлявала Съединените щати в още две държави от бившия Съветски съюз - в Киргизстан и в Армения. Отзоваването ѝ предизвика вълна от възмущение. Тя е родена в Канада, където родителите ѝ емигрирали от Съветския съюз. Руският език ѝ е майчин, приятелите ѝ и досега я наричат Маша. На 18 години получава американско гражданство. В дипломатическите среди е известна със своя професионализъм и внимателно обмисляне на нещата. Има индикации, че вероятно не е била най-близката приятелка на Володимир Зеленски, когато той се кандидатира за президент. В прословутия телефонен разговор с Тръмп той казва: \"Чудесно беше, че Вие бяхте първият, който ми каза, че тя е лоша посланичка, тъй като аз съм 100 процента съгласен с вас. Отношението ѝ към мен не бе най-доброто, тъй като тя се възхищаваше на предишния президент Порошенко и бе на негова страна. Тя няма да ме приеме в достатъчна степен като следващ президент.\". В една реч, изнесена през март 2019, Мари Йованович обвини правителството на Порошенко, че не прави достатъчно, за да пребори корупцията в страната. Освен това тя блокира финансова помощ за бюрото на бившия главен прокурор на Украйна Юрий Луценко, тъй като той по никакъв начил не е подкрепил борбата с корупцията.  Йованович отхвърля нападките, че е предубедена спрямо Тръмп. Тя обаче изтъкна, че е \"дълбоко разочарована\" от случилото се дотук. Отзоваването ѝ разклатило вярата ѝ в един от основните принцип в сферата на дипломацията, според който \"нашето правителство ни защитава, ако бъдем нападнати от чуждестранни интереси.\"", "date": "2019.11.17", "title": "Коя е Мари Йованович"}
{"url": "http://www.classa.bg/%D1%81%D0%B2%D1%8F%D1%82/item/402185-%D1%87%D0%B5%D1%85%D0%B8%D1%8F-%D0%BF%D1%80%D0%B5%D0%B7-1989-%D0%B8-%D1%87%D0%B5%D1%85%D0%B8%D1%8F-%D0%B4%D0%BD%D0%B5%D1%81", "text": "На 17 ноември 1989 в Чехия избухва Нежната революция. Следват многобройни протести и разпад на комунистическия режим. Днес, 30 години по-късно, чехите отново протестират - разгневени  от управляващите.       Нежната революция в Чехословакия избухва на 17 ноември 1989, когато полицията брутално атакува студенти, излезли на демонстрация, за която е имало официално разрешение. Безпрецедентната агресия и фалшивият слух, че студент е бил убит, разпалват страстите в страната. Така се ражда опозиционният \"Граждански форум\", а студентите обявяват стачка. Вит Поханка, тогава последна година студент в Оломоуц, е избран да координира окупацията на Палацкия университет в града. \"Част от другите организатори бяха сигурни, че ще ни изключат и че някои от нас вероятно ще се озоват в затвора\", казва Поханка, който по това време планира да избяга на Запад веднага щом завърши. Революцията обаче бързо се разраства: с всеки изминал ден протестите стават все по-многобройни, обявена е генерална стачка, а съвсем скоро Централният комитет на комунистическата партия е принуден да се оттегли. На 29 декември 1989 година Вацлав Хавел, писател и дисидент, който малко по-рано прекарва известно време в затвора, е избран за президент. Така се слага край на повече от четири десетилетия комунистическо управление в страната. По това време Магдалена Платцова е ученичка. Тя е в първите редица по време на сблъсъците с полицията на 17 ноември. \"През 1989 година икономиката тотално пропадаше. А околната среда беше в катастрофално състояние - това беше една отровена страна, буквално\", спомня си тя. \"И изведнъж от тази тоталитарна изолирана държава ние се превърнахме в място, в което животът ти започна да придобива смисъл.\" Вит Поханка описва Нежната революция като най-вълнуващото време в живота му. \"Бях на 23 години и всичко беше възможно\", казва той. \"Еуфорията беше голяма.\" Чехите отново излизат на улицата Днес от еуфорията не е останало кой знае колко. Чехите отново са на улицата. Този път не за да протестират срещу еднопартийното управление, а мотивирани от усещането, че политици, носещи белезите на старата система, отново са начело на страната. \"Ние все още се борим с наследството на комунистическото управление\", казва студентът Бенямин Рол, лидер на организацията \"Милиони моменти за демокрация\". Той визира настоящия чешки премиер и бивш член на комунистическата партия Андрей Бабиш. \"Милиони моменти за демокрация\" е създадено като опозиционно движение именно в знак на недоволство от политиката на Бабиш. Бабиш е заподозрян в сътрудничество с тайната полиция по време на комунистическия режим. Към него се сипят и обвинения в корупция заради \"Агроферт\" - конгломерата, който го превърна в един от най-богатите хора в страната. Неговата партия \"АНО 2011\" управлява като правителство на малцинството и получава подкрепа от съвременната Комунистическа партия в Чехия. \"Около Андрей Бабиш има сериозен конфликт на интереси. Той държи твърде много власт в ръцете си\", казва Бенямин Рол. \"Настояваме за оставката на Бабиш и на министърката на правосъдието Мари Бенешова\". Бенешова бе назначена от премиера само дни след като полицията заяви, че той трябва да бъде изправен на съд за предполагаема злоупотреба с еврофондове. Духът на революцията През юни \"Милиони моменти за демокрация\" привлече над 250 000 души на демонстрация срещу Бабиш. Това беше най-големият протест в страната от времето на Нежната революция. Рол, който е на 24 години и смята да стане пастор, казва, че много от участниците в днешните шествия са вдъхновени от духа на Нежната революция. \"Ситуацията около премиера Бабиш и президента Земан кара много хора да си спомнят за какво са се борили през 1989 година\", казва той. Президентът Милош Земан се смята за съюзник на Бабиш и за подкрепящ опитите за по-близки отношения с Русия и Китай. Рол казва, че много чехи са разочаровани от събитията през последните 30 години. Според скорошно проучване, 38% от населението на възраст над 40 години вярва, че преди промените е живяло по-добре. При хората с ниско образование процентът достига до 52%. Социолози обясняват този феномен с липсата на отговорност по време на комунизма. Навремето нямаше много възможности, но нямаше и задължения, казват експерти. Според Вит Поханка в резултатите прозира носталгията по младостта: \"Моето поколение израсна в комунизъм, но тогава бяхме млади\", казва той. \"Ако днес си спомняш само хубавите неща, които са ти се случвали тогава - като излизането по срещи и слушането на музика, то разбирам защо някои си мислят, че животът е бил по-добър.\" Годишнина от протеста Този уикенд се навършват 30 години от протеста, дал ход на Нежната революция. В събота (16.11.) \"Милиони моменти за демокрация\" са организирали пореден протест срещу Бабиш. В неделя (17.11.) на самата годишнина ще се проведат около 150 по-малки демонстрации из цялата страна. \"Искаме хората да си спомнят за Нежната революция\", казва Рол. \"Ние не готвим нова революция или нещо подобно. Ние се опитваме да защитим това, което постигнахме през 1989\".", "date": "2019.11.17", "title": "Чехия през 1989. И Чехия днес."}
