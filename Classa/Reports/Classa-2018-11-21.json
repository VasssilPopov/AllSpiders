{"url": "http://www.classa.bg/%D1%81%D0%B2%D1%8F%D1%82/item/389687-%D0%BA%D0%B0%D0%BA%D0%B2%D0%BE-%D0%B5-%D0%B4%D0%B0-%D1%81%D0%B8-%D0%B5%D0%B2%D1%80%D0%B5%D0%B9%D1%87%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5", "text": "Не само расистки, но и антисемитски обиди все по-често се чуват из училищните дворове в Германия. Има ученици, които не смеят да носят своята еврейска кипа, защото стават обект на всевъзможни  заплахи и подигравки.           Антисемитизмът в Германия отново набира скорост - особено в интернет. През последните 10 години броят на антисемитските коментари в мрежата се е утроил. Актуално изследване на Техническия университет в Берлин стига до извода, че потребителите в интернет не се чувстват защитени от враждебни коментари с антисемитско съдържание. Изглежда антисемитизмът се е настанил и в самия център на германското общество и е станал приемлив дори за образованите хора с леви убеждения. Тези настроения се предават и към училището, казва Флориан Бер - синдикалист в системата на образованието. Той преподава в една вечерна гимназия в Рурската област, но и пътува много из региона, за да изнася лекции на тема \"антисемитизмът в училищата\". \"Много еврейски деца вече избягват да се показват с кипа. Преди да излязат от училищния двор, те си нахлузват на главата бейзболна шапка или качулка, защото се страхуват\", казва Бер. Повече антисемитски прояви   От няколко дни насам Северен Рейн-Вестфалия вече има свой пълномощник по въпросите на антисемитизма. Този пост зае бившата правосъдна министърка на Германия Сабине Лойтхойзер-Шнаренбергер. В най-многолюдната германска провинция броят на антисемитските прояви през миналата година е достигнал 324 - увеличение с 9%. Твърде много, казват и в местното образователно министерство, откъдето настояват тези прояви да бъдат незабавно съобщавани на съответните органи. По този повод Флориан Бер казва: \"От една страна това е правилно. Но от друга - виждам проблем, защото подаването на съдебна жалба срещу един ученик на практика прекратява педагогическия контакт с него.\" Бер, който е женен за еврейка, предпочита превантивната дейност: с учениците от своите класове, от които над половината са с мигрантски корени, неведнъж е посещавал бившите концентрационни лагери в Бухенвалд, Заксенхаузен или Аушвиц. Това въздействало на учениците по много силен начин: \"Децата просто притихват. Някои от тях изобщо не издържат на гледката\", казва гимназиалният учител. „В никакъв случай посещенията не бива да се превръщат в принуда, която травматизира учениците, затова подобни посещения трябва да бъдат много внимателно подготвяни от педагозите\", казва Бер. Какво би помогнало?   В Германия темата за Холокоста се изучава задължително от девети клас нагоре и е част от учебния материал в часовете по история, немски и религия. Флориан Бер обаче смята, че това не е достатъчно, защото въпросите, посветени на днешния живот на евреите в Германия и Европа остават напълно незасегнати.     А тъкмо общуването с еврейската общност е това, което помага в борбата срещу антисемитизма, добавя той. Учениците на Бер са младежи на по двайсет и няколко години. Немалка част от тях са от арабски произход и са възпитани в духа на ислямския антисемитизъм. \"В техните родни страни се води много силна антиизраелска пропаганда. Много бежанци, например, остават искрено изненадани да научат, че 20% от населението на Израел са араби, и че в Кнесета има техни представители-депутати. Но има и такива, които твърдят, че всичко, което им казвам, е само злостна пропаганда\", добавя учителят. Флориан Бер иска да помогне на учениците си да преодолеят предразсъдъците си и да виждат нещата в цялото им многообразие. Той е убеден, че в програмата на средните училища в Германия задължително трябва да е застъпена темата за борбата срещу расизма и антисемитизма. Еврейската история, историята на националсоциализма, животът на еврейските общности днес – всичко това трябва по-широко да навлезе в образованието, включително под формата на извънучилищни проекти, убеден е учителят.", "date": "2018.11.21", "title": "Какво е да си еврейче в германско училище"}
{"url": "http://www.classa.bg/%D1%81%D0%B2%D1%8F%D1%82/item/389684-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BA%D0%B0%D0%BA-%D0%B4%D0%B0-%D0%BE%D1%82%D0%B4%D0%B0%D0%BB%D0%B5%D1%87%D0%B8-%D0%B0%D0%B2%D1%81%D1%82%D1%80%D0%B8%D1%8F-%D0%BE%D1%82-%D1%80%D1%83%D1%81%D0%B8%D1%8F", "text": " своята стратегическа цел да си съперничат с руснаците за влияние в Австрия. В своята стратегия по Австрия за това обяви Държавният департамент. Преживявайки за съдбата на малката алпийска република повече, отколкото самата Австрия, американците я съветват да си намери „алтернативни източници на газ, което в превод значи доставки на газ от самите САЩ. Дали Вашингтон ще успее да отдалечи Виена от Москва като изгоден партньор.     Държавният департамент на САЩ обнародва обновена Стратегия по развитието на отношенията с Австрия, в която става дума за съперничеството за влияние върху тази неутрална страна с Русия и Китай. Наистина Китай се споменава мимоходом в документа, а на Русия са обръща значително повече внимание. Държавният департамент не крие своето особено раздразнение заради това, че на власт в Австрия се качиха „приятелите на Путин” от Партията на свободата. В документа не се споменава това,че руският лидер бе поканен това лято на сватбата на министъра на външните работи на Австрия Карин Кнайсъл, която, както е известно, е назначена на поста именно от квотата на Партията на свободата. Затова пък авторите на документа, в частност, оправдават американските специални служби за решението им да прекратят сътрудничеството си с Виена в сферата на обмен на разузнавателни данни за борба срещу тероризма. „Нашата цел е да засилим ролята на Австрия като активен и надежден партньор по въпроса за сътрудничеството в борбата срещу престъпността и тероризма. Водещите позиции на дясно-популистката Партия на свободата в министерството на вътрешните работи във връзка с това ни създава и възможности, и проблеми. МВР цени нашето съдействие при борбата срещу тероризма, киберпрестъпността и международната престъпност. Междувременно, като отчитаме проруската позиция на Партията на свободата, ние трябва да направим пауза що се отнася до обмена на определена конфиденциална информация”, пишат авторите на документа. „САЩ сега предприемат усилия на много направления, за да ограничат добрите отношения с Русия с редица държави. Преди всичко това е натискът върху Индия, Китай, Германия и разбира се – Австрия”, заяви по този повод пред „Взгляд” ръководителят на комисията на Съвета на руската федерация по информационната политика Алексей Пушков. „  подчертава Пушков. Според него публикуването на новата стратегия може да бъде свързано с неотдавнашния шпионски скандал в отношенията между Москва и Виена. Сенаторът също така припомни скандалите, които съпътстват дейността на американското разузнаване на територията на ЕС. „Самите те са ангажирани с разузнавателни дейности на територията на съюзническите държави, които са белязани от скандали, подслушвайки голям брой обекти във Франция и Германия, включително канцлера Ангела Меркел”, сочи Пушков. \"Но възможностите на американците не са неограничени. В дългосрочен план шпионският скандал няма да развали отношенията ни с Виена, защото сериозните неща ни обединяват. Австрия е неутрална страна, оценява отношенията си с Москва и обръща голямо внимание на европейската сигурност”, заключва той. По-рано вестник „Взгляд” писа кой е главният бенефициент на шпионския скандал, който наскоро избухна между Русия и Австрия, а също така напълно разбра как Виена успя да се измъкне през британската игра срещу Русия. Друг сенатор, пенсиониран полковник на СВР, Игор Морозов, също вижда пряка връзка между „шпионажа от последните години във Виена и публикуването на новата американска стратегия за Австрия относно политическото и енергийно господство”. „Руската дипломация трябва ясно да разбере, че е изправена пред трудна и многостранна работа по локализирането на австрийския конфликт и много други, които ще бъдат провокирани от разузнавателните служби на САЩ и Великобритания”, заяви Морозов пред вестника. Според него това е общ сценарий, предназначен да запази еднополюсния свят. „В това отношение е окуражително, че европейският елит има кълнове на самосъзнание. Виждаме това в речите на Макрон, когато той говори за европейската армия. Това важи и за германските политици, които говорят за европейска военна стратегия, независимо от плановете на НАТО. Това важи и за неотдавнашното интервю на Шрьодер, когато той говори за икономическия суверенитет на Германия”, продължава събеседникът. „На този фон дипломатическата, политическата и икономическата конфронтация между САЩ, Европа и Русия ще се увеличи. Още присъства и Китай и неговите интереси, които също трябва да бъдат взети предвид”, заключва Морозов. Трябва обаче да се отбележи, че пазарът на газ в Алпийската република се нарича основно поле за дуел за влияние с руснаците в Австрия в документа на Държавния департамент. „Значителен проблем остава руското господство на австрийския и регионален пазар за природен газ, който се е увеличил през последните няколко години. Ще продължим усилията си за насърчаване на алтернативни източници на доставки на газ за регионалния център за разпределение на Австрия”, твърдят стратезите на Държавния департамент, добавяйки, че тяхната цел е да „предотвратяват монополизма при доставката на природен газ”. Спомнете си, че през последните години доставката на нашия газ в австрийска посока е бие рекордите. Например, от началото на тази година те са се увеличили с 33% в сравнение с миналата година. В началото на ноември „Газпром” се договори за още по-значително увеличение на доставките за Австрия - с 1 милиард кубически метра годишно. Освен това Виена напълно подкрепя руския проект „Северен поток – 2”. Под „алтернативни” източници във Вашингтон, разбира се, разбират доставката на техния си собствен втечнен газ - президентът Доналд Тръмп и министърът на енергетиката Рик Пери често са казвали това. В средата на ноември Пери например посети Киев, където обсъди с украинския външен министър Павло Климкин въпроса за доставката на втечнен природен газ от САЩ, както и мерките за провала на изграждането на „Северен поток-2”. Министрите заключиха, че проектът „подкопава” стабилността в Европа. Въпреки това амбициозните планове, залегнали в стратегията на Държавния департамент, едва ли ще се изпълняват по чисто финансови причини. Пазарният механизъм ще бъде пагубен за тях, тъй като в центъра за дистрибуция на газ в Баумгартен в Австрия купувачите не възнамеряват да плащат извънредно и ще продължат да купуват от Москва, смята Игор Юшков, преподавател във Финансовия университет при правителството. „Нека ви напомня, че тази година празнуваме 50-годишнината от началото на доставката на съветски газ за Западна Европа. Доставките са започнали от Австрия, а Баумгартен е създаден като точка за доставка и приемане”, обяснява Юшков. Американското ръководство може да подпише документи от какъвто и да е вид, но пазарният механизъм ще оценява всичко и той е на страната на руския газ. Втечненият природен газ от САЩ ще бъде все по-скъп, отбелязва икономистът. Освен това САЩ няма държавна компания, поради което Вашингтон не може да задължава компаниите износители да се ръководят от цените в Австрия, обясни източникът. Ако политизираните доставки в Полша или Литва могат да бъдат прокарвани от американците все още, в тези страни все пак са съгласни да купуват втечнен природен газ на висока цена, то около газовия хъб в Баумгартен никой няма намерение да плаща повече. Превод: В.Сергеев", "date": "2018.11.21", "title": "Вашингтон публикува стратегия как да отдалечи Австрия от Русия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389685-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%84%D1%80%D0%B5%D1%81%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D1%80%D1%83%D0%B8%D0%BD%D0%B8%D1%82%D0%B5-%D0%B2-%D0%BF%D0%BE%D0%BC%D0%BF%D0%B5%D0%B9-%D0%B7%D0%BD%D0%BE%D0%B9%D0%BD%D0%B0-%D0%B8-%D0%BF%D0%BE%D0%BB%D1%83%D0%B3%D0%BE%D0%BB%D0%B0-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81-%D1%81%D1%8A%D1%81-%D1%81%D1%82%D1%80%D0%B0%D0%BD%D0%BD%D0%BE-%D0%B6%D0%B8%D0%B2%D0%BE%D1%82%D0%BD%D0%BE-%D1%81%D0%BD%D0%B8%D0%BC%D0%BA%D0%B8", "text": "На стените в една от къщите сред руините на древния град Помпей учените са открили необичайна фреска, съобщава \"Дейли Мейл\". Изобразена е еротична сцена от древната митология. След като специалистите изчистили стенописа от слоя пепел, се разкрила полуоблечена жена, върху чийто колене стоял лебед, който се притиска към гърдите й.      Всъщност, на фреската е запечатана сцената на съвокуплението на Леда (съпруга на спартанския цар Тиндарей) със Зевс - богът на небето, гръмотевиците и светкавиците, отговарящ за целия свят, в облика на лебед. Погледът на Леда е отправен към зрителя. Този художествен сюжет е бил популярен в антично време и през Ренесанса.      Фреската е открита на стената на римската вила на богат търговец, която била погребана под слой пепел по време на изригването на Везувий през 79 г. от н.е. Според учените фреската се различава от другите подобни картини именно поради факта, че тя изобразява еротична сцена.      Според старогръцката митология, Леда е поразила с красотата си Зевс, който приел образа на лебед и обладал жената.     Тя забременяла и снесла яйца, от които се появили двамата братя близнаци Кастор и Полидевк, както и Хубавата Елена, заради която по-късно избухва Троянската война.", "date": "2018.11.21", "title": "Скандална фреска откриха в руините в Помпей! Знойна и полугола принцеса прави секс със странно животно (СНИМКИ)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389686-%D0%B2%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D1%81%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%B2-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8", "text": "Едва ли има жена, която да не си е патила от приятелка. Мисли си, че може да разчита на нея в добро и в лошо, доверява й се, а в един момент тя й забива нож в гърба, завъртайки главата на любимия й. След грозното предателство, което е извършила, тя се превръща в най-омразният човек на света. Но жените, способни на подобно нещо, въобще не са злобни вещици. Точно обратното - в дъното на душата си те са много нещастни. Ако се вгледате по-внимателно, ще забележите в тях малко отхвърлено момиченце, на което някога е нанесена огромна душевна травма. Именно по тази причина те са готови на предателство, но не от злоба, а от отчаяние и самосъжаление! В тази статия ще ви разкажем малко повече за признаците, по които много лесно можете да разпознаете дали приятелката, с която споделяте всичко, е готова без да се замисли да ви забие нож в гърба. Вгледайте се внимателно във външния й вид и имайте едно наум, ако забележите някой от тези шест признака!  Големи тъжни очи Дълги, увиснали ръце  Сигурно си забелязала, че приятелката ви има слаби крака и дълги ръце, които висят неловко. Те създават впечатлението за безпомощност и предизвикват чувство на съжаление. Най-често притежателката на такива ръце подсъзнателно е много срамежлива и не знае къде да ги сложи, особено ако всички погледи са вперени в нея.  Извит гръбначен стълб В днешно време много хора страдат от сколиоза, но извитият гръбначен стълб е признак на неувереност. Сякаш гръбнакът отказва да държи тялото на стопанина си изправено и търси помощ. Жената предателка винаги се нуждае от психологическа помощ и подкрепа, но никога не говори за това.  Липса на мимики и жестове Внимателно се вгледайте в приятелките си и колежките на работа. Сред тях със сигурност ще се намери такава, която не показва емоциите си. Тя се усмихва през зъби (напълно искрено, просто не може по друг начин) и дори по време на най-разгорещените спорове остава неподвижна като скала. Това говори не за спокойствие и самоконтрол, а за дълбоко травмиран човек, който е сложил маска, за да скрие огромната вътрешна болка.  Изкуствени гърди и мигли Да отмъкнеш чужд мъж и да разрушиш нечие семейство е предателство. Момичето, което е способно на това, може да изглежда прекрасно, но вътрешно е много неуверено. Често тя прибягва до различни процедури, за да усъвършенства устните, гърдите, носа си или пък само миглите. За нея чуждото одобрение е важно колкото и въздуха, който диша. А най-голямата й цел е да се хареса на мъжете, включително и на вашия Понижен тонус  Още един характерен признак, по който можете да различите предателката до себе си. Мускулите й са слаби, сякаш недоразвити. Тя е висока, слаба, но леко отпусната. Тялото на такава жена издава какво се случва вътре в душата й. Тя е уверена, че не може да постигне нищо сама и се нуждае от подкрепа от всички страни. Създава впечатление на дете, на което ви се иска да помогнете и единственото, което буди, е съжалени", "date": "2018.11.21", "title": "Вгледайте се внимателно в приятелката си..."}
{"url": "http://www.classa.bg/%D1%81%D0%B2%D1%8F%D1%82/item/389682-%D0%BC%D0%B0%D1%88%D0%B0,-%D0%BC%D0%B5%D1%87%D0%BE%D0%BA%D1%8A%D1%82-%D0%B8-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%B0%D1%80%D0%B0%D0%BD%D0%BE%D1%8F", "text": ", на 18 ноември 1928 година, на екраните на кинотеатрите се появи анимационният филм „Параходът Уили”, в който зрителите за първи път видяха Мики Маус. Оттогава анимационният мишок стана един от най-разпознаваемите символи на американската култура, а и на културата на ХХ век като цяло. Него го знаят и обичат във всички страни по света, включително, колкото и да е странно, и в Съветския съюз.     Хубаво му е на Мики Маус, че идва от страна, която, каквото и да пусне на световния пазар, се смята за обогатяващо световната култура. А на Маша от „Маша и Мечока” напротив – не ѝ провървя. Тя е от неправилна страна. От такава страна, която каквото и да каже, напише и снима се смята за путинска пропаганда. И Маша също – пълна пропаганда и изобщо оръдия на хибридната война. „На децата им харесва да гледат злобното малко момиченце и нежния и гигантски защитник. Но критиците в съседните на Русия страни казват, че сериалът на Московското студио е част от пропагандната машина на страната”. Професор Антъни Глийс от Бъкингамския университет, експерт по разузнаване смята, че „Маша е зловеща и доста противна, но и дръзка. Тя се надценява. Няма да преувеличим, ако кажем, че тя се държи като Путин”,. Това го пише в „Таймс”, а не в някой таблоид. Преди това по тази тема вече бе налице вяло течаща истерия от страна на вечните потърпевши: Литва не харесва, че Маша с фуражка на граничар охранява от зайците морковената леха, Естония изпадна в истерия, че сериалът е опасен за нейната национална сигурност, а Финландия напечата, че Мечокът не е мечка, а … „В анимацията огромната добродушна мечка трябва да измъква всички от кашите, които малкото момиченце с големи очи на име Маша забърква. Обикновено на мечката и се стоварват много проблеми, преди всичко да застане на мястото си. А ако мечката изобщо не е мечка, а е всъщност Русия?”. А ако авторите на тези статии страдат от остра параноя, съпътствана с халюцинации, тогава какво? Впрочем защо не? Хайде, нека бъде тяхното. Руският балет, руската класическа музика, великата руска литература, нашите научни постижения, всичко това, да! – подобрява нашата репутация, нашия международен имидж, нашата „тежест” в световната култура. Да, в сферата на културата също има надпревара кой ще „хвърли по-голяма сянка” над всички останали. И на този трънест път често се срещат най-неочаквани изненади. Асиметрични така да се каже. До ХХ век се смята, че превъзходството в културата е най-вече превъзходство в литературата. Италия, да кажем, през XIX век има много добри композитори, но не се отличава особено с литература и италианското културно влияние на цивилизования свят не е голямо, за разлика от френското, немското и английското. Какво да говорим за американците, които през XIX век имат литература сравнима по мащаб най-много с норвежката. Но следва епохата на киното, възниква Холивуд и американското влияние на света става огромно. Нови методи – нови победи. По аналогичен начин - асиметрично - Япония направи невъобразим скок напред, която заради анимето и мангата успя да разпространи своето културно влияние просто колосално и да стане почти безспорен лидер за тийнейджърите и младите хора. Анимето стана междинният жанр между киното за възрастни и детските анимацийки. И това даде на Япония, устойчиво асоциирана по-рано с нещо архаично и нелепо-екзотично, маса културни точки, превръщайки Страната на изгряващото слънце в „страна на мечтите” за стотици милиони души. Това означава ли, че Япония води „хибридна война”? Разбира се, че не. Защото в този случай „хибридните войни” се водят от всички страни. Фактът, че „Маша и мечокът” се излъчва в 120 страни явно е повод за завист. В Русия отговарят на британската параноя с предложение да си създадат „антианимационен център”. Да , наистина, все още не е известно как той ще се бори с нашия сериал. Може би ще снима свой, негативен, където Маша ще се държи като Прасето Пепа (Британска анимация с прасе – бел.прев.) Между другото да поговорим за Пепа, която, например, е много неприятна за много мюсюлмански държави. Нека си представим, че всички страни изведнъж започнат да се борят помежду си с културното влияние. Да започнат да създават свои „антианимационни центрове”, започнат да се забраняват подред. И на кого ще му стане по-зле тогава? На Русия, в която няма толкова много анимации за износ, или на Америка с Великобритания? Не хвърляйте камъни, ако седите в стъклена къща. В противен случай несимпатичното, отвратително нарисувано прасенце може лесно да намери черти на членството на Кралското семейство и да се заяви, че Пепа е Баба Лиза, а Джордж е принц Хари. А това, че „Маша и Мечокът” насърчава позитивния образ на Мечока, който е свързан с Русия - това е най-жалкото от всички обвинения! Искрено препоръчвам американската анимирана серия „Ние сме обикновени мечки”, където един от героите е „Бялата мечка”, истински руснак от Чукотка и при това, според мен без съмнение е и най-харизматичния герой. Съветвам ви да гледате поредицата „Юри и мечката” - за това как могъщият сибирски Юри учи детето Бели да чете Толстой, да сече дърва и да решава сложни математически задачи. Господи, дотук има цял набор от положителни стереотипи за руснаците! И дори руска музика! Ехо, „Таймс”, спешно пишете за това, спрете хибридната война, в която американските ви съюзници сега са на страната на Русия! Накратко, британски антианимационни отряди, далеч ръцете от нашата Маша! Иначе ще набучим Пепа на шиш.   Превод: В.Сергеев", "date": "2018.11.21", "title": "Маша, Мечокът и британската параноя"}
{"url": "http://www.classa.bg/%D1%81%D0%B2%D1%8F%D1%82/item/389680-%D0%B7%D0%BB%D0%B0%D1%82%D0%BE-%D0%B8%D1%80%D0%B0%D0%BD-%D1%81%D0%B5-%D0%BE%D0%B1%D1%80%D1%8A%D1%89%D0%B0-%D0%BA%D1%8A%D0%BC-%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%B8%D1%82%D0%B5-%D0%BC%D0%B5%D1%82%D0%B0%D0%BB%D0%B8-%D0%B2-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8", "text": "Иранската компания за добив и доставка на минерални суровини подписа меморандум за разбирателство с индустриална група и местна частна компания за разработването на шест малки златни и медни мини в различни части на страната, съобщиха местните медии.   Съгласно наличната информация, тези минни операции ще започнат въз основа на Програма за съживяване, активиране и развитие на дребномащабните мини.   В допълнение към стимулирането на производството и преработката на минералите, иранската правителствена програма има за цел да увеличи заетостта, да създаде добавена стойност \"и в крайна сметка да постигне целите за устойчива икономика\". През последните месеци в САЩ наложиха редица санкции срещу различни сектори на икономиката на тази страна, включително минното дело и енергетиката.   Иран е сред 15-те най-богати страни в света в областта на минералите и се изчислява, че общите му златни резерви са около 340 метрични тона.   От своя страна Световният съвет за злато съобщава, че през второто тримесечие на 2018 г. търсенето от иранския народ на златни пръти и монети се е увеличило с 200%, достигайки 15,2 тона - най-високото ниво през последните четири години. \"Златните монети се представят добре през последните тримесечия, тъй като, за разлика от златните бижута, те не подлежат на 9% ДДС\", заяви организацията.", "date": "2018.11.21", "title": "Злато: Иран се обръща към благородните метали в отговор на американските санкции."}
{"url": "http://www.classa.bg/%D1%81%D0%B2%D1%8F%D1%82/item/389681-%D0%B4%D0%B5-%D0%B4%D0%BE%D0%BB%D0%B0%D1%80%D0%B8%D0%B7%D0%B0%D1%86%D0%B8%D1%8F-%D0%BA%D0%B8%D1%82%D0%B0%D0%B9-%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%B2%D0%B0%D0%BB%D1%83%D1%82%D0%B5%D0%BD-%D1%81%D1%83%D0%B0%D0%BF", "text": "Договор за валутен суап на 28 810 милиона долара е установен между Китай и Индонезия, съобщи китайската централна банка.   Споразумението, което ще действа три години и може да бъде удължено по взаимно съгласие, има за цел да улесни двустранната търговия, да насърчи взаимните инвестиции и да поддържа стабилността на финансовия пазар.   Договорът ще позволи на двете страни да обменят общо 200 000 милиона юана за 440 милиарда индонезийски рупии и обратно.   Документът, подписан на Азиатско-тихоокеанския форум за икономическо сътрудничество (APEC), удължава предварителното споразумение и удвоява размера на средствата, които могат да бъдат обменяни между централните банки на двете държави.   Това е последната от поредица от мерки от този вид, предприети от няколко държави, които се стремят да намалят зависимостта си от щатския долар в своята търговия. Миналия месец Китайската народна банка - официалното име на централната банка на страната - постигна подобно споразумение с Bank of Japan. Търговската война с Вашингтон подтиква Пекин да обърне гръб на американската валута.   През август миналата година, Катар и Турция подписаха споразумение за валутен суап, насочено към повишаване на ликвидността и осигуряване на финансова стабилност, в отговор на враждебната реторика на Вашингтон към Анкара и икономическата блокада, наложена на Доха от нейните съседи от Персийския залив.", "date": "2018.11.21", "title": "Де-доларизация: Китай подписа с Индонезия споразумение за валутен суап"}
{"url": "http://www.classa.bg/%D1%81%D0%B2%D1%8F%D1%82/item/389683-%D0%BD%D0%B0%D1%80%D1%83%D1%88%D0%B8-%D0%BB%D0%B8-%D0%B8%D0%B2%D0%B0%D0%BD%D0%BA%D0%B0-%D1%82%D1%80%D1%8A%D0%BC-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%87%D1%80%D0%B5%D0%B7-%D0%B8%D0%B7%D0%BF%D1%80%D0%B0%D1%89%D0%B0%D0%BD%D0%B5-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8-%D0%B8%D0%BC%D0%B5%D0%B9%D0%BB%D0%B8-%D0%BE%D1%82-%D0%BB%D0%B8%D1%87%D0%B5%D0%BD-%D0%B0%D0%BA%D0%B0%D1%83%D0%BD%D1%82", "text": "Дъщерята и съветник на президента Тръмп, Иванка, е обсъждала официални дела на Белия дом чрез личния си имейл акаунт, в нарушение на федералните разпоредби за официални съобщения, съобщава Washington Post, позовавайки се на източници от администрацията.   През по-голямата част от миналата година Иванка Тръмп е използвала личния си акаунт, за да изпрати стотици имейли на нейните асистенти, служители на администрацията на САЩ и съветници на Белия дом.   Сега, някои от помощниците са изразили изненада от размера на изпращаната официална кореспонденция, както и от обяснението, дадено от дъщерята на президента, която гарантира, че не е знаела за тези правила на Белия дом.   Говорителят на адвоката на Иванка, Питър Мириджаниана, призна, че тя \"понякога\" е използвала личната си електронна поща, докато била информирана за федералното регулиране на съобщенията, но каза, че нито едно от посланията не е съдържало класифицирана информация и че \"почти винаги те са били за цели на логистиката и планирането, свързани с нейното семейство\".   Той също така подчерта, че случаят с дъщерята на президента е различен от този на бившия кандидат за президент от Демократическата партия, Хилъри Клинтън, която е имала частен пощенски сървър у дома за официалните си съобщения, когато е била държавен секретар. Тогава скандалът предизвика разследване на ФБР срещу Клинтън и опетни стремежите й да води Белия дом, което се използва като оръжие от Републиканския й съперник, Доналд Тръмп, по време на предизборната кампания.   Други източници обаче твърдят, че Иванка Тръмп е използвала личния си акаунт, за да обсъжда правителствени политики и официални въпроси, както и да обсъжда работния си график или подробности за пътуване, които биха могли да застрашат нейната безопасност.", "date": "2018.11.21", "title": "Наруши ли Иванка Тръм правилата на Белия дом чрез изпращане на официални имейли от личен акаунт?"}
{"url": "http://www.classa.bg/%D1%81%D0%B2%D1%8F%D1%82/item/389677-youtube-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BF%D0%BE%D0%B2%D0%B5%D1%87%D0%B5-%D0%BE%D1%82-100-%D1%84%D0%B8%D0%BB%D0%BC%D0%B0-%D1%85%D0%B8%D1%82%D0%BE%D0%B2%D0%B5,-%D0%BD%D0%BE-%D0%BF%D1%80%D0%B8-%D0%B5%D0%B4%D0%BD%D0%BE-%D1%83%D1%81%D0%BB%D0%BE%D0%B2%D0%B8%D0%B5", "text": "Платформата на YouTube наскоро въведе нови опции за рекламиране. През октомври тази година, видео услугата започна да предлага холивудски блокбъстъри в добро качество и безплатно, но с кратки реклами, съобщават американските медии. В момента платформата предлага на своите потребители около 100 популярни холивудски филма.   Потребителите на интернет винаги са могли да купуват най-новите хитови филми и телевизионни предавания чрез платените услуги в YouTube, но никога не е имало възможност за гледане на филми в замяна на търговски прекъсвани. Пилотният тест на услугата за момента е достъпен само за американските потребители.   Свободните филми, междувременно, са маркирани със зелен сигнал, който се показва само на определени места в YouTube, както в дясната колона на видео предложенията. На други места, като например в секцията \"Търсене\", няма данни, че филмите могат да се видят безплатно, а новите известия за плащане все още са показани на първо място.   Сред предложенията са популярни филми като \"Терминатор\", \"Роки\", \"Легално блондинка\", \"Супер Коди Банкс\" (\"Агент Коди Банкс: Супер шпионин\") и много други.", "date": "2018.11.21", "title": "YouTube предлага безплатно повече от 100 филма - хитове, но при едно условие"}
{"url": "http://www.classa.bg/%D1%81%D0%B2%D1%8F%D1%82/item/389679-%D0%B7%D0%B0-%D1%82%D1%83%D1%80%D1%86%D0%B8%D1%8F-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F%D1%82-%D0%BF%D1%80%D0%B8%D0%BD%D1%86-%D0%BD%D0%B5-%D1%81%D0%B5-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B0%D1%88%D0%BE%D0%B3%D0%B8", "text": "Министърът на външните работи на Саудитска Арабия, Адел ал Джубейр, в контекста на интервю, публикувано от вестник Аш Шарк Ал Аусат на 19 ноември, заяви, че Турция не се позовава на принц Мохамед бин Салман, когато казва, че има саудитска фигура от висок ранг, наредила убийството на дисидента журналист Джамал Кашоги.   \"Ние вече попитахме турската страна на най-високо ниво за значението на тези изявления, и категорично ни увериха, че не са имали намерение да се позовават на престолонаследника\", заяви саудитският министър. Той добави, че Рияд е поискал също така предоставяне на доказателствата, които потвърждават тези изявления.   Що се отнася до последните доклади на вестник Вашингтон Пост, че ЦРУ e заключило, че Саудитският престолонаследник лично е разпоредил да се сложи край на живота на Кашоги, Саудитският външен министър ги категоризира като \"изтичане на информация необявена официално.\" Той също така подчерта, че \"те се основават на оценка, а не на убедителни доказателства\".   \"Във всеки случай, ние в кралството знаем, че такива твърдения относно принца престолонаследник са напълно неоснователни и ние категорично ги отхвърляме\", подчерта министърът. \"Видяхме как някои вестници публикуваха история за контакта между посланика на Кралството в Съединените щати, принц Халид бин Салман и Джамал Кашоги преди да отиде в Консулството, което не е така, тъй като между тях не е имало телефонен контакт \", настоя той.   Изявленията на Адел Ал Дюбейр се случват, докато турската полиция все още търси трупа на журналиста, убит на 2 октомври в саудитското консулство в Истанбул. Досега са открити следи от киселина в резиденцията на Саудитския генерален консул в Истанбул, така че една от хипотезите е, че разчлененото тяло е разтворено с химикали.", "date": "2018.11.21", "title": "За Турция саудитският принц не се разследва за убийството на Кашоги"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389673-%D0%BC%D1%83%D1%82%D1%80%D0%B8-%D0%B8-%D0%BC%D1%83%D1%82%D1%80%D0%B8-%D1%81%D0%BB%D0%B5%D0%B4-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0", "text": "Оставката на Симеонов показа, че все още има някаква енергия в Народа.  За Властта обаче тя е само повод за сватовничество.  Трябва да бъдат успокоени Трите Булки – наричани неизвестно защо Обединени Патриоти, на които все не може да се угоди. Симеонов с основание вярваше, че нищо не го заплашва.   Защото от десетилетия Властта говори както й падне, говори безобразно, арогантно, презрително на обикновените хора.   И всеки, който попадне във Властта, веднага прихваща от този език, той е като нелечима срамна болест. Свястното говорене е заточено в някакъв концлагер. Щутовщините на Сектата нямат край.   Преди няколко дни Плевнелиев, например, пак изтърси една нахална глупост:   „Не съм убеден в автентичността на тези протести. Не съм убеден дали не сме свидетели на геополитически сблъсък на наша територия”.   Майките и инвалидните колички предизвикват геополитически конфликт! Фонтанът на тоя човек няма запушване. И още нещо изтърсил Фонтанът:   „Бедността не е порок, това е състояние, от което не трябва да се отчайваме, а трябва да работим“.  Цяло чудо е, че милионите напълно зарязани пенсионери и всички останали бедняци все още търпят подобна словесна разпасаност. Обади се и бившият министър на вътрешните работи Валентин Радев – трябвало да се действа с по-твърде ръка срещу протестите.   На него не му минава и през ум, че с по-твърда ръка трябва да се действа срещу циганите, примерно.   Защото насилията в циганските гета ескалират.   Властта свикна с издевателствата над полицаите – и предпочита да не мисли, какво ще се случи, когато циганите се надигнат. Циганското Надигане ще бъде катастрофално.   Властта обаче е взидана само в днешния ден, нищо по-далеч от носа й не я интересува. Симеонов го лустрираха заради езиковата му вандалщина.   Но по телевизиите вилнеят словесно още немалко вандали, които си позволяват да наричат „мутри“ протестиращите.   А самите те са истински вонливи мутри. Но ги търпят. Цветанов отново е неподражаем. След оставката на Симеонов казал, че тя ще успокои страната.   Не се е сетил да каже, че оставката ще нахрани бедните, ще излекува болните, ще даде бъдеще на децата.   Обаче самият Живот Български се бунтува – не можеш да го нахраниш с оставки. От Камбанарията на Властта мравунякът долу изобщо не се вижда.  Ако го видят пък – сега по време на протестите – веднага го мутросват.  Наричат хората мутри – и така пак поругават Народа.  Много им е лесно да нарекат някого мутра – защо ли?  Покажете ги най-после тия мутри - не се дръжте като пъзльовци. Наричат мутри най-обикновени хора, предимно млади – вижте репортажите и снимките, докато още не са ги уплашили с полицейски актове.  Мутрясали от алчност и власт говорят за мутри.  Вие сте хора с памет – запомнете ония, които ви наричат мутри.  Запомнете мазните им физиономии Сякаш е невъзможно вече да се постави някакъв филтър пред словоблудците слагачи, пред бабаитите от екрана – депутати, министри и, разбира се, охранени мутри, които се препитават като политолози. Един/Гълъбов каза преди няколко месеца, че онези които протестират срещу кражбата на българска история, обслужват „Доктрината Путин“ – ей такава идиотщина.  Виждате какво се случва сега с прехваления ни договор с Македония.   Но това няма значение за хрантутниците, които се влачат по корем пред Властниците Същият сега пък казал, че протестите не са сериозни, понеже имали разнородни искания.  Така е, щом Животът е продънен отвсякъде.  Сериозно охранените слагачи обаче трудно ще схванат това.  Надмогнали си масрафа - и се подиграват на хората. Протестите, макар и скромни, все пак дадоха представа за по-общата картина – иначе всяко селище, заради прелестните ни пътища, е скрито в собствената си капсула.   И Големият Мрак не се вижда. Като по поръчка, тия дни съобщиха, че пътищата в Северозападна България са най-смъртоносни в ЕС. Телевизиите излъчват една направо невъзможна за нормалния свят реклама.  Тя е на застрахователна компания и гласи:  \"Българските пътища НЕ СА СКУЧНИ!\"  Вече ни подиграват и с реклами. От най-високата камбанария виждат ли черните балони - и какво мислят за тях? Символ на какво са те?    ", "date": "2018.11.21", "title": "Мутри и мутри - след оставката"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389674-%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D0%B2-%D0%B1%D0%BD%D1%80-%D0%B2%D1%81%D0%B5-%D0%BE%D1%89%D0%B5-%D0%B8%D0%BC%D0%B0-%D1%81%D0%B2%D0%BE%D0%B1%D0%BE%D0%B4%D0%B0", "text": "  Много наши колеги се блазнят от изяви в телевизията . Ти искаш ли да грееш от телевизора?  5 години водих всекидневно предаване по ТВ 7, когато шеф бе Диляна Грозданова. Това нещо съм го изживял, много е хубаво. То гали суетата. Но с течение на годините осъзнавам, че има по-важни неща.  За мен бе по-важно да напиша книгата \"Политически НЕкоректно\", да напиша хубава статия, а не всеки ден да съм на екрана, всеки ден да предъвквам защо премиерът казал това или онова, защо еди кой си му отговорил еди какво си.  Ставаш роб на злободневието, а това не е много добър вариант. Това е важно, но бързо омръзва. Ако е с по-дълбок ум, човек трябва да използва времето си, за да се съсредоточи, да прочете интересни книги. А ако предаването е седмично и магазинно ?  Това е друго нещо. Тези предавания позволяват по-аналитичен поглед, извеждането на някои важни акценти. Всичко зависи от конкретните предложения. Най-важна е средата, в която работя - какви са колегите, какви са началниците, каква е атмосферата. Те трябва да ми харесват, да изпитвам удоволствие от това, че съм там. Не бих направил нещо на всяка цена, не бих работил с хора, които не са професионалисти. Професионална ли е съвременната българска журналистика?  Много критики могат да се отправят към нея. Първо, разбира се, има различни зависимости. Зависимости не толкова политически, колкото икономически. Собствениците на медиите принуждават подчинените им журналисти да пишат по точно определен начин. Има и друг тип зависимости.  Те изглеждат така: като че ли хората правят нещо, защото наистина вярват в него. Има колеги - особено в издания, които минават за рупор на \"умните и красивите\", смятащи, че говорейки непрекъснато за евроатлантизма, че светлината идва от Брюксел и Вашингтон, това ги прави много добри журналисти.  Другата им любима тема е, че Путин е лош. Убеден съм, че много от тях го правят не защото шефовете им ги задължават. Те действително са повярвали в тези неща, плъзнали са се по клишето, което в България действа вече 30 години, и са се отказали от собственото си мислене. Т.е. взели са на въоръжение либералното клише, смятат, че така са много cool, много готини, много напредничави, че ще ги харесат важните личности.  Този тип зависимост също е лош. Много малко са местата у нас, където може да се прави истинска журналистика. Читателите, слушателите и зрителите усещат това. Затова толкова паднаха тиражите на вестниците, все по-малко хора гледат телевизия и слушат радио.  Все повече разчитат на социалните мрежи - фейсбук и др. Българската журналистика страда от всички споменати зависимости и това се отразява на нейното здраве. В БНР, където работиш, прави ли се истинска журналистика? Имате ли свободата да я практикувате?  В БНР все още има свобода, можеш да говориш това, което смяташ за правилно. Бил съм уволняван от БНР, бил съм наказван в БНР при предишни ръководства. Когато канех хора, изразяващи мисли, различни от евролибералното клише, ме наказваха.  За щастие, напоследък не е така. Но за свободата на словото всекидневно трябва да се борим, трябва всекидневно да опитваме да разширим границите й. В момента БНР е едно от малкото места в българското медийно пространство, където има свобода. Би ли приел покана за работа в партийна телевизия ? В телевизията на БСП например?  Единственото условие, което поставям, където и да работя, е да имам правото да казвам това, което мисля. Да не ме цензурира някой и да не съм принуден да се самоцензурирам. Няма значение дали медията е партийна, или не. (Със съкращения)  ", "date": "2018.11.21", "title": "Петър Волгин: В БНР все още има свобода"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/389675-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D1%8A%D0%BC-%D0%B7%D0%B0%D0%B2%D0%B8%D0%BD%D0%B0%D0%B3%D0%B8", "text": "Напоследък се наблюдава едно парадоксално и необяснимо на пръв поглед масово оглупяване в световен мащаб. Странна ситуация предвид огромния културен, икономически, политически, научен и технологичен напредък на човечеството. Цялото досегашно развитие на нашия вид (волно или неволно, осъзнато или не) води в една определена посока, и това е посоката към по-добър живот на всеки отделен човек.     Не вярвам някой да се опита да оспори точно това твърдение. Графиката на качеството на живот на хората е нарастваща спрямо движението на времето, независимо от количествените, качествени или духовни критерии, които биха влезли в нея. Разбира се, някой би казал, че това са нашите съвременни критерии, но, за добро или лошо, ние живеем сега и (донякъде) можем да гледаме назад, докато обратното не е било възможно за хората, живели преди нас. Без да имам претенции да отговоря на вечния въпрос за смисъла на живота, само ще предположа, че стремежът към постоянното му усъвършенстване може би е заложен в нашата природа още със създаването ни. (Последното да не се разглежда в теологичен аспект. Как точно е възникнал човешкият род и как е стигнал до тук са въпроси, с които тук не се занимаваме.) Имайки предвид всичко казано по-горе, а и погледнато логично, би трябвало съвременният свят да бъде тържество на здравия разум, материалното и духовно благополучие на хората. Би трябвало да доминира осъзнатият стремеж към образование, самоусъвършенстване, придобиване на умения и компетентности, способност за самостоятелно мислене, поемане на отговорност за собствения живот, както и отговорно участие в обществото. На тази степен на развитие можем да очакваме най-вече една спокойна работа на хората, обществата, държавите, бизнесите. Солидарност и ефективна грижа за отделните граждани и групите, които имат затруднения с това да се справят сами. Очаквано е в този ред на мисли и елитите, излъчени от всички нас, да функционират в съответствие с посочените идеи, ценности и практики. Не би било нормално да съществуват значими фактори и събития (извън природните катаклизми или икономическите кризи), водещи в друга посока. Очевидно обаче те не просто се случват, а, както може да се предположи, водят след себе си сериозни негативни последици.  Смайващо е как в днешно време, когато сме достигнали завидни нива на глобализация, свобода на информацията, придвижването, търговията, обмен на културни ценности, все още има доста хранителна почва за едно чудовище, което нанесе тежки вреди на човечеството през 20-ти век, и което, ако не се спре навреме, може да доведе до още бедствия и човешко нещастие. Това чудовище е национализмът. Получила тласък от разпадането на империите на границата между 19-ти и 20-ти век, тази фикция бързо завладява умовете на милиони хора, умело манипулирани от т.нар. национални елити. Тези елити осъзнават още преди този разпад накъде вървят нещата, и умело подготвят почвата за идването на новите времена. А веднъж стъпили на върха на новосформираната чиста „национална държава“, вкарват в действие всички пропагандни, организационни, образователни, политически и военни инструменти за отхранване на този национализъм. Разбира се - с користни политически цели, разбира се - с измисляне и насаждане на „велика“ национална история, митове и легенди - винаги за сметка на другите народи, най-вече – на съседите… Примери? Няма нужда да ходим много далече. Трябва ли да напомняме какво са коствали на България Балканските войни и Първата Световна Война? Трябва ли да напомняме в името на какъв „идеал“ са водени и как е подклаждана тази атмосфера? А съвсем наскоро светът отбеляза годишнината от края на първата голяма война. Но да оставим засега миналото. По дефиниция то би трябвало да служи за урок на бъдещите поколения. А дали е така? Какво се случва днес? Тук е мястото да цитирам популярният напоследък писател Ювал Харари: Ще посоча един от най-красноречивите примери, провокиран и от актуалните събития - уж съгласието в преговорите между ЕС и Великобритания, и драмите, които се разиграват в кабинета на Тереза Мей през последните дни. BREXIT Какво се случи? Великобритания пряко или косвено е дала на съвременния свят почти всичко, което днес познаваме като наука, технологии, социално-политически отношения. Британската империя е може би първата глобална сила, поставила началото на глобализацията в съвременните измерения на тази дума. Индустриална революция, парламентаризъм, капитализъм - всичко това идва оттам. На по-късен етап Обединеното кралство винаги е било контрапункт на германските амбиции, претенции и действия в Европа, а и по света. Бидейки важен фактор в ЕС, те, години наред са допринасяли за мира и просперитета на континента в сложните времена от ВСВ до днес. По-точно до юни 2016-a. В този момент нещо се обърка. При всичките му слабости и недостатъци, ЕС си остава триумф на разума и прагматизма на държавно и междудържавно ниво. Историята не познава друг подобен проект, в който вече 28 отделни страни (нации) доброволно се обединяват в обща структура, със свободно движение на \"хора, стоки и капитали\", територия, в която на практика няма граници, територия, в която вековни кървави вражди са заменени с приятелско съжителство, търговия, обмяна на културни ценности. Територия, в която свободата, демокрацията, човешките права, върховенството на закона са реалност, която никой не може да оспори - напротив, понякога дори се прекалява в това отношение, но това е друга тема. И… британците избраха да напуснат всичко това. Вярно, не всички - малко повече от половината, но актът е факт. Ето отново синтезираното мнение на Харари: Защо го направиха? Защо избраха самоизолацията, един куп видими и невидими проблеми, затруднения за бизнеса и за хората, срив на валутата, икономически спад, правен вакуум (за да не кажа хаос). В името на какво? \"За да си върнем страната обратно!\" - с блеснали очи отговаряха в дните около референдума желаещите да излязат. - \"За да не плащаме на мизерниците Гърция и България, а нашите пари да си остават за нас!\", \"За да си решаваме сами какво да правим, вместо Брюксел да ни нарежда\", \"За да не ни заливат тълпи от емигранти\" и т.н. Всички тези аргументи може би имат своите основания, така, както всеки има право да ги преувеличава или да ги омаловажава. Аз искам да се спра обаче на първия от тях, защото е много показателен, а най-вероятно е бил определящ за мнозинството от гласувалите \"Out\". Освен всичко друго, по мое скромно мнение, е и най-абсурден от всички. Спомням си как един младеж, някъде от централна Англия, който трудно говореше езика на Шекспир, на всеки въпрос на журналиста за позицията му, отговаряше с едно и също: \"I want to get my country back!\" Да, звучи направо трогателно. Горката Британия, подхвърлена на произвола на лошите европейци! Как да не плюеш на векове усилия, на милиони жертви, на бъдещето на децата си, само и само да си я върнеш обратно. Как да не развееш знамето, както са го правели дедите ти! Нацията е в опасност, да я спасим! Странен изблик на национализъм на това място и по това време! Някакво обяснение? Ще се опитам да формулирам моето. Национализмът дълго време още няма да загине. Привидно изчезнало, неговото семе стои спящо дори и в някои от най-развитите и проспериращи общества. Необходима му е само добра почва и добри сеячи. Всъщност, от сеячите се иска единствено да повтарят това, което са правили техните предшественици векове наред. Няма нужда никак да бъдат оригинални. Нека обаче да поговорим за почвата. И на днешния етап на развитие, мнозинството от хората по света са недостатъчно образовани, с объркани и неясно осъзнати ценности, носещи се по вълната на инерцията, без много много да се замислят какво реално се случва около тях (а и с тях). Положително е, че, поради неминуемия технологичен прогрес, съотношението в последно време се променя. Но ще трябва да мине още доста време, за да бъде достигната критичната маса на хората, които могат да въздействат позитивно на обществото. А може и такъв момент да не настъпи… При това положение не е особено трудно тези хора да бъдат манипулирани, и да се хващат на една толкова стара и изтъркана въдица.", "date": "2018.11.21", "title": "Национализъм завинаги?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389678-%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B8-%D0%B4%D0%B5%D0%BC%D0%B0%D0%B3%D0%BE%D0%B3%D0%B8%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D1%85%D0%BE%D0%B4%D0%B0-%D0%BA%D1%8A%D0%BC-%D0%BA%D0%B0%D0%BF%D0%B8%D1%82%D0%B0%D0%BB%D0%B8%D0%B7%D1%8A%D0%BC", "text": " дни на масови протести недоверието и омразата към политиката и политиците у нас достигнаха равнища, непознати от 1934 г. и Деветнадесетомайския преврат насам. Либералната демокрация като цяло и нейните идеолози и изразители губят доверие. Вече повече от четвърт век политиците взаимно се обвиняват, че са корумпирани, мошеници, управляват ни чрез образи на врага. В резултат голямата част от българите  възприемат всички тях с омраза, като лъжците, довели до това състояние, като алчни некадърници. Майки и протестиращи разнасят тикви с надписи „политик“ или „депутат“. Както изглежда, политиците ни   Още при първия български капитализъм в края на ХIХ век Алеко Константинов описва в историите за Бай Ганьо демагогията като типична характеристика на ранните опити за въвеждане на либерална демокрация. Демагогия и мошеничество, които водят до поредица от преврати, въстания и конфликти. Сегашният преход към капитализъм, съчетан с либерална демокрация в България, в много по-висока степен води до такова усещане, защото е свързан с грабеж и разрушаване, с мимикрия на новопоявилите се „демократи“ и „европейци“.     В прехода към капитализъм у нас, скрит зад идеологическата мъгла   първоначалното натрупване на капитала е всъщност първоначално разграбване и варварско унищожаване на вече създадения от социализма капитал. Това стана чрез непрестанна политическа демагогия и политически лъжи на партии, политици и нови либерални и „демократични“ идеолози,  които по този начин маскираха прехода към втория български капитализъм в неговата неолиберална и много по-зависима от външни сили версия. Най-общо могат да се очертаят  четири базисни форми на демагогията и лъжите , чрез които се реализира този процес. Първата от тях е Тя се проявява в разминаването между думи, обeщания, програми и реални действия, съзнателно предприемани от съответните хора и политически сили. Това е демагогията, която използват и Бай Ганьо, и всеки от онези западни политици, които днес наричат популисти. Говориш това, с което можеш да се харесаш на повече хора и да постигнеш определени резултати, независимо дали го смяташ за истинно или не. Съвременният политически маркетинг и реклама са насочени именно към това – как  и какво да кажеш, за да привлечеш внимание и поддръжници. СДС например лъжеше през 1990 г., при изборите за Велико народно събрание, как като вземе властта, ще дава такива високи заплати на мъжете, че жените няма да има нужда да работят, ще си стоят вкъщи и ще гледат децата. Политически лидер на една друга партия написа книга, в която се обявяваше за „социалист“, а след това въведе данъчна система, по-дясна от тази на Рейгън и Тачър. Вторият тип демагогия е на човек, който иска да забрави и да се забрави определено минало, възприемано като срамно. Той го прикрива с реторика, чрез която обвинява другите за това, което някога сам е правил. Този тип демагогия можем да открием при масовата смяна на политически и идеологически идентичности по време на прехода към капитализма. Тя бе извършена както на колективно ниво ‒ от партии, приемащи  нови програми и действия, така и на индивидуално ниво ‒ от отделни хора. България в това отношение е уникална страна в Източна Европа. В нея до 1989 г. има най-малко дисиденти, противопоставящи се на системата. Разпадането на социализма стана по външни геополитически причини, а не  от действията на вътрешни сили. Геополитическата промяна обаче се възприе най-бързо от политически хамелеони и плазмодии, които се преориентираха с огромна скорост от   към  Най-скоростно го направиха предходни нагаждачи и подмазвачи, често пъти добрали се по този начин до много високи постове. В новата ситуация те рязко смениха ориентацията, партията или позицията си. Извърши се добре познатият в психоанализата процес на проекцията, при който за да скриеш нещо срамно от миналото си, го проектираш агресивно върху някой друг. Завършил си, например, в СССР и си преподавал научен комунизъм, но днес прикриваш това с краен антикомунизъм и русофобия. Бил си комсомолски секретар на гимназията, в която си учил, а днес разказваш как си бил   Работил си в ЦК на ДКМС, а след 1989 г. се изявяваш като пещерен антикомунист по телевизиите. Така в различни периоди след 1989 г. в Народното събрание попадаха стотици хора, преминали инструментално през няколко партии, говорещи различни неща според ситуацията, за да останат в политиката и да се възползват от келепира, който може да се измъкне чрез нея. Лидери на основни парламентарни партии са били преди членове или активисти на други партии. Били са членове на БКП, после ‒   демократи, европейци и либерали, сега стават консерватори и патриоти. Въртят пръст и гледат накъде духа политическият вятър, за да изтичат в неговата посока. Третият тип демагогия можем да наречем Тя е свързана с разминаванията между намерения и резултати, характерни за Хегеловата ирония на историята, и с това, че реализацията на едни или други идеи зависи от обстоятелствата, а не просто от намеренията на индивидите и групите. Тъй като обществото в условия на криза става силно неравновесна система, зависеща от малки и често случайни фактори,  особено в началните периоди на разпад на тази система се появяват голямо количество такива демагози, които се опитват да спечелят от очакваната промяна. От тази гледна точка най-големият демагог на ХХ век е Михаил Горбачов, който обещаваше   а резултатът е олигархичен и бандитски капитализъм. Обещаваше  , а се получи свят с войни и нарастващо насилие. Обещаваше  , а т. нар. общочовешки ценности, обявени от един български   дори за  , се оказаха идеологията на Вашингтонския консенсус, скрита зад фрази като  У нас купища политици, самопокръстили се в „демократи“, ревяха  , а времето се оказа на 1% най-богати и на новите господари на света. Обещаваха как в „демокрацията“ всичко ще зависи от всеки от нас, а се оказа, че зависи от една върхушка новобогаташи, от глобалния капитал, от външни сили и нови господари. Милиони българи се чувстват днес по-безсилни и нещастни от всякога преди това в предходното столетие. Мамеха ни, че като се   българите ще станат „милионери“, но милионери станаха стотина агроолигарси, лапащи европейски фондове, а стотици хиляди работещи в кооперативните селски стопанства се превърнаха в скитници, бедняци, клошари, безработни у нас и по света. Лъгаха, че ни вкарват в божието царство на „демокрацията“, за да скрият прехода към капитализъм, при който първоначалното натрупване на капитала се превърна в най-големия грабеж в 1300-годишната българска история. Четвъртият тип демагогия е Тя търси жертви и врагове, чрез които да обясни защо обещаното от политиците не се реализира. Глупакът Горбачов обяви, че навлизаме в свят, в който вече няма да има   а всъщност преходът към капитализъм се превърна в масирано производство на всякакви врагове. И колкото повече ставаха разрушенията и грабежите на прехода към капитализъм, толкова по-виновни  и   се намираха край нас. Такава е тенденцията, която се налага от днешното хегемонно неолиберално идеологическо съзнание. За него всеки, който говори неща, несъответстващи на неолибералните идеологически догми, е популист, бълващ неистини и фалшиви новини, участник в хибридна война, оръдие на  на Путин. Така пропагандно-идеологически еничари, които вземат стотици хиляди левове от чужди фондации и финансиращи структури на неолибералната пропаганда и агитация, правят маккартистки стигматизиращи списъци на медии и хора, които се разминават с ортодоксията и догмите на хегемонното неолиберално идеологическо съзнание. Опиташ ли се да излезеш от системата, независимо как ‒ надясно или наляво, ставаш  . В неолибералните глави на „демократичните“ политици, идеолози и „експерти“ на прехода има една неолиберална истина, една посока на светлото неолиберално капиталистическо бъдеще и всичко друго е заклеймено. Реставрацията на капитализма неизбежно доведе до разпадни процеси, при които всеки мрази всеки. Политическите нищожества, които с ревове   реставрираха капитализма, громейки лошия   ни вкараха в един социално и морално разпадащ се свят, в който по всяка време можеш да бъдеш ограбен, измамен, пребит и убит.  В свят, в който всеки мрази всеки. В свят, в който дори ако направиш забележка на някого във влака, той може да извади нож и да те убие. Ако погледнеш някого на накриво, може да ти зашлеви шамар. Ако минаваш вечер по безлюдна улица, можеш да бъдеш нападнат, изнасилен, убит. Ако задминеш някого с колата си, той може да те настигне, спре и пребие. Лъжат те по телевизора, по телефона, в магазина. Мразят те в реалното и във виртуално пространство все по-нарастващо количество хейтъри. Насилието и омразата са всекидневие, родено от варварското унищожаване на съграденото при социализма и от безбройните политически лъжи при първоначалното разграбване на капитала в България. В същото време в глобален план неолибералните „истини“ и техните политически и пропагандни глашатаи се ползват с все по-малко доверие. Техният ментор и работодател Джордж Сорос днес е един от най-ненавижданите в света. Нарастват конфликтите от всякакъв род, навсякъде по света се засилва поляризацията на отношенията между политическите сили и взаимните обвинения в лъжа, фалшиви новини, демагогия, корупция, заговор на всякакви вътрешни и външни врагове. Демагогският свят на неолибералния капитализъм се тресе от противоречия и демагогията не отслабва, а се проявява вече не само в либерални, но и в различни консервативни и популистки версии. Затова и доверието към политици, съдебна власт, политически институции, медии ‒ от САЩ през Великобритания и Германия до България ‒ е стигнало днес историческия си минимум, а либералната демокрация се проявява във все по-олигархични, нелиберални и милитаристични версии, допълнително усилващи всички конфликти и противоречия. Хората не вярват на политици, не вярват на либералната демокрация, не вярват на системата, в която са вкарани. Затова и говорят за  . Затова и в условията на либерална демокрация и клептократски капитализъм все повече и по-масово политиците   И не само у нас. Нарастваща част от политиците стават „непотребни“ и в други части на света. В Америка на Тръмп американци ненавиждат американци в мащаби, невиждани от времето на Гражданската война там. Във Франция Макрон още от началото на мандата си е с исторически ниско доверие, сравнимо с това на неговия предходник Оланд. В Германия Меркел безславно си отива, а „системните“ християндемократи и социалдемократи са на исторически ниски нива на доверие и подкрепа от Втората световна война насам. Така е и у нас, с днешните версии на Алеко Константиновия Бай Ганьо и байганьовщината, разрушили социализма и осигурили първоначалното не натрупване, а разграбване на капитала при прехода към капитализъм.  ", "date": "2018.11.21", "title": "Масовите протести и демагогиите на прехода към капитализъм"}
{"url": "http://www.classa.bg/%D1%81%D0%B2%D1%8F%D1%82/item/389676-%D0%BE%D1%82%D0%BA%D1%80%D0%B8%D1%85%D0%B0-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D0%BF%D0%BB%D0%B5%D0%BC%D0%B5-%D0%BE%D1%82-%D0%B0%D0%BC%D0%B0%D0%B7%D0%BE%D0%BD%D0%BA%D0%B0,-%D0%BA%D0%BE%D1%8F%D1%82%D0%BE-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D0%B6%D0%B8%D0%B2%D0%BE%D1%82%D0%B0", "text": "Неизбежната корелация между възрастта и повишеното кръвно налягане, концепция широко разпространена сред кардиолозите, е била поставена под съмнение от изследване на два южноамерикански местни народи, чиито членове, за разлика от по-голямата част от населението на западните страни, поддържат практически същото налягане през целия си живот, съобщава порталът Science Alert. Проучването, публикувано в списание JAMA Cardiology, анализира кръвното налягане на съответно 72 и 83 представители на племената на Йаномами и Йекуана, които живеят в амазонската джунгла на границата между Венецуела и Бразилия. Първата група живее почти изцяло от лов и събиране на плодове, така че диетата им е богата на плодове и фибри, с ниско съдържание на мазнини и сол. В същото време второто племе има малко по-малко изолиран начин на живот, тъй като търгува с индустриализирания свят и включва в диетата си и някои преработени храни. Учените са установили, че представителите на Йаномами имали систолично налягане от 95 мм живачен стълб и диастолично налягане - между две свиване на сърцето - от 63 мм живачен стълб. Тези параметри са неизменни при индивиди от различни възрасти на групата, независимо деца или възрастни. Макар тези цифри да са били сходни сред по-малките деца и на двете племена, налягането на представителите на Йекуана е било средно с 5,8 мм живачен стълб по-високо на възраст десет години и 15.9 мм живачен стълб по-високо, на петдесет. По този начин, налягането на възрастните индивиди от втората група се повишава със скорост от 0.25 mmHg с всяка година от живота. За сравнение, налягането на средностатистически възрастен в САЩ. е 121 на 71 mmHg, като се увеличава със скорост от 0,6 mmHg всяка година. Авторите на изследването интерпретират тези данни като вид \"контролна група\" по отношение на диетата на западните страни. и стигат до заключението, че продължителното нарастване на налягането в хода на живота - фактор, който може да увеличи риска от фатални заболявания като инфаркти, бъбречна недостатъчност и цереброваскуларни аварии - може да бъде намалено с помощта на здравословни диета и начин на живот.", "date": "2018.11.21", "title": "Откриха тайната на племе от Амазонка, която удължава живота"}
{"url": "http://www.classa.bg/%D1%81%D0%B2%D1%8F%D1%82/item/389668-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D0%BB%D0%B5%D0%B4%D0%B0%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BA%D0%B0%D1%82%D0%BE-%D0%BD%D0%B0-%D0%BD%D0%B5%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B7%D0%B5%D0%BC%D1%8F", "text": "В македонските учебници преобладава враждебният тон към България, казва едната страна. В България на Македония се гледа като на неосвободена българска земя, твърди другата.  Ревизията на учебниците по история продължава.           Самуиловата държава, Кирил и Методий - две от спорните теми в учебниците по история, с които се занимава двустранната българо-македонска комисия. Нейна задача е не да променя учебниците, а да даде препоръки за промени, като целта е да отпаднат предубежденията и враждебността.     С Гърция работата по учебниците едва сега започва, докато с България е вече в по-напреднала фаза. Целта е да се премахнат всички спорни исторически интерпретации, които досега са обременявали отношенията между съседите. Процесите са двустранни, тоест - изменения са необходими както в македонските, така и в учебниците на български и на гръцки език. \"За да няма нови травми\"   Като начало Гърция и Македония вече си размениха всички учебници за начално и средно образование, по които ще се преподава през следващата учебна година. На първата среща между експертите от двете страни все още не е било обсъждано самото съдържание на учебниците, обясни Виктор Габер от двустранния интердисциплинарен екип. Ставало е дума единствено за правилата в бъдещата съвместна работа и за графика на срещите.     „Работим с огромен брой учебници и материали, някои от които ще бъдат преработени, така че да не предизвикват нови травми у бъдещите поколения, които ще учат по тях\", обяснява македонският експерт. Гърция и Македония са разменили учебниците по всички предмети, но Габер смята, че фокусът ще бъде върху учебниците по история и география. Втората среща ще се състои в средата на януари. В по-напреднала фаза е процесът между Македония и България. Двустранната комисия вече проведе две срещи - през юли в София и през октомври в Скопие. На тези срещи беше анализирано съдържанието на учебниците по история за пети и шести клас в България и за шести и седми клас в Македония.     „По отношение на съдържанието за праисторическите и античните периоди нямаме различни гледни точки. Първите забележки се появиха, когато стигнахме до Средновековието. Става дума за интерпретацията на такива явления като Самуиловата държава и просветителите Кирил и Методий\", обяснява ръководителят на македонския екип Драган Георгиев. По неговите думи, от българска страна има една обща забележка: че в македонските учебници преобладава враждебният тон към България. \"Скитащо племе\"   Българският професор Илия Илчев, също член на двустранната комисия, представи наскоро в предаване по bTV няколко примера от македонски учебници: „Възникването на македонския народ е дълъг процес, започнал още през 8 век пр.н.е.\" \"Като скитащо племе, българите постоянно променяли своето местоживеене. Те се занимавали с развъждане на коне, лов и грабеж.\" \"Св. Константин-Кирил и брат му Методий през 855 г. създали славянската азбука, наречена „Глаголица\". Глаголицата била съставена от 38 букви. Тъкмо по това време в североизточните области на Македония започнали български нападения, така че светите братя трябвало да напуснат Македония.\" \"Прабългарите принадлежали към етническата група на турските племена.\" Много са недостатъците в учебниците, смята Илия Илчев. Но забележки има и македонската страна. Драган Георгиев не посочва конкретни примери, но цитира общата забележка по отношение на анализирания период: че в България на Македония се гледа като на неосвободена българска земя. „Всяка страна има свои забележки, но целта е да намерим общ език и да дадем подходящите препоръки. Тук говорим не за историографията, а за учебниците по история\", припомня той. \"Няма кавги, няма остри реакции\"   Засега под лупа са взети само учебниците по история, но след година е възможно да бъдат прегледани още учебниците по география и по литература. Следващата среща на двустранната комисия е в края на ноември в София. „Тонът на дискусията е позитивен, няма кавги, няма остри реакции от едната или от другата страна. Говорим на професионално равнище с изключително точен речник. На всички е ясно, че тези учебни програми са възниквали в продължение на седем десетилетия и че нищо не може да се промени от днес за утре. Сътрудничеството е добро и вярвам, че така ще продължи\", обобщава Георгиев. До края на годината членовете на двустранната комисия трябва да докладват на своите правителства за свършената дотук работа.", "date": "2018.11.21", "title": "\"В България гледат на Македония като на неосвободена българска земя\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389669-%D1%81%D0%B2-%D0%B4%D0%B0%D1%81%D0%B8%D0%B9-%D0%B4%D0%BE%D1%80%D0%BE%D1%81%D1%82%D0%BE%D0%BB%D1%81%D0%BA%D0%B8-%D0%B4%D0%B0%D0%B7%D0%B8%D0%B9-%D0%B4%D0%BE%D1%80%D0%BE%D1%81%D1%82%D0%BE%D0%BB%D1%81%D0%BA%D0%B8", "text": "    Не само че е първият мъченик по тези земи, но автентични източници от IV-IХ в. свидетелстват за широко почитане и развит култ в целия християнски свят. Непрекъснат е интересът към доростолския (силистренския) светец и сред научната общественост, който датира от миналия век и се задържа до ден днешен.      Специални изследвания и нарочни глави в монографии на св. Дазий посветиха светилата на раннохристиянската археология, история, епиграфика и литература - Х. Делайе, Н. Цойлер, Ф. Кумонт, А. Бутлер, Е. Крумбахер, Х. Крафт, В. Заимова, Й. Барня, А. Аморе и др. Наскоро излязлата книга за мартириума на св. Дазий от проф. Р. Пилингер от Виенския университет обобщи достигнатото и способства за доуточняването съдбата на този достоен Христов мъченик. Нека спомена и множеството наративни, археологически и художествени източници, разкриващи съдбата и мъченическата смърт на св. Дазий - житието му от IV-V в., съхранявано в Парижката национална библиотека, Санаксариумът на Цариградската патриаршия от IХ в., Сирийския календар от Едеса и Мъченическата история на Иероним от средата на V в., Менеалогия на Василий II от началото на ХI в., Историята на страданията на Роман, Миниатюрата от Менеалогия, Саркофага от Анкона и надписа от Аксиополис от VI в. и пр. Най-ранното изображение на светеца е върху Менеалогия (месецослова) на Василий II от началото на ХI век. Представен е като мъж над средна възраст, с посребрена коса и брада, в синя свободна туника, изправен пред палач с меч в ръка. Сцената се развива на равнинно място в подножието на четири хълма. Като знаем, че в края на Х в. Дръстър (Силистра) е бил добре познат на константинополския елит, който вкупом бил тук на брега на Дунав през 971 г. с Йоан Цимисхи, то не е изключено художникът да е имал представа за топографията на града. Що се отнася до образа на св. Дазий, то засега той действително е най-ранният в изобразителното изкуство, но дали е автентичен и дали почива на стари художествени образци, не може да се каже нищо определено. Много по-автентично и заслужаващо доверие и внимание е житието на доростолския светец. Написването му може да се определи най-рано след   и най-късно преди пренасянето мощите на Дазий от Доростол (Силистра) в Анкона, т. е. последната четвърт на VI век. Най-вероятно е авторът да е сирийски християнин. Връзките между християните в Добруджа и Сирия са засвидетелствани в писмени и епиграфски паметници и вече са коментирани многократно в историческата наука. Само ще вметна, че около Силистра са разположени най-ранните на Балканите скални манастири, в които през IV-VI в. е служено точно според изискванията на сирийската литургика. Фабулата на житието в общи линии следва схемата на тогавашната агиографска литература. Дазий, по произход от местните траки, служи като обикновен войник в ХI Клавдиев легион по време на съвместното управление на Максимиан и Диоклециан (т. е. между 284-305 г.). По време на новогодишните карнавални езически шествия в чест на Кронус на него се пада жребият да играе роля на земното превъплъщение на божеството и в продължение на 30 дни, облечен в царски одежди, да предвожда бесовските ритуали. Като истински християнин Дазий отказва да бъде съпричастен към езическия култ, поради което е изправен на съд пред легата на легиона Басос. При разпитите Дазий отново категорично отказва да се моли пред обожествените образи на императорите, като казва: \"Аз изповядвам, че съм християнин, както много пъти изповядвах, и не се покорявам на никого, освен на единия безгрешен и вечен Бог - Отец, Син и Свети Дух в трите имена и начала, но в една същност.” Следват жестоки изтезания и на 20 ноември, петък, Дазий е посечен, за да се увенчае с мъченическа слава. При внимателно вникване в текста за просветения читател става ясно, че законите на жанра са спазени, но само донякъде. Близо една трета от разказа е своеобразно отклонение, за да се проследи езическият ритуал, посветен на Кронус и провеждан ежегодно в една войнишка среда като Дуросторум. И това не е случайно, а преднамерено внушение на автора, носочено към съвременниците му, които през V-VI в. още били подвластни на езическата обредност. Тази традиция явно е била толкова силна, та е достигнала до денднешен в българските земи под формата на кукерски игри. Годината на мъченическата смърт на Дазий е при съвместното управление на Диоклециан и Максимиан (284-305), 20 ноември, петък, към четвъртия час (10 часа сутринта) на 24 ден от новолунието. В периода от 284 до 305 г. 20 ноември с петък съвпада с 20.ХI.292 г. и 302 г. Навярно в една от тези две години е посечен св. Дазий. Предпочитанията са към 302 г., поради засиления натиск срещу християните в по-късните години от съвместното управление на Диоклециан и Максимиан. Любопитно е споменаването на св. Дазий в Мъченическата история на Хиероним и в други източници както в Доростол, така и в други градове на империята - Хераклея, Аксиополис, Путеоли и пр. Това най-вероятно отразява широката популярност на светеца в различни части на империята през V-VII в., в чест на когото в различни градове са издигани храмове или параклиси. Един от солидните документи за мъченичеството на Дазий в Доростол е един саркофаг, съхранен в музея Диоцезиано на големия италиански град Анкона, върху който на гръцки е изписано: \"На това място лежи св. Дазий, пренесен от Доростол”. Особено важно е наблюдението, че в надписа е използвана гръцката форма на тракийското име на града Доростол, характерна тъкмо за V-VI в. Несъмнено в този саркофаг са лежали светите мощи на Дазий, пренесени от Доростол в Италия при бягството на ромейските му обитатели-християни и при аваро-славянските нашествия в края на VI в. Споменът за родния град на Дазий обаче продължил да живее вековечно в сърцата на християните.", "date": "2018.11.21", "title": "Св. Дасий Доростолски (Дазий Доростолски)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389670-21-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "695 г. - Свети Вилиброрд е ръкоположен за пръв епископ на фризийците.   1344 г. - Започва строежа на днешната Катедрала Свети Вит, когато епископът на Прага е издигнат в архиепископ.   1673 г. - Войската на бъдещия полски крал Ян III Собиески разгромява армията на Хюсеин паша при украинската крепост Хотин.   1766 г. - Във Филаделфия е открит първият театър в Северна Америка.   1783 г. - Жан Пилатр и маркиз Франсоа д'Арлан извършват първия свободен полет над Париж с балон.   1789 г. - Северна Каролина става 12-я щат на САЩ.   1806 г. - Наполеон Бонапарт издава указ за икономическа блокада на Англия, в отговор на организираната от Англия морска блокада на Франция.   1916 г. - След попадане на мина в Егейско море, потъва корабът-близнак на Титаник - лайнерът Британик; от 1 300 души екипаж и пасажери загиват 30.   1920 г. - ИРА извършва екзекуция на 14 тайни агенти от британските тайни служби, известно в историята като Кървавата неделя.   1931 г. - Фирмата AT&T започва производството на първия телекс.   1974 г. - При два атентата на групировката ИРА в Бирмингам загиват 19 души и са ранени 180.   1980 г. - При най-големия в историята на Невада (САЩ) пожар на хотел в Лас Вегас загиват 87 души и 650 са ранени.   1995 г. - Подписано е Дейтънското споразумение, което слага край на продължилата три години и половина война в Босна и Херцеговина. Споразумението е тържествено ратифицирано в Париж на 14 декември същата година.   1999 г. - За първи път действащ президент на САЩ (Бил Клинтън) прави официално посещение в България.   2002 г. - НАТО отправя покана към България, Естония, Латвия, Литва, Румъния, Словакия и Словения за присъединяване към пакта.   2004 г. - При манипулиране на изборите за президент на Украйна Виктор Янукович е обявен за победител, което дава начало на масовите протести, известни като Оранжевата революция.   2004 г. - Страните от Парижкия клуб опрощават 80% (около $100 милиарда) от външния дълг на Ирак.   2006 г. - В резултат на взрив в полската каменовъглена мина Халемба на 1030 м дълбочина загиват 23 миньори.    ", "date": "2018.11.21", "title": "21 ноември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389671-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D0%B5%D0%BB%D0%B8%D0%B3%D0%B8%D0%BE%D0%B7%D0%BD%D0%B8%D1%82%D0%B5-%D1%81%D0%B2%D0%BE%D0%B1%D0%BE%D0%B4%D0%B8", "text": "Под заглавие \"Особено драстично\": Европейската членка България ограничава религиозните свободи\" изданието \"Про-Медиенмагацин\" публикува анализ на Рафаел Райтхофер. Ето по-важното от него.   Става дума за два законопроекта за изменение на Закона за вероизповеданията, внесени още през май. Според автора на анализа, и двата са внесени от ГЕРБ, БСП и ДПС, но всъщност единият беше внесен от депутати на „Обединени патриоти\". В статията се твърди, че приемането на законопроектите е много вероятно, доколкото ГЕРБ, БСП и ДПС заедно разполагат с 201 гласа в парламента. Извън парламента обаче законопроектите бяха единодушно разкритикувани, пише Рафаел Райтхофер и продължава:     „Така например апостолическият екзарх, епископ Христо Пройков, смята законодателната инициатива за „неуместна и опасна\", дори за „дискриминираща\". Подобно е становището и на Съюза на евангелистите, чиито представители твърдят, че двата законопроекта са предизвикали „буря от протести сред всички религиозни общности в страната\". От този съюз предупреждават още, че законопроектите „ограничават религиозните права и религиозните свободи на църквите, вероизповеданията и религиозните организации в нашата страна\".     За какво всъщност става дума? Сред многобройните нови уредби на очи се набиват най-вече две. Първо: за малките религиозни общности се затруднява практикуването на техните вероизповедания. И второ: за чужденци става трудно да извършват религиозна дейност в България. Тези две промени засягат най-вече католиците и евангелистите в страната, чиито общности обхващат по-малко от процент от населението и много често разчитат на чуждестранни духовници.   Рестриктивни изисквания   Според законопроекта, само онези религиозни общности, чиито последователи са поне един процент от населението, имат право на държавно подпомагане – а в България на това условие отговарят единствено православните и мюсюлманите. И пак само те имат право да поддържат духовни училища, пише в законопроекта. Освен това единствено хора с български паспорт ще могат да практикуват като духовници или пък да работят в други области, свързани с религиозните общности – едно изискване, което според виенския специалист по религиозно право Рихард Поц противоречи на правото на ЕС. Поц констатира, че в много страни е налице „тенденция да се приемат рестриктивни закони за вероизповеданията\", но българският закон бил „особено драстичен\". И още едно ограничение: богослуженията (законът ги нарича „публични религиозни действия\") могат да се извършват единствено в специално регистрирани за целта сгради. „Това със сигурност е противоконституционно и няма да издържи в Страсбург (в Европейския съд за човешките права – бел. ред.)\", казва Поц. Ограниченията за практикуване на религия ще засегнат както частни черкви, така и неофициални джамии. Поц, който се е занимавал и с православно църковно право, вижда главно два мотива за затягането на религиозното законодателство в някои източноевропейски страни. То е насочено от една страна към „закрила на традиционните религии\", а другият мотив е свързан с „опасенията от чуждо проникване, като се имат предвид най-вече мюсюлманите, ислямът\". Факт е, че във валидната сега версия на Закона за вероизповеданията пише: „Традиционната религия в България е Православието.\" Независимо от това законът гарантира на всички правото на свободна съвест и религиозна свобода и изразява уважение към християнството, юдейството, исляма и други религии.   Да се ограничи влиянието на политическия ислям   В България забраната на задграничното финансиране на религиозните общности се отнася преди всичко до политическия ислям. Тук трябва да имаме предвид, че близо осем процента от българите са мюсюлмани, а България граничи с Турция и е била част от Османската империя.      Близко до ума е, че Ердогановата „Партия на справедливостта и развитието\", която – както е известно – провежда политика с империалистически елементи, а може би и някои други групировки, желаят да въздействат върху българските мюсюлмани. И е разбираемо, че българската държава иска да ограничи тези опити. В Австрия също има забрана за чуждестранно финансиране на религиозни общности, но тя се отнася единствено до мюсюлманската общност – една разпоредба, която е спорна на фона на конституционния принцип за равнопоставеност (...). Екзарх Христо Пройков казва: „Законопроектът по тъжен начин напомня на комунистическото минало, за което вярвахме, че никога повече няма да се завърне\". Рихард Поц разбира тази критика. (...) Той казва: „В някои държави от бившия Източен блок определено има връщане назад. Има обаче съществена разлика между онези държави, които са част от ЕС и са обвързани с европейското право, и Русия например.\" Според експерта, зад законопроекта се крият „дефанзивни мотиви, произтичащи от страх\". „В България се събират два фактора: тревогата от външно въздействия върху българския ислям и опасенията от западни влияния - желанието да се опази Православието, точно както в Русия\", казва Рихард Поц пред „Про-Медиенмагацин\".", "date": "2018.11.21", "title": "Ограничава ли България религиозните свободи?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389672-%D0%BF%D0%BE-%D1%81%D0%B5%D0%BB%D1%81%D0%BA%D0%B8", "text": "България направи истинско откритие в световния протокол. Председателят на Народното събрание Цвета Караянчева забърка  истински прецедент,  след като се ръкува с императора на Япония – Акихито.      Съгласно протокола, който е на особена почит в Страната на изгряващото слънце  дамите правят реверанс при срещата си с владетел и.      Освен всичко това Караянчева, която 19’ единствен разкри, че получава по  11 060,07 лева месечно , се появи при императора с  неприлично къса и тясна пола .  Непремерено висок ток при нисък събеседник е висш пилотаж, но друг голям гаф и белег за липсата на такт.        Родните управляващи пък допуснаха пореден гаф, след като отново представителите на  различните власти у нас се сляха . Част от делегацията на Караянчева (която е представител на законодателната власт) бе заместник-министърът на външните работи ( представител на изпълнителната власт). ", "date": "2018.11.21", "title": "По селски"}
{"url": "http://www.classa.bg/%D1%81%D0%B2%D1%8F%D1%82/item/389665-%D1%82%D1%80%D0%B8%D1%82%D0%B5-%D0%BF%D1%80%D0%BE%D0%B5%D0%BA%D1%82%D0%B0,-%D0%B7%D0%B0%D1%81%D0%B8%D0%BB%D0%B2%D0%B0%D1%89%D0%B8-%D0%B2%D0%BB%D0%B8%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%B5%D0%B2%D1%80%D0%BE%D0%BF%D0%B0-%D0%B8-%D0%B0%D0%B7%D0%B8%D1%8F", "text": " влиянието си с помощта на три проекта за газопроводи - \"Северен поток 2\", \"Силата на Сибир\" и \"Турски поток\", пише Bloomberg. Изданието отбелязва, че Р усия миналата година удовлетвори една трета от европейското търсене на гориво, а до 2025 г. Москва ще осигури 40% от общото количество газ на континента. За това ще допринесе и повишено то  търсене на газ от Китай и неговите азиатски съседи.  Освен това, очаква се съкращаване на добивите от холандското находище Гронинген, предава РИА Новости.     Т ърсенето ще увеличи също  и з атварянето през 2022 г. на последния ядрен реактор и  на  редица въглищни електроцентрали в Германия.  Във връзка с това, пише Bloomberg, допълнителните доставки от Русия са удобни за Европа. Газовите проекти в Русия обаче имат врагове - по-специално президентът на САЩ Доналд Тръмп, който подписа закон, позволяващ да се налагат санкции срещу компаниите за сътрудничество със \"Северен поток-2\". В същото време през 2022 г. Полша планира да замени покупките на руски газ с покупки на такъв от Норвегия.     Въпреки всичко, Берлин подчертава, че Москва от десетилетия остава надежден доставчик, въпреки студената война и влошаването на отношенията поради ситуацията в Украйна. \"В някакъв момент на политиците им се налага да кажат дали са притеснени или не от това, но за нас това е бизнес. Това е пазар със свободен достъп. Всеки, който иска да продаде стоките си, е добре дошъл тук \", каза Андре Щраке, директор на търговската дейност в енергийната компания RWE.   Превод: М.Желязкова", "date": "2018.11.21", "title": "Трите проекта, засилващи влиянието на Русия в Европа и Азия"}
{"url": "http://www.classa.bg/%D1%81%D0%B2%D1%8F%D1%82/item/389666-%D0%B7%D0%BB%D0%B0%D1%82%D0%BE-%D0%B7%D0%B0-37-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%B4%D0%B5%D0%BD-%D0%B5-%D0%B1%D0%B8%D0%BB%D0%BE-%D0%B8%D0%B7%D1%82%D1%8A%D1%80%D0%B3%D1%83%D0%B2%D0%B0%D0%BD%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0", "text": "Членовете на Лондонската асоциация на пазара на благородни метали ( London Bullion Market Association,  или  LBMA)  са изтъргували по поне 30,2 млн. тройунции злато на стойност 36,9 млрд. долара всеки ден миналата седмица, заяви асоциацията във вторник, представяйки нови данни, които дават най-точната картина досега за пазара в Лондон.     Лондон е глобален хъб за търговия на злато, но повечето трансакции се правят в извънборсови сделки между банки, брокери и търговци, които не са склонни да разкриват дейността си. На фона на исканията на регулаторите за по-голяма прозрачност членовете на  LBMA  започнаха да отчитат сделките, които се случват в Лондон и Цюрих – друг търговски център, силно обвързан с Лондон.     „За пръв път в дългата история на пазара на злато в Лондон размерът му не е обект на догадки, а на надеждни показатели“, казва анализаторът на  Macquarie  Матю Търнър в коментар към данните на  LBMA.     Според асоциацията членовете ѝ миналата седмица са изтъргували 95 млн. тройунции злато в спот договори, 46,5 млн. тройунции в суапове и форуърдни договори, 4,1 млн. тройунции в опции 5,4 млн. тройунции в лизинги, заеми и депозити. Това прави средно по 30,2 млн. тройунции на ден, или 939 тона. По отношение на среброто членовете на L BMA  са изтъргували 1,1 млрд. тройунции в спот договори, 36,7 млн. тройунции в опции и 43,7 млн. тройунции в лизинги, заеми и депозити, което прави средно пот 359,3 млн. тройунции на ден на стойност 5,2 млрд. долара. Обемите са малко по-високи от предишната най-добра оценка за размера на пазара в Лондон, която предполагаше, че злато за около 25 млрд. долара е било търгувано в града всеки ден. Данните обаче са по-ниски от обема изтъргувани фючърси на американската борса  CME Group,  който миналата седмица бе за около 34 млн. тройунции на ден злато и 552 млн. тройунции на ден сребро, посочва Търнър. Данните на  LBMA  обаче не представят пълна картина на търговията в Лондон. Членовете на асоциацията формират по-голямата част, но не и цялата, от активността в Лондон, а някои членове тепърва ще започнат да обявяват обема си. Асоциацията заяви, че ще публикува данни веднъж седмично в продължение на три месеца, преди да премине към ежедневно отчитане. Тя заяви още, че планира да започне публикуването на данни за платината и паладия. Инициативата е част от по-широкия ход на  LBMA  да направи пазара на злато по-прозрачен след натиска от регулаторите и след обвинения, че някои банки и трейдъри са манипулирали цените. Миналата година L BMA  започна да публикува месечни данни, които показват колко злато и сребро се съхранява в трезорите за ценни метали в Лондон. Според данните към края на юни се съхраняват 7684 тона злато на стойност 309 млрд. долара и 34 901 тона сребро на стойност 18 млрд. долара.", "date": "2018.11.21", "title": "Злато за 37 млрд. долара на ден е било изтъргувано в Лондон миналата седмица"}
{"url": "http://www.classa.bg/%D1%81%D0%B2%D1%8F%D1%82/item/389667-%D0%B7%D0%B0%D1%89%D0%BE-%D0%BF%D1%83%D1%82%D0%B8%D0%BD-%D1%81%D0%B5-%D0%BF%D1%80%D0%B0%D0%B2%D0%B8,-%D1%87%D0%B5-%D0%B8%D0%BC%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0", "text": "Ердоган ликува. Газопроводът \"Турски поток\" ще носи големи ползи на страната. А Путин? Той се прави, че има какво да празнува, макар че Москва се оказа в същата задънена улица, както и с \"Южен поток\".             Много политици владеят голямото изкуство да представят незавършени строителни обекти по най-ефектен начин пред медиите и обществеността. Русия, например, има богат опит в това още от съветско време, но и Турция не остава по-назад. Наскоро президентът Реджеп Тайип Ердоган откри с бляскава церемония новото истанбулско летище, което ще заработи на пълни обороти чак през януари. Ердоган и неговият руски колега Владимир Путин обаче просто надминаха себе си и в друго: в понеделник двамата участваха в празнична церемония в Истанбул, ознаменувала завършването на един от строителните етапи на газопровода \"Турски поток\", който трябва да бъде завършен чак след една година - в края на 2019-та. Засега са положени само тръбите в морския участък от строежа. На турска територия тепърва ще трябва да бъде изградена цялата останала инфраструктура, която да поема пренасяния по дъното на Черно море газ и да го прехвърля по-нататък. С други думи, дотук е завършена само част от грубия строеж. Двама президенти се нуждаят отреклама   Мотивите на двамата държавници да хвърлят толкова сили за автореклама, са повече от очевидни: експанзивната икономическа политика на турския президент Ердоган се оказа великан на глинени крака - турската лира се обезцени драстично, а инфлацията в страната достигна катастрофалното ниво от 25%. В тази ситуация за Ердоган е добре дошла всяка положителна новина – независимо дали е икономическа или външнополитическа. Същото може да се каже и за руския президент Путин, още повече, че както \"Турски поток\", така и газопровода през Балтийско море - \"Северен поток 2 \" - спадат към любимите му проекти. Двата проекта служат на една и съща цел: да бъде изцяло прекратено или поне сериозно намалено транзитното пренасяне на руски газ през Украйна. Русия би желала да постигне тази цел до края на 2019 година, когато изтича сегашният договор с Киев. Какво остана от бившия \"Южен поток\"   За да стане тази цел реалност, руският концерн \"Газпром\", който наполовина е държавен, не жали никакви средства. На руска територия бяха положени двойно повече тръби от необходимите в действителност – само защото първоначално бе планиран друг газопровод – през Черно море – т.нар. „Южен поток\". По него трябваше да се пренасят 63 милиарда кубически метра руски газ годишно към България, а оттам и към други страни от ЕС. Но проектът влизаше в противоречие с правилата на европейския енергиен пазар, а имаше и влиятелни противници в САЩ. Но вместо да преговаря и да търси компромиси в края на 2014 година Путин чисто и просто захвърли проекта и на бърза ръка обърна четирите тръби към Турция.     В един момент турският президент Ердоган реши, че не иска толкова много руски газ да преминава през турска територия (дали пък не го хвана страх, че ще е прекалено зависим от Москва?) и четирите тръби на газопровода, който междувременно бе прекръстен на \"Турски поток\", бяха сведени до две. Освен това Ердоган ловко успя да си издейства и отстъпки в цената на газа. Така всички предишни изчисления на \"Газпром\" се оказаха погрешни, а силно поскъпналият проект накара дори най-големите му привърженици да започнат да се съмняват в неговата рентабилност. Но бедите не свършват дотук: само за част от стигащата до турските брегове суровина е осигурен купувач – това е турското държавно енергийно дружество Botas, което ще снабдява западната, европейска част на Турция. Този регион в продължение на дълги години получаваше газ през Украйна, Молдова, Румъния и България. Сега той ще се снабдява директно от Русия - без никакви рискове, без каквито и да е транзитни такси.     От икономическа гледна точка Турция е големият печеливш от проекта и Ердоган има всички основания да празнува. Но не и Владимир Путин, защото втората тръба, по която руският газ трябваше да продължи към страни от ЕС, за да повиши поне малко рентабилността на газопровода, в края на 2019 година може и да се окаже в задънена улица. Все още е неясно как този газ би могъл да достига до ЕС. В края на 2014 и началото на 2015 \"Газпром\" почти с ултимативен тон прикани европейските си партньори сами да се погрижат за продължението на тръбопровода през Гърция към Италия. Дотук без никакъв успех. При това положение на \"Газпром\" му остава само една алтернатива: руският газ да продължи пътя си към България, а оттам по съществуващата газопреносна мрежа, или по някакви нови тръбопроводи, той да стига до Румъния, Унгария и Австрия, и/или до Сърбия и страните от Западните Балкани.   ЕС ще има решаващата дума   С други думи положението е следното: след като изминаха четири години и бяха вложени много милиарди, Москва се оказа точно на същото място, докъдето беше стигнала и с \"Южен поток\", преди този проект да бъде прекратен. Затова би трябвало да възприемаме с голяма доза съмнение всякакви твърдения, според които от идната година \"Турски поток\" щял да доставя газ и за ЕС. Защото още нищо не е решено. Вярно е, че страните от Югоизточна Европа имат нужда от руския газ, както и от таксите за неговия пренос. Но те трябва тепърва да договарят с Москва пътищата и условията за транзитирането на суровината. А това не може да стане без съгласието на Брюксел.", "date": "2018.11.21", "title": "Защо Путин се прави, че има какво да празнува?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389658-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-21-%D0%BD%D0%BE%D0%B5%D0%BC%D0%B2%D1%80%D0%B8", "text": "ОВЕН ( 21 март - 20 април ) Очакват ви печеливши контакти, сключване на сделки и значителна печалба. Въпреки че, по-често трябва да се оглеждате наоколо, за да не се спънете. Пред вас, се отварят нови и перспективни възможности и успехът, вече чука на вратата ви. Възможна е среща с човек, с когото някога сте имали романтична връзка. Слушайте сърцето си, за да не сгрешите. ТЕЛЕЦ ( 21 април - 21 май )  Очаква ви суета, вълнения и работа. Ако по някакъв начин се объркате в дадена ситуация, се обадете за помощ на близък приятел. Заедно ще разрешите проблема по-бързо и по-оптимистично, ще погледнете на другите задачи. При бизнесмените, кариерата бързо ще набира скорост. Само не взимайте кредити и заеми. БЛИЗНАЦИ ( 22 май - 21 Юни ) Препоръчва се, да възстановите порядъка в работата си, да промените отношенията си с някои колеги и да се погрижите по-добре за здравето си. Денят е благоприятен за тези, които повече слушат и не дават съвети. Прекомерното философстване в любовта, не ви позволява реално да гледате на връзката си с избраника. Не очаквайте много от него, а сами свършете нещата.   РАК ( 22 юни - 23 юли ) Ще бъдете изпълнение с вдъхновение, което ще ви помогне да реализирате творческите си идеи. Не чакайте изключителни постижения за кратко време, просто изпълнявайте програмата си на максимум. Постижения в любовта очакват тези, който вече са се уморили от приятелските отношения с избраника. Настройте се, за сериозна връзка. ЛЪВ ( 24 юли - 23 август ) Препоръчва се, да бъдете особено внимателни, ако въпросът засяга финансите. Ако дължите на някого голяма сума, по-добре платете. В противен случай процентите, ще се увеличават с бясна скорост. Възможна е покана за събитие, от което зависи по-нататъшната ви творческа кариера. Ще успеете да направите това, което ви е изглеждало невъзможно. ДЕВА ( 24-ти август - 23 септември ) Трябва първо да изберете правилен път, за изпълнение на плановете ви и след това да се захванете с подходящите проекти. В противен случай творческите ви идеи, ще са в противоречие с вашите планове. Ако се съмнявате в нещо в любовната сфера, първо проверете. В състояние сте да решите проблемите, ако престанете да лъжете този, когото обичате. ВЕЗНИ( 24 септември - 23 октомври) Не се препоръчва да правите нещо, за което ще съжалявате по-късно. Постъпките и грешните ви действия, могат да се отразят неблагоприятно на работата. Правилно разпределяйте личното си време, така че прекомерната свобода, да не доведе до финансови загуби и на репутация. Денят е добър за учение и решаване на проблеми свързани с недвижими имоти.   СКОРПИОН ( 24 октомври - 22 Ноември ) Трябва да използвате натрупания си опит за реални, не за илюзорни задачи. Енергийният ви потенциал е доста висок, така че не се плашете от трудностите. В любовта, ще искате да се скриете за известно време, което ще окаже отрицателно влияние върху отношенията. Удачно ще се развиват, преговорите с бизнес партньори.   СТРЕЛЕЦ ( 23 Ноември - 21 Декември ) Препоръчително е да си поставите цели, от които няма да искате да се откажете дори под влиянието на обстоятелствата. Колкото по-решителни и уверени бъдете, толкова по-добре ще е за бъдещата ви кариера. Финансовите проблеми, ще останат на заден план, когато разберете, че здравето е по-важно. Само не пренебрегвайте задълженията си. КОЗИРОГ (22 Декември - 20 януари ) Не трябва да стоите на едно място, в противен случай проблемите в работата ще станат още по-големи. Не е необходимо да започвате нещо, което първоначално ви изглежда илюзорно. Съществува риск от загуба на пари и попадане в лапите на измамници. Проблемът е, че сте прекалено самонадеяни. Вечерта е подходяща за медитация, йога и комуникация с близките.  ВОДОЛЕЙ ( 21 януари -  19  февруари ) Възможни са множество промени във всички области на живота. Не предприемайте необмислени стъпки, това може да доведе до пълно разочарование и негативни преживявания. Във вашата среда, ще се появят нови и предприемчиви хора, които ще ви помогнат да реализирате бизнес идеите си. В личния живот, не сте достатъчно инициативни за да вземете правилното решение.   РИБИ ( 20 февруари - 20 март ) От вас, ще се изисква отговорен подход към всички задачи - нови и стари. Не е изключено да бъдете изпратени в командировка за дълъг период от време. В романтичен план, се дръжте съответстващо – наслаждавайте се и не поемайте върху себе си твърде много. Също, трябва да намерите сила, за да разкриете истинските си чувства, на вашият избраник.", "date": "2018.11.21", "title": "Дневен хороскоп 21 ноември"}
{"url": "http://www.classa.bg/%D1%81%D0%B2%D1%8F%D1%82/item/389659-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B5%D1%87%D1%82%D0%B0-%D0%B5-%D0%B6%D0%B8%D0%B2%D0%B0-%D0%B2-%D0%BA%D0%B8%D1%82%D0%B0%D0%B9", "text": "Има двама 18-годишни младежи, единият в Китай, другият в САЩ, и двамата бедни и с ограничени перспективи. Трябва да изберете този с по-голям шанс за възходяща мобилност. Кой от тях ще изберете? До съвсем скоро отговорът би изглеждал очевиден. \"Американската мечта\", в крайна сметка, отдавна обещава път към по-добър живот за всеки, който работи усърдно, използва шансовете, дадени му от съдбата и се стреми към успеха.     Днес обаче отговорът е различен вече. Китай толкова бързо напредва икономически и се развива с такива (дори плашещи) темове, че вече са по-високи шансовете на младежа там да постигне със сериозен труд успех там и това да му подобри значително жизнения стандарт, отколкото на този в САЩ. Отчитаме все пак факта, че Китай все още е много по-беден като цяло от САЩ. Въпреки това обаче китайците са постигнали сериозна преднина в най-нематериалия, но изключително важен икономически индикатор: оптимизма.     В страна, която все още носи следите на Културната революция, а политиката е строго регулирана от авторитарна държава, китайците сега са сред най-оптимистично настроените хора на света - много повече от американците и европейците, според проучвания на общественото мнение. Какво се е променило? Преди всичко икономическата експанзия, която е без прецедент в съвременната история. За последните 2-3 десетилетия в страната вече над 800 млн. души са излезли от състоянието на бедност Това е два и половина пъти повече от цялото население на САЩ. Допълнително с това я има и генерационната линия - Не само че доходите драстично нарастват в семействата, но синовете печелят повече от бащите си. Това означава, че и очакванията нарастват, особено сред разрастващата се китайска средна класа. Продължителността на живота също се е увеличила. Китайските мъже, родени през 2013 г., се очаква да живеят с поне 7 години повече от тези, родени през 1990 г., а при жените прогнозираното увеличение в очакваната продължителност на живота е близо 10 години. \"Изглежда сякаш няма граници колко далеч можете да стигнете\", казва 37-годишният У Хайфен, финансов анализатор, роден в семейство на фермери, занимаващи се с отглеждането на царевица в северен Китай. В момента той печели по над 78 000 годишно годишно - сума, за която баща му преди дори не би и могъл да си помисли. Всичко това води до едно стабилно усещане сред младите хора в страната (а и не само младите), което преди две десетилетия беше изключително типично за САЩ - това, че сякаш страната им ще бъде винаги силна, стабилна и доминираща. И ако преди Китай е давал на света значителен дял от бедните хора по света, сега там живее основният дял от световната средна класа - фактор, който говори за сериозна стабилност.  Естествено, има и рискове. Няма как да има каквито и да е гаранции, че възходът на Китай ще продължава безкрайно. Продължителен икономически срив би могъл да нанесе сериозни щети на страната и на населението, прекратявайки тази ера на просперитет. Експерти предупреждават, че Китай може да падне в клопката на средните доходи - момент, при който растежът и доходите достигат плато - ако не успее да се справи с високите нива на корпоративна задлъжнялост или не прави повече, за да насърчава иновациите. Демографското положение също е бомба със закъснител: Китай бърза да забогатее, преди да е остарял. И все пак засега, икономическата крива сякаш не спира да върви нагоре. Подобно на САЩ, в Китай все още има огромна пропаст между богатите и бедните. Най-бедните китайци са много по-бедни, отколкото бедните в повечето развити държави. Там близо 500 млн. души, или около 40% от населението, все още живеят с по-малко от 5,50 долара на ден, по данни на Световната банка. Въпреки това по някои показатели китайското общество има почти същото ниво на неравенство като в САЩ. Понастоящем, брутният продукт в Китай е 12 000 долара на глава от населението, сравнен с 3500 долара преди само десетилетие. В САЩ той е доста по-висок - 53 000 долара. Някои анализатори обаче имат съмнения къде ще се случи по-голямо увеличение.  Напредъкът на Китай е особено забележителен, когато се вземе предвид как правителството използва социално инженерство, за да ограничава това къде живеят хората и колко деца могат да имат. Облекчаването на тези ограничения би ускорило растежа на доходите. Всичко това кара много хора сега да говорят вече не за \"американската мечта\", а за \"китайската мечта\" - полето на възможност за развитие, в което ако се учиш, ако работиш здраво и умно използваш възможностите си, ще просперираш в живота. А самата държава се стреми да показва такива примери. 49-годишната Ксу Лия някога е обработвала полета с пшеница в Джъдзян, селскостопанска провинция по източния бряг на Китай. Месото в менюто на нейното семейство се е появявало само по веднъж в седмицата, а на нея й се налагало да спи заедно с още седем от членовете на семейството си. В един момент обаче тя успява да спечели стипендия и да влезе в университет, след което отваря свой магазин за дрехи. Сега тя притежава две коли и апартамент, оценяван на повече от 300 000 долара, а дъщеря ѝ посещава университет в Пекин. \"Бедността и корупцията твърде дълго вредиха на обикновените хора в Китай\", разказва тя. \"Сегашното общество не е перфектно, но поне бедните хора имат ресурсите да се конкурират с богатите.\"", "date": "2018.11.21", "title": "Американската мечта е жива. В Китай..."}
{"url": "http://www.classa.bg/%D1%81%D0%B2%D1%8F%D1%82/item/389660-%D0%B8%D0%B7-%D1%82%D1%8A%D0%BD%D0%BA%D0%BE%D1%81%D1%82%D0%B8%D1%82%D0%B5-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D0%BF%D1%81%D1%83%D0%B2%D0%BD%D1%8F", "text": "Каквото и да си говорим, псувните са ключова част от националната култура на отделните държави. Където и да идеш, все ще се намери някой зевзек, който да те приучи на разнообразни грубянски изрази, представяйки ги като учтив начин да кажеш \"Добър ден!\" на някого на местния език, оставяйки неукия чужденец да вярва, че специфично благопожелание към нечия майка е дружелюбен поздрав. \r\n   \r\n   Колкото и да сме различни обаче, в повечето случаи псувните и обидите, независимо от културата се свеждат до няколко общи момента - чуждата майка и нейното сексуализиране, сравненията с леки жени, глупостта на конкретния човек, когото искаш да обидиш, неговата полова немощ и сексуалната доминация над близките му роднини от женски пол и дори него самия. \r\n   \r\n   Оттам вече започват разнообразията и културните особености. Една нация успява все пак не просто да блесне в това отношение, но и да превърне псувнята в цяло народно творчество (вярно, доста грубо и невъзпитано народно творчество, но все...).  \r\n Псувните тук са израз на определени черти от сръбския национален дух, демонстриращи неговата твърдост, коравост, доминантност и сурова патриархалност. \r\n   \r\n   Легенди се носят как местните таланти успяват да поддържат обидите в продължение на цели часове, без да спират и без да повтарят. Това превръща звучната сръбска псувня в своего рода сценично изпълнение пред отбрана публика, която накрая трябва да си тръгне поне малко засегната. \r\n Да сме наясно, подобно \"изкуство\" не е нито за тънкообидните, нито за хората със слаби нерви, слаб стомах или слабо сърце. Още по-малко е за хората, които не са свикнали в живота си на грубости. Най-малкото защото сръбските псувни преливат от грубости. \r\n Дори може спокойно да се каже, че те изгрубяват до такава степен, че съвсем могат да впечатлят работник в строителството с дългогодишна практика и стаж. \r\n Обидите и псувните в западната ни съседка често могат да прелеят в директни клетви и проклятия (както и обратното). При тях всичко се слива в една голяма сива площ от грубяснки подмятания и патетични благопожелания.  \r\n Както на много други места, така и тук майката има основна роля. Понякога тя бива заменена от бащата, но това е по-скоро в редки случаи и дори е по-типично за Черна Гора, но все пак и сред сръбските попръжни се срещат подобни дръзки примери. Съответно родителите, техните близки роднини и въобще родата попадат под прякото сексуално щение на говорещия. \r\n Та представете си нещо като американските \"Your Mama\" шегички, но от съвсем друга класа и със съвсем нова величина... \r\n Тук не е просто важно да се изрази желанието за съвкупление с въпросната майка, леля, баба, баща (както вече споменахме) и т.н. Това, дето се казва, е основата, но само с основа не можете да минете. \r\n Значително по-важен е моментът на описание на условията, в които ще бъде извършен самия акт, начините, по които ще бъде извършен, местата, в които ще се прониква и различните други спецификации около цялото действие и участващите в него.  \r\n Разбира се, в другия основен случай, майката директно може да бъде заменена от човека, когото се опитвате да обидите. Отново се прилагат същите правила като дори може да се допълнят различни епитети за това как човекът е толкова глупав, прост, смотан и т.н., че е стигнал дотам, че да се превърне в сексуален обект за говорещия. \r\n Изключително тънък момент се прибавя отразличните болести и злочестини, които могат да се включат в псувнята, за да допълнят нещастието на този, към когото е насочена тя. Важно е да се помни, че не е необходимо между болестта и сексуалния момент да има някаква логическа връзка, болестта се добавя, за да е по-гадно и мъчително, а и за повече \"богатство\" на самата попръжня. \r\n Това добавя нов, важен слой гадост и злост на самото послание, което да се лепне на \"жертвата\" и да я отврати максимално. В особено крайни форми болестите са директно заменени от смъртта на конкретния близък човек и последвалата некрофилия спрямо него. \r\n Важно е да се спомене, че тук сексът не е удоволствие за нито една от страните, той е наказание, извършвано от отправящия заканите към този, към когото са отправени.  \r\n Сексът е форма на доминация над чуждата личност. Майката е само лост за упражняване на това унижение - завземане на най-личното пространство и неговото поругаване. Затова и толкова популярен е хомосексуалният момент в псувните - актът на секс тук е не просто наказание, той е символично отнемане на мъжеството на другия. \r\n И все пак, за добрата сръбска псувня (освен познаването на езика), най-важно е творческото отношение. Псувнята сама по себе си трябва да разказва история - колкото по-гротескна, ужасяваща и унижаваща, толкова по-добре. \r\n Поне докато не се зарежат псувните и не се стигне до една по-физическа форма на дебатиране, където вече дори и най-тихите и мълчаливите могат да излязат победители. \r\n \r\n \r\n \r\n \r\n", "date": "2018.11.21", "title": "Из тънкостите на сръбската псувня (Видео)"}
{"url": "http://www.classa.bg/%D1%81%D0%B2%D1%8F%D1%82/item/389661-%D0%BF%D0%BE%D0%BB%D1%88%D0%B0-%D0%B8-%D0%B8%D0%B7%D1%80%D0%B0%D0%B5%D0%BB-%D1%81%D1%8A%D1%89%D0%BE-%D0%BE%D1%82%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BF%D0%B0%D0%BA%D1%82%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD", "text": "Полша и Израел няма да подпишат пакта за миграция на ООН  Правителството на Полша  обяви, че се присъединява към страните от ЕС, които няма да подпишат пакта на ООН за миграцията, предадоха информационните агенции.     Канцеларията на израелския премиер Бенямин Нетаняху разпространи съобщение, че той е наредил на външното министерство да обяви, че  Израел няма да подпише документа.  “Ние сме отдадени на защитата на границите си от нелегални мигранти. Ние правим това и ще продължим да го правим”, заявява Нетаняху, който е твърд противник на незаконната миграция. Глобалното споразумение цели намаляването на негативните фактори, съпътстващи миграционните процеси, защитата и интеграцията на мигрантите и повишаването на достъпа до регулирана миграция. Документът предизвика опасения у няколко страни от Европейския съюз като  Австрия, България, Словения, Унгария, Чехия и Хърватия  вече обявиха, че няма да подпишат, припомни ДПА. Церемонията по подписването на пакта е предвидена за конференция в Маракеш, Мароко, на 10-11 декември т.г. След това документът, който няма задължаващ правен статут, трябва да бъде одобрен през януари от Общото събрание на ООН. БTA  ", "date": "2018.11.21", "title": "Полша и Израел също отхвърлиха пакта за миграцията на ООН"}
{"url": "http://www.classa.bg/%D1%81%D0%B2%D1%8F%D1%82/item/389662-daily-star-%D1%80%D1%83%D1%81%D0%B8%D1%8F-%D1%89%D0%B5-%D0%B2%D1%8A%D0%B7%D1%80%D0%BE%D0%B4%D0%B8-%D1%81%D1%8A%D0%B2%D0%B5%D1%82%D1%81%D0%BA%D0%B8%D1%82%D0%B5-%D0%B1%D0%B0%D0%B7%D0%B8-%D0%B2-%D0%BA%D1%83%D0%B1%D0%B0,-%D0%B7%D0%B0-%D0%B4%D0%B0-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0-%D1%81%D0%B0%D1%89", "text": " има намерение да възобнови съветските радио-електронни бази в Куба, както и да изгради нови центрове на острова, които да позволят на Москва да следи дейността на САЩ, пише Daily Star с позоваване на Американската организация Jamestown Foundation. Отбелязва се, че на Запад сметнаха, че по този начин в Москва искат да отговорят на САЩ за излизането им от Договора за ракетите със среден и по-малък обсег (РСМО). Русия възнамерява отново да открие съветските радио-електронни бази в Куба, за наблюдение на САЩ, пише Daily Star, цитирайки американската неправителствена изследователска организация Jamestown Foundation. Изданието отбелязва, че на Запад се страхуват, че това може да е руския отговор на решението на президента на САЩ Доналд Тръмп да се оттегли от Договора за РСМО. При това в организацията предполагат, че това няма да позволи на Русия да разшири значително способността си да наблюдава дейностите на Съединените щати в Карибския басейн, а по-скоро дублира съществуващите възможности.     , отбелязват в Jamestown Foundation.     Според експерти на организацията посещението на председателя на Държавния съвет и на Министерския съвет на Куба Мигел Диас-Канел в Москва даде   в развитието на двустранните отношения. В рамките на визитата Диас-Канел обсъди с руския си колега Владимир Путин въпроси на здравеопазването, туризма, както и военното сътрудничество между двете страни.     , привежда Daily Star думите на представителя на организацията.   Превод: М.Желязкова", "date": "2018.11.21", "title": "Daily Star: Русия ще възроди съветските бази в Куба, за да наблюдава САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389663-%D0%B0%D0%BA%D0%BE-%D0%BF%D1%80%D0%BE%D1%83%D0%BC%D0%B5%D1%8F%D1%82-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D0%B0%D0%BA%D0%B0%D0%B2%D0%B0", "text": "Да протестираш за по-добър живот и по-високи доходи е напълно легитимно. Могат ли обаче днешните протестиращи да постигнат тази цел? Биха могли, но само ако проумеят какво направи  България такава, каквато е.           Петък миналата седмица. Най-масовите медии са се взрели в новини и теми като: оставката на един вицепремиер; данъка за старите коли; цените на горивата; евентуалната среща между президент и премиер; пристигането на Льо Пен на гости на Марешки; задаващия се първи сняг; дебнещата ни нова „заплаха\" в лицето на Пакта на ООН за миграцията, който никой не е чел. И, разбира се, протестите. Новината, от която никой не се интересува   Същия ден самият председател на най-високата българска съдебна институция обвинява пред международна аудитория главния прокурор, че преследва критиците си и разпъва чадър над приятелите си, че прокуратурата работи поръчково и служи за разчистване на сметки. Казва, че политиците налагат зависими хора на най-високите етажи на съдебната система, която е затънала в дълбоки зависимости, че се създават институционални конструкции, които се превръщат в репресивни органи. И обобщава, че в България „сме изправени пред система, вербувала големи човешки и материални ресурси в изграждането на добре действаща машина, която умело си служи със службите, медиите, икономиката, политиката и съдебната система\", която сплашва, тероризира и преследва докрай опонентите и противниците си. Това всъщност е отдавна описаният модел на превзетата държава, който подменя върховенството на правото, изсмуква ресурси, разпределя порции, развращава и „страхува\", убива доверието и усещането за справедливост, спъва развитието на икономиката и обществото. На друго място такова събитие би предизвикало истинска вихрушка. Тук за най-масовите медии, включително обществената телевизия, такава новина няма. А иначе протестите са обилно отразени. В същото време именно моделът на превзетата държава е онова, срещу което би трябвало да се протестира в най-голяма степен, защото без неговото разбиване е невъзможно решаването на нито един от проблемите на протестиращите. Не искам да генерализирам, защото сред тях очевидно има най-различни хора с най-различни мотиви. Но по всичко изглежда, че много от тях или въобще не са чували, или не се интересуват от тези неща. Може би им се виждат прекалено сложни. Или пък смятат, че не ги засягат. Какво искат протестиращите   И все пак: някои от протестиращите като че ли са започнали да правят връзка между властващия модел и собствените си проблеми. Затова и все по-често се чува, че „корупцията е прояла всичко в тази държава\". Това заключение звучи обаче прекалено общо и неопределено. А мнозинството очевидно се вълнува преди всичко от цени, данъци и доходи. Което, разбира се, е нормално. Но много от исканията, леещи се във всеки телевизионен репортаж за протестите, са, меко казано, нереалистични. Като например „сваляне на данъчната ставка и цените да паднат до ниво, което хората могат да си позволят\" - това е съвременен прочит на старата утопична идея „от всекиго според възможностите, всекиму според потребностите\". Освен това много от исканията са адресирани в грешна посока - с наивното очакване, че е в задълженията и възможностите на държавата да удовлетворява всякакви желания. Призивите за смяна на системата пък са придружени от идеи, които или са напълно неприложими (пряка демокрация - всеки вход да си избира представител в управлението), или ако бъдат приложени, биха предизвикали твърде спорен и дори опасен ефект (извънредно положение, разтурване на партиите, президентска република, отзоваване на политици). Самият властващ модел с удоволствие би прегърнал някои от тези идеи. Може ли целта да бъде постигната   Не попадам сред хората, които са склонни изцяло да омаловажават протестите и да отричат тяхната автентичност. Вярно, сред протестиращите ясно се забелязват откровени мутри, подставени лица и хора, за които очевидно не е никакъв проблем да напълнят резервоарите на автомобилите си. Приемам обаче, че повечето протестиращи са излезли спонтанно на улицата, защото им е писнало. А и в края на краищата по-добрият живот и по-високите доходи са легитимна цел за един протест. Може ли обаче тази цел да бъде постигната по този начин? И какво би било успех за този протест?     Твърде вероятно е властта да се опита да умилостиви протестиращите, като се откаже от новата екодобавка към данъка на старите коли, задържи някакси цената на „Гражданската отговорност\", подхвърли тук-таме някой процент увеличение на някои доходи, замрази заплатите си или отнеме някой скандален чиновнически бонус. Ефектът обаче ще е краткосрочен и нищожен. Истинска промяна е възможна само ако икономическото развитие бъде освободено от хватката на властващия модел.     Властта може да подхвърли и някоя и друга „промяна на системата\". Като например мажоритарен избор. Но и това няма да доведе до някаква съществена промяна. Най-много да бетонира статуквото. Може да подхвърли и още някоя оставка. Или направо оставката на цялото правителство (което става все по-вероятно, но не само и не точно заради протестите). И това обаче няма да доведе до съществена промяна - както прекрасно показаха събитията от зимата на 2013, след които властващият модел не само се възпроизведе, но и се разви и укрепна.     Какво би било успех   Оттук нататък властта ще се опитва всячески да залъгва протестиращите, за да им внуши, че са успели. Истинският успех обаче не е възможен, без да бъде разбит моделът на превзетата държава. Това няма как да стане изведнъж. А за да стане изобщо, задължително условие е все повече хора да спрат да избират съучастници или мълчаливи поддръжници на този модел и да престанат да се припознават във всевъзможни търчи-лъжи, които сега отново ще се пръкнат отвсякъде. И най-важното - да разпознаят тази „добре действаща машина, която умело си служи със службите, медиите, икономиката, политиката и съдебната система\" и да открият връзката със собствените си проблеми. Именно това е най-големият страх на властта - не само на управляващите, но и на практически всички партии в днешния парламент. Затова и правят всичко възможно, за да прикриват тази връзка.", "date": "2018.11.21", "title": "Ако проумеят какво направи България такава"}
{"url": "http://www.classa.bg/%D1%81%D0%B2%D1%8F%D1%82/item/389664-%E2%80%9E%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D1%80%D0%B0%D0%B7%D1%85%D0%BE%D0%B4%D0%B8%E2%80%9C", "text": "Карлос Гон пада от върха на автомобилната империя заради укрити доходи     Карлос Гон, който ще бъде отстранен от “Нисан” заради укриване на доходи от японските данъчни власти и предполагаеми злоупотреби, издигна съюза „Рено-Нисан-Мицубиши“ до върха на световното автомобилостроене. Успех, който му струваше възнаграждение, което понякога предизвикваше противоречиви оценки. Гон, който е на 64 години, бе разпитан от прокуратурата в Токио, която го обвинява, че не е декларирал всичките си доходи, съобщи в. „Асахи шимбун“.     “Нисан” потвърди, че шефът на компанията е укрил доходи от данъчните власти и че вече е предложено отстраняването му от поста. Начело на съюза „Рено-Нисан-Мицубиши“, Карлос Гон е получил 13 милиона евро за 2017 година, според компанията Proxinvest, специализиран в управление на капитали. Той е спечелил миналата година 7,4 милиона евро като шеф на „Рено“. Начело на групата с ромбоидна емблема от 2005 година, Карлос Гон спечели доверието на акционерите със силата на постигнатите резултати както във френската група, така и в японския й партньор “Нисан” . „Лидерът преди всичко е човек, който постига резултати“, твърди Гон. Съюзът „Рено-Нисан” , разширен през 2016 година с „Митцубиши“, стана номер едно в света по продажби миналата година с пласирани 10,6 милиона коли. Тласкана напред от Гон, групата, чиито финанси вече се стабилизираха, бе първата, направила значителни инвестиции в електрическия автомобил и в този сегмент тя е световен лидер. След като му се подиграваше, конкуренция побърза да последва примера, виждайки както този пазар хвърчи нагоре. Гон, президент и главен изпълнителен директор на съюза и председател на управителния съвет на “Нисан” и „Митцубиши“, е стожерът на група, в която постигането на баланс никак не е лесно. Този съюз трябва да съчетава управленията на различни предприятия, да зачита културните особености, като в същото време разпределя промишлените си мощности, за да постига икономии, които са сравними с икономиите в една интегрирана компания. Френско-японският гигант обединява десет марки (сред тях са Dacia, Lada, Samsung Motors, Alpine, Infiniti, Datsun…). За него работят 470 000 служители и 122 завода по всички континенти. Само че функционирането на това обединение, което се крепи на кръстосани дялове, които не са мажоритарни, поставя въпроси дали то може да оцелее след ерата на Гон. Този мениджър с френско гражданство от ливанско-бразилски произход, обикаля света от детството си. Редовните му маршрути между Бразилия, Ливан, Франция, САЩ и Япония са го направили полиглот, който лесно може да преминава от една в друга култура. Той се описва като работохолик, особено сутрин. Обикновено пристига в централата на Рено в Булон-Биянкур, близо до Париж, в 07:30 часа, „сред като у дома вече съм поработил няколко часа“. „Убиец на разходи“ Наричан „убиеца на разходи („cost killer“), той се е специализирал в превръщането на предприятия, които са на раба на фалита в рентабилни дружества. Сегашното му предизвикателство бе да изправи отново на крака Mitsubishi Motors, който бе замесен в скандал със злоупотреби. В Япония той бе силно почитан и стана манга герой, откакто възкреси “Нисан” , след като Renault пое контрола му през 1999 година. Във Франция често бе обвиняван, че има привилегировано отношение към японските интереси или пък че ръководи прекалено „финансово“. Критиките обаче станаха по-приглушени, откакто Renault започна отново да създава допълнителни работни места в страната. Сътрудниците му високо оценяват харизмата му и способността да изслушва. Отношенията му понякога са били прекалено бурни с френската държава, която притежава над 20% от акциите с право на глас в Renault. Те като че ли се подобриха при сегашното управление, което подкрепи оставането му за нов мандат начело на групата през юни тази година в замяна на намаление с 30% на заплатата му и назначаването на втори човек в компанията, Тиери Болоре, който би трябвало да го смени на поста. През 2016 година общото събрание на „Рено“ отхвърли с 54% от гласовете заплатата му от 7,25 милиона евро, която той бе получил за предходната година. Социалистическото правителство на Франция и Гон бяха влезли в остър спор през 2015 година по въпроса с двойните акциите с право на глас на дългогодишните акционери, които според “Нисан” бяха посегателство срещу баланса в съюза. С диплома от Политехниката, този баща на четири деца, роден в Бразилия в семейство от ливански произход, започва трудовата си кариера в Michelin, където се изкачва по стълбицата и става втория човек в компания. През 1996 година той е нает на работа в Renault от шефа Луи Швайцер, който има планове именно Гон да стане негов приемник. Гон запазва връзките си с Ливан, където учи при йезуитите и притежава лозе. БТА", "date": "2018.11.21", "title": "„Убиецът на разходи“"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389654-%D0%B4%D0%B5%D0%B2%D0%BE%D0%B9%D0%BA%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%BE", "text": "Много жени мечтаят да излизат с богат мъж и правят всичко по силите си, за да постигнат целта си. Да си със състоятелен господин си има куп плюсове и златотърсачките са наясно с това - никога няма да се притеснявате, че портмонето ви е празно, ще ви отрупват с лъскави подаръци... С две думи - чака ви безоблачно бъдеще!     Наскоро обаче мрежата бе взривена от поста на млада дама. Тя смело заявява, че й е писнало от загубеняци и предпочита да излиза с богаташи. Дотук нищо ново под слънцето. Това, което превърна поста й във вирус, бяха доводите, които тя излага в подкрепа на решението си. По думите й, това, което я кара да предпочита състоятелните господа, не са парите, а качествата, които притежават.       За да си финансово осигурен, е нужна много енергия, а аз обичам енергичните мъже  За да си богат, трябва да си умен Не искам просто приятел, а наставник Богатите мъже знаят как да получат това, което желаят Обезпечените мъже са пълни с изненади, а това подгрява интереса Успешните мъже не се интересуват от чуждото мнение Момчетата без пари ме смятат за странна Богатите имат свои правила Успешните мъже са надарени с невероятна харизма Богатите не вярват в късмета Състоятелните мъже не правят драми ", "date": "2018.11.21", "title": "Девойка шокиращо...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389655-%D0%BA%D1%80%D0%B0%D0%B9-%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0", "text": "Различните хора изневеряват по различни причини. За някои това е просто повод за забавление, за други - начин да се хвърлиш надолу с главата в нова връзка.     Ще бъде много несправедливо, ако веднага заклеймим хората, склонни към измяна. При определени обстоятелства всеки може да измами. Важно е да разберем къде с крие причината, която го е подтикнала към изневяра.     На любителите на астрологията ще им е интересно да разберат, че има зодиакални знаци, които са по-склонни към изневяра от останалите. Ето защо го правят различните зодии: Овен: слаб партньор Овните не обичат изневерите. Те са пълни с енергия и се нуждаят от партньор, който да не им отстъпва по нищо. Ако човекът до тях е слаб и инертен, един прекрасен ден те ще бъдат принудено да погледнат към някой друг. Ако случайно срещнат ярък и интересен човек, няма да са в състояние да пропуснат възможността да започнат връзка с него.  Телец: лоши отношения Телецът е не само земен, но и фиксиран знак. За хората от тази зодия изневярата е нещо свръхестествено. Тя просто не е заложена в природата им. Във връзката им понякога се случва или те, или партньорът им да не проявява достатъчно отговорност. Точно това е нещото, което може да ги тласне към измяна.  Близнаци: обида Близнаците са известни с дуалистичната си природа, но не всички от тях изневеряват. Те наистина обичат да общуват с различни хора, но никога няма да изневерят без причина. Най-често могат да го направят, ако половинката им е накърнила чувствата им. Близнаците никога няма да споделят истинската причина, която ги е подтикнала към измяна, защото споменът за нея им причинява огромна болка.  Рак: липса на партньор Раците са изключително грижовни и обичат, когато партньорът им им отвръща със същото. За тях действията говорят много повече от думите. Но ако човек от този зодиакален знак се почувства изоставен, може да реши да потърси топлината в нечии чужди обятия. Изневярата може да се случи случайно. Ракът никога няма да започне да изневерява редовно. Това е просто невъзможно, особено ако партньорът му му отделя достатъчно внимание. Лъв: недостатъчно внимание  Лъвът е фиксиран знак и лоялността за него е нещо напълно естествено.  Въпреки че Лъвовете предпочитат да водят активен социален живот, те няма да изневеряват на партньора си, защото са намерили някой по-добър от него. Могат да го направят поради липса на внимание. Тези хора се нуждаят от голямо внимание и комплименти, за да бъдат щастливи. Дева: непоследователност на партньора Когато връзката не е добре планирана и партньорът не се отличава с постоянство и увереност, Девите се разстройват силно. Те не са склонни към изневяра и са в състояние да намерят утеха в някой, който е много дисциплиниран и стабилен. Везни: неразбиране Везните са романтични натури, които са известни със своята нерешителност и желанието си да угодят на всички. Те обичат да разгледат всички варианти и чак след това да вземат решение. Когато решенията се взимат от партньора им, Везните могат да се отдалечат и дори да изневерят. Те могат да бъдат непостоянни, а това непостоянство е породено от несправедливото отношение от страна на половинката им. Скорпион: липса на дълбока връзка Както и другите фиксирани знаци, Скорпионите предпочитат да имат само един партньор. Те дори се гордеят с това, че могат да устоят и на най-горещите изкушения. Но ако връзката им е повърхностна, са склонни да изневерят в търсене на по-дълбоки чувства.  Стрелец: рутина и недостиг на свобода Стрелците не могат без свобода и приключения. Зависимият и предсказуем партньор може много бързо да им стане скучен. Често представителите на този знак не разглеждат похожденията си като измяна. От тяхна гледна точка връзката е приключила, в момента, в който партньорът им е започнал да ограничава свободата им. Това не означава, че Стрелците не търпят задължения. Те просто се нуждаят от партньор, който да поддържа интереса им.  Козирог: разминаване на възгледите за работа и пари Козирозите са практични хора. Те работят много и обичат да трупат пари за бъдещето. Когато половинката им не полага никакви усилия за постигане на целта, те започват да се отдалечават. Хората от този зодиакален знак не винаги изневеряват в прекия смисъл на думата. Те просто сякаш стават женени за работата си или за някаква идея.  Водолей: нужда от нови усещания Водолеят е фиксиран знак. Той обича стабилността и не е склонен към измяна. Желанието за изневяра при представителите на тази зодия възниква в случай, че им се прииска нещо ново и необикновено. Ако партньорът им узнае за другата връзка, Водолеят веднага ще я прекрати, но това не означава, че в бъдеще няма да започне нова.  Риби: бягство от реалността  Рибите са склонни да бягат от проблемите в свой измислен свят. Те рядко изневеряват физически, но могат да започнат емоционална връзка с някой, за да смекчат болката, когато нещата във връзката им не се развиват гладко. Някои представители на тази зодия изневеряват и в истинския смисъл на думата, тъй като смятат, че никога няма да бъдат разкрити", "date": "2018.11.21", "title": "Край на мистерията!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389656-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%BC%D0%B0%D1%83%D1%80%D0%B8%D0%B4%D0%B5%D1%81-%D1%81%D0%B5-%D1%80%D0%B0%D0%B7%D1%87%D0%B5%D0%BA%D0%BD%D0%B0-%D0%B2", "text": "Съпругата на Мауридес – Габи, пак си пусна провокативни снимки в Инстаграм. Нисичката бразилка позира по изрязан бански на една от снимките, а на друга се е разчекнала сладко, сладко в басейна.  Фотосите веднага одобрени от многото й почитатели в социалната мрежа.    Феновете на ЦСКА се радват не само на Габи, но и на мъжа й, който отново започна да вкарва голове след дълга суша.    В събота  „червените” гостуват в Русе на Дунав в мач за първенство, а ултрасите се надяват Мауридес пак да попадне в прегръдките на съотборниците си.  ", "date": "2018.11.21", "title": "Съпругата на Мауридес се разчекна в..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389657-%D0%B1%D0%B8%D0%B0%D1%82%D0%BB%D0%BE%D0%BD%D0%B8%D1%81%D1%82%D0%BA%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D0%B7%D0%B8%D1%80%D0%B0", "text": "Чешката биатлонистка Габриела Кукалова шокира с откровения в биографичната си книга. 29-годишната спортистка призна, че първият й полов акт е бил едва на 12 с... гаджето на сестра й. \r\n \"Беше странно, но ми хареса, а след това не спрях за него. Не за момчето, а за секса.  Треньорите ми са против това да го правя преди състезание, защото щяло да ме изтощи, но мисля, че ми помага в спорта. Кара ме да се чувствам по-добре и е като медитация. Няма как нещо, което те кара да се чувстваш добре, да ти вреди. Разбира се, и със секса не трябва да се прекалява. До три часа е полезно\", признава чехкинята.  Кукалова два пъти е ставала световна шампионка и има два сребърни медала от Олимпиадата в Сочи. \r\n      ", "date": "2018.11.21", "title": "Биатлонистка скандализира.."}
