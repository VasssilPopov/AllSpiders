{"url": "http://www.classa.bg/%D1%81%D0%B2%D1%8F%D1%82/item/394551-%D0%B2%D0%BB%D0%B0%D1%81%D1%82%D0%BE%D0%BB%D1%8E%D0%B1%D0%B8%D0%B2%D0%B8,-%D0%B7%D0%B0%D0%BA%D0%BE%D1%81%D1%82%D0%B5%D0%BD%D0%B5%D0%BB%D0%B8,-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B8-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%B4%D0%B8%D0%BA%D1%82%D0%B0%D1%82%D1%83%D1%80%D0%B8-%D0%BE%D1%82-%D0%B5%D0%B3%D0%B8%D0%BF%D0%B5%D1%82-%D0%B4%D0%BE-%D1%81%D1%83%D0%B4%D0%B0%D0%BD", "text": "Дълго време военните в арабския свят се радваха на високо одобрение. Но пропастта между тях и бунтуващите се народни маси, които искат друго бъдеще, става все по-голяма.     Колелото на историята в арабския свят отново се завърта обратно. Защото от Египет през Алжир до Судан военните се утвърждават на власт. Те прокарват своята контрареволюция срещу всички масови протести. Макар и временно. При това военните отдавна са проиграли имиджа си. Дълго време те имаха висока репутация, защото дадоха независимост на страните си, която и защитаваха. Освен това те бяха институция в младите държави, която правеше възможно социалното издигане на хора от най-обикновени семейства. Властолюбиви, закостенели и корумпирани Всичко това вече е минало. Военните идваха на власт с обещанието да създадат една силна държава и бързо да съкратят изоставането в развитието си от Запада. През последните десетилетия обаче те ставаха все по-властолюбиви, закостенели и корумпирани. Апаратът за сигурност вече не служеше за защита на страната от външни врагове, а за потискане на собственото население. Пропастта между военните, като символ на силната държава, и обезправеното общество ставаше все по-дълбока. Управляваните от военните държави вече не предлагаха много шансове за подем и за честна конкуренция.     Напрежението нарастваше застрашително и в началото на 2011 година то изби за първи път. Навсякъде, където армията, апаратът за сигурност и държавната бяха (и все още са) слаби, възникна един нов обществен плурализъм. Както в Тунис и Мароко. А там, където военните можеха да загубят позиции, както  , бяха винаги готови да защитават пирамидата на властта и да задушават обществените свободи. Райнер Херман Осем години след апогея на  , Алжир и Судан имаха предимството да се поучат от опита на другите държави, за да избегнат грешките. Демонстрантите в Алжир и Судан възприемат това, че военните са необходими в един преходен период, за да бъде възстановен редът. Те обаче настояват в преходните правителства да участват и представители на гражданското общество.  Спреният часовник в Египет От решаващо значение е колко голямо е чувството за отговорност на военните.   те виждат как с репресии може да бъде усмирена една страна. Обаче времето на железните военни диктатури е изтекло. Те могат, както в Египет, само временно да спрат часовника. Въпреки това бъдещето не им принадлежи.", "date": "2019.04.14", "title": "Властолюбиви, закостенели, корумпирани - военните диктатури от Египет до Судан"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394546-%D1%82%D0%BE%D1%82%D0%B0%D0%BB%D0%BD%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2-%D0%BB%D0%B8%D1%81%D1%82%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D1%81-%E2%80%9C%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%BE%E2%80%9D-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B5%D0%B4%D0%BB%D0%B0%D0%BB%D0%B0-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2", "text": "Христов отдавна е популярен в левите среди като принципен човек, който отстоява убежденията си, а откакто има водеща роля в екипа на президента - и сред обществото.   Тотална изненада в листата на БСП с “президентско” участие На днешния Национален съвет на левицата се очаква Изпълнителното бюро на БСП да предложи листа с кандидати за евродепутати.     Голямата изненада идва от гражданска квота. Според наши източници ще бъде предложено четвъртото място в листата да заеме началникът на кабинета на президента Румен Радев - Иво Христов, който наскоро оглави и Стратегическия съвет към държавния глава.  Христов отдавна е популярен в левите среди като принципен човек, който отстоява убежденията си, а откакто има водеща роля в екипа на президента - и сред обществото. С този ход Нинова и екипът й нанасят тежък удар на ГЕРБ, които нееднократно са посочвали Христов като двигател на част от атаката срещу тях. По-важният знак обаче е, че с неговото участие на практика президентът Румен Радев дава благословията си за листата на социалистите. Другите ключови позиции - второ и трето място в листата са били отредени за силно партийни хора, които имат авторитет и извън редиците на партията. Очаквайте подробности..", "date": "2019.04.14", "title": "Тотална изненада в листата на БСП с “президентско” участие! Нинова предлала Иво Христов!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394547-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B2-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0,-%D1%82%D0%BE%D0%B9-%D0%B5-%D0%B4%D0%BE%D0%B1%D1%80%D0%B8%D1%8F%D1%82-%D1%80%D0%B8%D1%86%D0%B0%D1%80-%D0%BA%D0%B0%D0%BF%D0%B8%D1%82%D0%B0%D0%BB-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Няма как да бъдем конкуренти, ние всички сме заедно. Всеки трябва да бъде полезен в екипа със своя опит, смята тя Вярвам, че Сергей Станишев ще бъде част от евролистата на БСП, той има най-много номинации. Това заяви в предаването \"Тази неделя\" по БТВ водачът на червената евролиста и говорител на ПГ на \"БСП за България\" Елена Йончева. Станишев не е просто президент на ПЕС,  той е най-успешният български политик в европейската левица, той е капитал за България, категорична е водачът на червената евролиста, преди пленума, в ефира на БТВ. В левицата не се спускат списъци, има дебат, той може да бъде много аргументиран, остър, но има дебат. Това ще се случи и днес, ще има дебат.     На въпрос сега конкуренти ли са със Станишев, Йончева отговори, че няма как да бъдат конкуренти - \"ние всички сме заедно\". Всеки трябва да бъде полезен в екипа със своя опит, смята тя. Йончева бе категорична, че нещата с евролистата на БСП не са предрешени, че в БСП има дебат. Добър рицар ли е Сергей Станишев? Да, той винаги е бил добрият рицар, каза Йончева. „Не съм унищожила оригиналния запис по случая с Боил Банов. Притежавала съм само копие, което съм занесла в прокуратурата. На това копие също може да се направи анализ и проверка. Българската прокуратура по същия начин отказа да разследва „Ало, Ваньо съм“. Прокуратурата се интересува кой е направил записа, а не какво съдържа\", каза още Йончева. По повод обвинението за пране на пари от КТБ, в което е обвинена, Йончева заяви, че медии и магистрати я атакуват.     ", "date": "2019.04.14", "title": "Елена Йончева: Станишев трябва да бъде в евролистата, той е добрият рицар! Капитал за България!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394548-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0%D1%82%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D1%89%D0%B5-%D0%B5-%D0%B2%D0%B8%D1%81%D0%BE%D0%BA%D0%B0,-%D0%B3%D0%B5%D1%80%D0%B1-%D0%B3%D1%83%D0%B1%D0%B8-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%81%D1%82-%D0%BE%D1%82-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B3%D0%B5%D0%B9%D1%82", "text": "\"Електоратът е възбуден, вижда крадлива ръка, която се протяга към меда и си казва, дайте да ги ужилим\", коментира шефът на социологическата агенция \"Медиана\" \r\n \"Основният процес е, че ГЕРБ губи популярност от Апартаментгейт. Основното е ерозията в доверието у управляващата партия. И съвсем естествено се получава, че за първи път виждаме, че БСП минава ГЕРБ. Това показва нашето изследване\". Това заяви в предаването \"Офанзива с Любо Огнянов\" по Канал 3 социологът Кольо Колев, чиято агенция \"Медиана\" даде преднина на БСП пред ГЕРБ за предстоящите избори след разразилите се скандали с апартаментите на властта. \r\n \"От друга страна, показва нарастващото недоволство, ярост, което пробужда електорат, който иска да отиде и да гласува, за да накаже някого. Това е непрекъснат процес от 4 месеца на ерозия у ГЕРБ. Не е само резултат от \"апартаментгейт\". Ако започна с проблемите с толтаксите, с търговския регистър и т.н. Непрекъснатото настъпване на една или друга мотика, това е основата. И сега това вече е капакът\", обяви още Колев. \r\n Относно влиянието на българските политици в Европа, според изследването на \"Медиана\" начело е Бойко Борисов, след това е Сергей Станишев и след това Румен Радев. \r\n \"Това обаче не е толкова изненадващо. Това, което обаче е изненандващо е, че г-н Борисов малко губи. Относно това колко е харесван – той губи твърде малко в сравнение с неговата партия. \r\n Той печели избори и донякъде заради машината на Цветан Цветанов. Видно е обаче, че има разрив, при който лявата ръка не слуша главата. Цветанов изведнъж се връща в парламента. Очевидно е, че има търкания, дали това ще се прояви на изборите, ще видим. Но чистката, която Борисов провежда, се отразява на личния му рейтинг, но не и на партията му. И едва ли ще може да върне доверието в ГЕРБ като цяло. \r\n Но това съвсем не означава, че изборите са вързани в кърпа на БСП\", заяви социологът. \r\n \"От една страна имаме възбудено недоволство у обществото. От една страна имаме ГЕРБ. От друга страна обаче имаме БСП, което също не допада. Защото БСП доста малко печели. И при това положение се получава автоматично търсене на алтернатива, от което печелят малките партии\", заяви Колев, като по думите му всички малки партии увеличават подкрепата си. \r\n           \"ГЕРБ вече направиха своите грешки и поднесоха съответните топки на БСП. Може би е време и БСП да направи своята грешка и да си цепнат партията на тема със Станишев или без Станишев. Социалистите са напълно свободни да направят своите грешки\", каза още Колев. \r\n Според него, ако Станишев не попадне в евролистата, то няма да се стигне до сериозно разцепление, но изобщо не е нужно подобно напрежение точно преди избори. \r\n \"Какъвто и да е Станишев, той е човек с огромно влияние. Все пак мисля, че разумът ще възтържествува\", каза още социологът. \r\n \"Изборите категорично не са вързани на никого. Досега изглеждаше ГЕРБ и БСП поравно и ДПС. Сега се получи така. За ГЕРБ имам добра и лоша новина. Лошата е сривът на авторитета. Добрата е, че техният вот не се излива към опонента им, а се излива навсякъде – и към \"Воля\", и към ВМРО и т.н.\", каза още Кольо Колев. \r\n \"В момента има вълна и изборната активност ще бъде доста по-висока. Мисля, че ще бъде към 3 милиона, като на парламентарни избори. Електоратът е възбуден, вижда крадлива ръка, която се протяга към меда и си казва, дайте да ги ужилим\", каза още Колев. \r\n \"Определено при ДПС ще наблюдаваме по-ниска избирателна активност, отколкото на местни и парламентарни избори, но те ще получат своите гласове\", добави социологът. \r\n", "date": "2019.04.14", "title": "Избирателната активност ще е висока, ГЕРБ губи популярност от Апартаментгейт"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/394549-%D0%BA%D0%BE%D1%81%D1%82%D0%BE%D0%B2-%D0%B8-%D0%BD%D0%B5%D0%B3%D0%BE%D0%B2%D0%B8%D1%82%D0%B5-%D1%81%D0%BC%D1%8A%D1%80%D1%82%D0%BD%D0%B8-%D0%B3%D1%80%D0%B5%D1%85%D0%BE%D0%B2%D0%B5-%D1%87%D0%B5%D1%82%D0%B8%D0%B2%D0%BE-%D0%B7%D0%B0-%D1%83%D0%BF%D1%80%D0%B0%D0%B2%D0%BD%D0%B8%D1%86%D0%B8", "text": "Никой днес не пита Костов защо провали надеждите на един народ?       Осемнадесет години след като загуби властта и високомерно отказа да говори с народа си, на когото бе обиден, че не го е оценил, бившият премиер Иван Костов се върна сред народа.  С книгата си  „Свидетелства на прехода (1989-1999)”, чиято премиера беше преди два дни и с която ще обиколи България. Не съм я прочела все още.     Но проследих внимателно интервютата, които даде Костов, рекламирайки творбата си като негова оценка за времето. Да, Костов има право трябва да даде своята версия за периода, в който беше начело на държавата и в който имаше цялата власт в държавата. Но какво прозира в тези „откровени” интервюта на Костов –  отново НАРОДЪТ Е ВИНОВЕН  за несъстоялата се декомунизация, за непроведените реформи, отново БЪЛГАРИТЕ СА ВИНОВНИ, че не защитили неговата демокрация и неговата пазарна икономика, за да стигне той - политикът, държавникът -  до ужасната присъда в „Панорама”: \"Българският народ е зле, защото не е страдал достатъчно!” Ако Костов се върна след 18 години, за да ни каже това, по-добре да беше си стоял при теменужките в „Драгалевци”.     В тези интервюта нямаше и помен от оценка-разкаяние, че именно той унищожи СДС  и надеждите на милиони българи.  Признанието, че създаването на ДБС е било грешка, се промъкна между многото фалшиви думи, с които Костов се опитваше да реабилитира управлението си. Нямаше разкаяние, че именно той разстреля българската индустрия с бандитската синя приватизация, че съсипа земеделието, че срина икономиката.  А и никой от колегите не го попита как стана раздържавяването на едни от най-големите български предприятия: „Арсенал\" – Казанлък, „Хлебна мая\" – Русе, ОЦК – Кърджали, „Хемус ер\" – София, „Елните\" – Несебър, хотелите „Санкт Петербург\" в Пловдив и „Средец\" в Слънчев бряг. Не отрониха дума за  Винпром „Дамяница\" и завода „Каолин.  Не споменаха,  че той направи един електротехник най-големия банкер в държавата,  който приватизира Боровец, Пампорово и Златни пясъци.   Никой не го попита що за пазарна икономика е била тази, по време на която всички големи сделки по приватизацията са били слагани първо на масата на НИС на СДС . Никой ни го попита защо на НИС на СДС е било решавано на кой тв и радиооператор да бъде даден национален лиценз, кой да бъде сложен за шеф на ВКС, защо мафията и корупцията станаха визитната  картичка на неговото правителство, защо създаде паралелна икономическа власт, защо раздели интелигенцията... Не го попитаха защо дойде на власт с 44 % доверие, а си тръгна с 18%? Не, не, причината не са тежките реформи, каквито оправдания се чуват. Народът понесе стоически всички изстъпления на реформите. Стягаше колана, мърмореше и чакаше да види управници, които не крадат и не го лъжат. И не е вярно, че правителството на Костов \"не е имало нужната обществена подкрепа, за да се направят решителните крачки напред\", както се оправдава бившият премиер пред \"Панорама\". Костов имаше всичко - парламентарна, изпълнителна, съдебна, медийна власт, за да продължи реформите, които започна през 1997 година. Но се спъна. В корупцията, която създаде и партизанщината, която отгледа. Костов роди “Олимп”, “Трон”, Славчо Христов, Красимир Стойчев, Мистър 10%, “Бъдеще за България”, Мира Нейнски и Лили Попова, аферата “Сапио”... Корупционните скандали гърмяха всеки ден. И в допълнение ще цитирам бившия кмет на Варна от синьото време Христо Кирчев:  А за онези, с късата памет,  ще припомня думите  на бившия  вицепрезидент Тодор Кавалджиев - една светла личност,  изкарал младежките си години по затворите на тоталитарната власт, един високоморален политик, който скоро тихо ни напусна, казани през 2000 година:  егашните управници гледаха само как да се угоят и накрадат на гърба на бедните, а Костов провали каузата на СДС и народа.  Да, никой днес не пита Костов защо провали надеждите на един народ? И понеже виждам, че паметта ни наистина е къса, предлагам да си припомним какво бе Костов и какво остави след себе си. На 17 юни 2001-ва Костов загуби изборите. Катастрофално. В нощта на вота се разплака по време на пресконференцията. Очите му потънаха в сълзи. Погледът му бе блуждаещ, невярващ, неразбиращ. В този миг – в изтичащите последни часове на 17 юни 2001-а, Иван Костов приличаше на Тодор Живков на пленума на 10 ноември 1989-а. На 19 юни 2001 г. Димитър Луджев даде следната оценка за причините за загубатта на Костов : „ А Вили Цанков - писател, режисьор, общественик, написа : „ След загубата Костов навлезе в най-тежкия период на политическото си битие. На 26 юли 2001 г., месец след тежката присъда на народа, публикувах статията „Трагизмът на Костов”:  Когато видях снимката му на излизане от президентството, признавам си, че изпитах човешко съчувствие към отиващия си премиер, който след прощалната среща с президента (Петър Стоянов) не можа да скрие дълбоката драма, която изживява. Критикувала съм много от управленските и партийните решения на Иван Костов, била съм сред опонентите му в последните две години. Двамата сме си разменяли остри реплики, всеки от позицията на своето място в обществото. Знам, че в журналистиката, както и в политиката, няма място за емоции. И все пак – мълчаливо наведената глава на един министър-председател, загубил катастрофално партия и държава, в един миг ме накара да забравя миналото. Пък и психологията на българина е такава – умее да прощава на падналите. За мое учудване обаче открих, че това правило не се отнася за политиците . Разговарях тогава с много депутати от СДС, БСП и ДПС. Равносметката ми е - Костов не може да се надява на милост нито от свои, нито от чужди. „ ” Каза го член на НИС, един от тези депутати от провинцията, които Костов направи местни феодали. „ ” И това е ядна реплика на висш седесар – член на Националния съвет, един от емблематичните водачи на синята партия.  Няма съмнения, че в първите две години от своето управление Костов постигна много. Той извади държавата от тресавището, в което я беше набутал комсомолецът Виденов . Костов положи основите на финансовата и политическата стабилност у нас. Огромната му грешка е, че не успя да продължи постигнатото от самия него.  Затова драмата на Костов след провала не предизвиква съчувствие сред доскорошните му съратници. Той мълчеше не само пред медиите – мълчеше и в парламента, мълчеше на прощалната вечеринка с елита на СДС, мълчеше и на заседанията на НИС. Слушаше колегите си, докато се обсъжда даден проблем, не взимаше отношение, а след като дебатът приключи, обявяваше: „Всичко това е несъстоятелно. Не е солидно.” Това мълчание не бе гордото мълчание на осъзнатата вина.  Това бе мълчанието за отмъщение. Костов не разбираше (и продължава да не го разбира) защо народът го наказа.  Не заради тежките реформи - а заради това, че проигра надеждите им за истинска демокрация и смислен живот, че съсипа доверието в политиката. Неговите предшественици Филип Димитров и Жан Виденов също преживяха драматично падането си от власт. Жан веднага отпусна гордия перчем на челото и потъна в мълчание, обиден като дете. Филип Димитров понесе рицарски загубата, но избяга от „Раковски” 134 и се скри във фондация „Демокрация”. Също като него Костов бе избрал фондацията на ул. „Граф Игнатиев” за свое убежище. Но ако Филип остана верен на СДС и не каза дума против наследника си, Костов не се притесняваше да посича всичко по-долу от него. И стигна до най-големия грях - създаде дублетна на СДС партия. От властолюбие. За отмъщщение. Д-р Желев беше казал навремето, че Костов без власт е господин Никой.  За съжаление той потвърди това.  Оказа се, че властта е била онзи мощен лост, който е държал Камандира изправен в обществото.  И когато този бастун се счупи под тежестта на управленските му пороци, той бе обиден на целия свят. На народа си, че не го е оценил, на своите – че не пожелаха да го търпят, на медиите – че проникнаха в тайните на паралелната му икономическа власт. Политическата равносметка за него беше безпощадна. Откровените политически врагове на Костов бяха особено жестоки към него. „  Тази тежка присъда е на о. з. ген. Бриго Аспарухов и за разлика на някои от СДС той не пожела да се скрие в анонимност.  избухна в смях зам.-председателят на парламента акад. Сендов, когато го попитах за съдбата на ученика му математик. Казват, че е изкуство да си създаваш врагове. Ако това е така, на Костов трябваше да се присъди „Оскар”. Дори и Евгений Дайнов беше провидял, че ако в началото на 2001 г. „всички бяха срещу СДС” сега „всички са срещу Костов”.  Защото Костов искаше да бъде всичко в държавата.  И стана лесна мишена – за братовчедите, за партийците, за противниците. Той просто не усети, че когато се забрави във високомерието си; когато потъна в самочувствието си, че има още поне два мандата; когато избра пренебрежението към другите;  когато направи оценката си, че българският народ е беден, защото е мързелив, вече политаше към пропастта. А наложеният от него страх в партията и в държавата не му позволи да се спре навреме. Да се погледне отстрани. Защото Костов можеше да се спаси. Да спаси и себе си. И СДС. И държавата. Можеше да не постеле червен килим пред Симеон на „Дондуков” 1. Ако беше слушал не драгалевската теменужка, а това, което му казваха медиите и опонентите. След себе си Костов остави политически пепелища. В които дясното изгоря, корупцията стана норма на живот, а държавата - враг на народа си...   Не знам дали ще прочета това в неговите \"Свидетелства на Прехода (1989-1999)\"...", "date": "2019.04.14", "title": "Костов и неговите смъртни грехове. Четиво за управници"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394550-%D0%B3%D0%B0%D0%B1%D1%80%D0%BE%D0%B2%D0%BE-%D0%B5%D0%B4%D0%BD%D0%BE-%D0%B2%D1%80%D0%B5%D0%BC%D0%B5-%D0%B8-%D0%B4%D0%BD%D0%B5%D1%81", "text": "На габровци или вече им е дошло до гуша, или някой използва редовните биячи като бушон за изпускане на напрежението. А едно време Габрово не беше такъв, спомня си Веселина Божилова, чието детствое преминало в този град.           В моето Габрово имаше една местна забележителност - Божана циганката със седемнайсетте си деца. И Дико. Дико не го помня, защото бях малка, а него го нямаше в процесията, която минаваше в индианска нишка по булеварда пред блока ни - всичката челяд с Божана начело, всеки понесъл по един хляб. Божана беше екзотиката на Габрово, градът помагаше на ромското семейство, кой знае откъде дошло и заселило се в града. Други роми тогава нямаше. Българският Манчестър А градът през втората половина на ХХ век го наричаха българският Манчестър. Никой от Габрово не беше ходил в Манчестър, но това не пречеше всички да се перчат. Българският Манчестър - ще рече индустриален град. Такъв си беше той - дълъг до безкрайност, с две основни улици и много къщи, накацали по баирите, с река Янтра по средата, която течеше ту червена, ту зелена, ту жълта - в зависимост от цвета на платовете, който работеха в тоя ден апретурите на тъкачните предприятия.     Когато баща ми разказваше, че се е къпал във вира на Янтра до Шиваровия мост, откровено не му вярвах. Как ще се къпе там - всичко беше пяна с цветовете на дъгата. Носеше се легендата, че в града, създаден първоначално от един хан след прохода на Стара планина, турчин не смеел да пренощува. Но габровци бяха много мили хора. Те си обичаха града, грижеха се за него, той беше винаги чист, цветен, подреден. Много се грижеха и за децата си, за тяхното образование и напредък. Нали все пак Априловската гимназия бележи центъра на града. Там има един много интересен паметник, долу в ниското са изобразени релефно децата, които са учели в килийните училища по взаимоучителната метода. Умирах да ги пипам, бяха като живи.   Чисто българският град     На Габрово му се носеше славата за чисто български град. Така беше. Не помня да съм виждала там евреин и арменец. Обаче като се замислих, легендата нещо се пропуква. Първо, имаше руснаци, белогвардейци. После, през 70-те, започнаха да идват  , защото безчетните заводи и фабрики искаха работна ръка. Някъде във втората половина на 70-те градът се напълни с виетнамци. И те идваха да работят. Всяка неделя се събираха на игрището под стадион \"Христо Ботев\", за да играят мач. Понеже живеех в непосредствена близост, имах възможност да ги виждам всяка седмица.Веднъж един се отби под терасата ни и поиска нещо. Викам му вода ли искаш? Не, вика той, кисело мляко. Докато разбера какво ми казва, време мина, но загрях. Е, дадох му, що да не му дам, щом иска. После виетнамците лека полека изчезнаха, но междувременно имаше и кубинска женска инвазия. Е, това си беше вече истински виц, защото ги бяха довели за тъкачки и ги настаниха в един хотел на Палаузово. После си шушукаха съседките, че на тоя хотел червен фенер трябвало да сложат. Подпалиха града с женските си страсти и както дойдоха, така ги и изпроводиха. Междувременно съседката Миче се зажени за арабски студент. В деня, в който го доведе, за да го представи на родителите си, всичкото махала се бяхме изпокрили под терасите на съседния блок - за да не изтървем шоуто. Е, слабичък беше, симпатичен, тъмен. Мичето замина с него, роди му четири деца, после нещо не се разбраха и се върна и пак се ожени. От семейната ѝ драма помня само, че първото и дете се казваше Фуад - Венцислав. Не знам какво става с тях. Един хубав град, но пуст През цялото това време, когато пришълци от другаде идваха и живееха в града, Габрово си беше Габрово. Подреден, чист и много разумен град. Град, в който и сега, като отида, виждам в добро състояние чешмата, на която си разбих коляното, когато бях на 6. Даже при последните ми посещения се радвам за екологичния ефект от   - Янтра вече си е истинска река, в нея плуват патици, около коритото площите са оформени много приятно. Хубав град е Габрово. Само дето опустя. Гледам тия дни обявите за работа: сервитьори, химическо чистене, дрън-дрън. В този град навремето се работеше денонощно на пълни обороти. Няма кого особено да виниш за разрушените огромни фабрични сгради - повечето са били навремето си национализирани, после, след 1990-а, върнати на собствениците, които какво да ги правят. Ни да ги стопанисваш, ни да ги събаряш, пари иска. Чудя се как им плащат данъците. Но не можеш да върнеш времето назад, нито всичките заводи, в които бащите и майките ни работеха и където ние растяхме.     Хората започнаха да бягат, да търсят други места за живеене и работа, градът започна да опустява. Кога са дошли ромите и защо са дошли - не знам. Не знам и не смея и да мисля как се чувстват в момента кореняците габровци, които познавам - хора благи, подредени, разумни. Явно им е дошло на всички до гуша. Но от какво, се чудя. Защото в тия  , дето се повтарят като по сценарий ту тук, ту там в страната, а сега и в хубавото ми родно Габрово, местните хора на втория ден се прибират в къщи, а вълната се завихря от пришълци с маски, с бомбички, с агресия, каквато иначе не може, не бива да се проявява. Напрежението избухва все по един и същи начин. Някой закача някого, после идват други и така... Кой крив, кой прав - не знам. Не искам да съм на мястото на ромите, дето бродят из страната.  , като знаеш, че нямат адресна регистрация. Ходят, подивели от глад, и се чудят какво да докопат. Бедни са. Но бедни вече са кажи речи всички. А бедни срещу бедни е лоша работа - стават побоища и тече кръв. Да видим сега докъде ще докара поредната ескалация, поредните политически упражнения, поредното доказателство, че в една бедна държава с объркано и низвергнато население, подивяването просто е видимо. От всякакви страни.     \"Страшно е\" Само да добавя, че след 1989-а в Габрово се създаде модна къща \"Божана\" и се появи кръчма \"Дико\" - много посещавана, между другото. На габровци или вече много им е дошло до гуша, или някой използва поредния бушон за отпушване на напрежението с редовните биячи, които ходят по тия места. Не знам. Знам само, че бившата ни съседка по телефона каза : \"Страшно е. Не смея да излизам\". И от това вече мен пък страшно много ме боли...  ", "date": "2019.04.14", "title": "Габрово - едно време и днес"}
{"url": "http://www.classa.bg/%D1%81%D0%B2%D1%8F%D1%82/item/394542-%D0%B5%D1%81-%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B2%D0%B8%D1%81%D0%BE%D0%BA%D0%B8-%D0%BC%D0%B8%D1%82%D0%B0-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D1%82%D0%BE%D0%BA%D0%B8", "text": "ЕС обмисля въвеждането на нови мита за стоките от Съединените щати на сума от повече от 10 милиарда евро, заяви източник от ЕС. Точната сума, подлежаща на нови мита, ще бъде определена след одобрението от Европейския съюз на списъка на стоките, изготвен от Европейската комисия, който ще бъде публикуван следващата седмица. „Тя може да бъде много повече, но не по-малко от 10 милиарда”, заяви източникът.     Във вторник американският президент Доналд Тръмп обяви, че възнамерява да въведе мита върху стоките от Европейския съюз в отговор на субсидиите на ЕС за собствената си авиационна индустрия. По-рано Тръмп заяви, че Вашингтон може да наложи мита на много стоки от Европа, ако ЕС не води преговори по търговията. През лятото, след въвеждането на реципрочни мита, ЕС се съгласи да намали ограниченията върху вноса от Съединените щати.   Превод: В.Сергеев", "date": "2019.04.14", "title": "ЕС разглежда възможността за въвеждане на високи мита за американските стоки"}
{"url": "http://www.classa.bg/%D1%81%D0%B2%D1%8F%D1%82/item/394543-%D0%BD%D0%B0%D1%82%D0%BE-%D0%B4%D1%80%D0%B0%D0%B7%D0%BD%D0%B8-%D0%BC%D0%B5%D1%87%D0%BA%D0%B0%D1%82%D0%B0", "text": "САЩ казват, че искат да увеличат присъствието на кораби на НАТО в Черно море, за да гарантират, наред с други неща, свободата на корабоплаване по Керченския проток. Политическите анализатори, анкетирани от France 24, обаче предупредиха, че това е опасна стъпка: Азовско море за Русия е като Мексиканския залив за САЩ.     Съединените щати обявиха, че ще засилят военното присъствие на НАТО в Черно море, изпращайки там нови кораби, пише на своя сайт France 24. Американските представители обясняват, че по такъв начин искат да покажат, че имат възможност да сдържат   действия на Русия и да осигурят на украинските кораби безопасно преминаване през Керченския проток. „ , цитира изданието мнението на френския политолог Куентин Лопино. Но друг политически анализатор Ив Буайе смята, че преди всичко тази стъпка е определен сигнал.  ”, цитира авторът. Русия отговори, че   оценява тази стъпка на САЩ.  , такъв коментар направи официалният представител на президента Дмитрий Песков. Но, според Ив Буайе, Русия  . Той отбеляза:  Още преди инцидента с украинските кораби, Киев и Западът обвиниха Русия, че препятства преминаването на кораби в Керченския проток. Куентин Лопино припомня, че този проток е важен за Москва за физическата връзка между Крим и континента. Според него контролът върху пролива помага на Русия да утвърди присъединяването на Крим. Но по същия начин този пролив е важен и за Киев, защото е необходимо да премине в Азовско море, където се намират много от най-важните им пристанища, особено Бердянск и Мариупол. Днес в Черно море по естествен начин присъства флотът на страните-членки на НАТО, които са разположени по неговото крайбрежие: Румъния, България и Турция. По отношение на останалите съществува специален режим, който е предвиден от Конвенцията от Монтрьо от 1936 г. Миналата година там бяха четири американски есминца, а през 2019 г. там планират да изпратят френски военни кораби. Но, според експерти, сега не става въпрос за увеличаване на броя на корабите, а за подобряване на координацията между съюзниците. И все пак, според Ив Буайе, военният сблъсък в региона е малко вероятен. Според него нито една държава от НАТО няма да провокира твърде много Русия в Азовско море.  , цитира авторът на статията за France 24 предупреждението на експерта.   Превод: М.Желязкова", "date": "2019.04.14", "title": "НАТО дразни мечката..."}
{"url": "http://www.classa.bg/%D1%81%D0%B2%D1%8F%D1%82/item/394544-%D0%BC%D0%B8%D1%82%D1%8A%D1%82,-%D1%87%D0%B5-%D0%B3%D0%B0%D0%B3%D0%B0%D1%80%D0%B8%D0%BD-%D0%BD%D0%B5-%D0%B5-%D0%BB%D0%B5%D1%82%D1%8F%D0%BB-%D0%B2-%D0%BA%D0%BE%D1%81%D0%BC%D0%BE%D1%81%D0%B0", "text": "През 1990 г. почти едновременно в Унгария и Полша е публикувана книгата „Гагарин – космическата лъжа?” Неин автор е унгарският писател Ищван Немере, осмелил се да твърди, че Гагарин въобще не е обикалял около планетата на 12 април 1961 година. Той твърди, че в действителност корабът „Восток” излита в космоса няколко дни по-рано и на борда му се намира известният летец-изпитател Владимир Илюшин. Ако се вярва на написаното, след приземяването Илюшин е изглеждал толкова зле, че не е можело да бъде показан пред света. Затова за ролята на космонавт № 1 скоростно избират симпатичния младеж Юрий Гагарин, който има широка усмивка и хубава външност. По-късно, за да не се разкрие тази тайна, устройват катастрофата с Гагарин по време на тренировъчен полет на самолета МиГ-15УТИ.     Първият въпрос, който следва да се зададе е: кой е Ищван Немере? Един поглед върху неговата биография дава отговор – това е писател-дисидент, който дълги години живее в Полша и после се връща в Унгария, издал е повече от 60 фантастични и криминални романа. Заслужава ли си да се слуша човек, който няма никакво отношение към ракетно-космическия отрасъл, а цял живот пише романи с остри сюжети? И въпреки това го слушат. Защо? Вероятно защото хипотезата на Немере интригува със своята загадъчност и освен това, почива на мит, който се появява малко преди полета на Гагарин. На 11 април 1961 г. във вестник „Дейли Уъркър” (Daily Worker) се появява информация от кореспондента на изданието в Москва Денис Огден. В нея се казва, че на 7 април космическият кораб „Русия” е извършил орбитален полет, пилотиран от съветския летец-изпитател Владимир Сергеевич Илюшин. Тъй като вестникът е собственост на американски комунисти, то публикацията се възприема както „изтичане на информация”, допуснато със съгласието на Москва. По-късно официални съветски лица излизат с опровержение, но няколко западни журналисти не са им повярвали. В резултат историята с космическия полет на Илюшин бързо се обогатява с нови подробности. С времето интересът към нея замира и се възражда само заради усилията на Ищван Немере. В края на века своя страница в тази митология пише и някой си Елиът Хаймоф. Той е продуцент на „документалния” филм „Прикритието на космонавта” (The Cosmonaut Cover-Up, 1999), посветен на Владимир Илюшин. Създаването на филма отнема пет години. Похарчени са 100 000 долара, но те се възвръщат напълно, тъй като филмът е купен от известни кабелни канали. Съгласно новата версия, изложена във филма, Владимир Илюшин действително излита от космодрума Байконур на 7 април 1961 година. После с космическия кораб „Восток” прави три обиколки около Земята, но губи връзка с наземните служби. В резултат на това се налага да мине на ръчно управление. В края на краищата космонавтът извършва аварийно кацане в Китай, където е арестуван от местните власти. Една година по-късно Илюшин е предаден на Съветския Съюз по силата на секретно споразумение между страните. В самия филм няма никакви документални свидетелства, които да послужат за потвърждаване на казаното в него. Всичко се основава на три интервюта: с автора на мита Денис Огден, с някой си Анатолий Грушченко, емигрирал в САЩ, който твърди, че е виждал филм за излитането на Илюшин, а така също и с репортера Гордън Фелер, който бил работил с документи за орбиталния полет на Илюшин, които се съхранявали в „Библиотеката на Кремъл”. Руски изследователи предполагат, че повод за възникването на мита става авария на новата междуконтинентална ракета Р-9А, изстреляна на 9 април 1961 г. от полигона Тюратам. Конструкторът Борис Черток си спомня за това в своите три тома мемоари, издадени под заглавието „Ракети и хора”: „Подготовката за първото изстрелване на ракетата стана с голямо закъснение. В наземната автоматика за управление се откриха грешки, които пречеха на зададената готовност. С петчасово закъснение накрая се стигна до петнадесетминутна готовност. Леонид Воскресенски, който стоеше на перископа, изведнъж обяви:  – На всички служби да се нареди петнадесетминутно забавяне. Някой от войниците, които се присъединиха към търсенето, я намери на около двадесет метра от стартовата площадка, но Воскресенски не я сложи, а я носеше в ръката си, дори не се опитваше да я прибере в джоба си. На въпросителния ми поглед отговори:  – Трябва да се изпере.  От Осташев научихме подробности за импровизирания ремонт на кислородната линия. Скрил се зад най-близката стена от кислородни пари, Воскресенски сваля баретата, хвърля я на земята и… уринира. Осташев се присъединява и добавя влага. После Воскресенски бързо занася влажната барета при изпускащия фланец и с виртуозността на опитен хирург я слага точно върху теча. За няколко секунди твърда ледена коричка закърпва мястото, където изтича кислород от ракетата.  Вечерта се събрахме и не пропуснахме възможността да се позабавляваме и да поостроумничим по адрес на двамата майстори, извършили ремонта. Воскресенски беше посъветван в бъдеще да се запасява с тестове на уринага като доказателство, че не е взривоопасна. А баретата се изпра и след това се използваше само по предназначение.” Както се вижда, епизодът е повече от забележителен. И всички участници в него са го запомнили добре, включително благодарение на изобретателността на конструктора Леонид Воскресенски. Първото изстрелване на Р-9 е описано подробно в разсекретените документи, така че няма причина да се подозира, че съветските специалисти крият истината за събитията от април 1961 година. Въпреки това не само търсачите на сензации са виновни за широко разпространените слухове, че нещо не е наред с полета на Гагарин. Пред лицето на историята съветските власти, които десетилетия наред засекретяват информацията за проблемите на ракетната и космическата индустрия, трябва да поемат своя дял от отговорността. За фалшифициране на резултатите от орбиталния полет на Юрий Гагарин западни експерти сигнализират още през април 1961 година. Тъй като Съветският съюз отказва да реагира на законните искания да публикува подробно описание на ракетата-носител и кораба, се предполага, че самият полет е фалшифициран. Кореспондентът на вестник „Ню Йорк Дейли Мирър“ пише: „СССР не предоставиха никакви доказателства за последните си твърдения за изключително космическо постижение – полета на Юрий Гагарин в орбита около Земята. Той може и да е направил този полет в орбита, може и да не е. Някой трябва да поеме ролята на съмняващ се и ние с радост приемаме тази роля. Дайте ни доказателства.” В отговор се сипят подигравки: ако някой наистина иска да изглежда като глупак, той ще изглежда като глупак. Ситуацията обаче е много по-сериозна, отколкото можем да си представим: въпросът дали Гагарин е излетял в космоса все още се повдига и е много трудно да се убедят съмняващите се. В същото време западният политически елит веднага признава полета на Юрий Гагарин. Факт е, че в дните на първите спътници Агенцията за национална сигурност разполага две станции за наблюдение на изстрелването на съветските ракети в Аляска и Хавай. Прихващането на данни за „Восток” започва на 12 април в 9:26 московско време, когато полетът попада в зоната на видимост на американските станции. Станцията на авиобазата на остров Шемя (Алеутски архипелаг, Аляска) успява да получи и бързо да дешифрира телесигнал с образа на астронавт, предаден от бордовата система на „Селигер”. 58 минути след началото на приемането на сигнала, отделни кадри от този телесигнал са препратени в централата на Агенцията за национална сигурност във Форт Мийд. Те ясно показват как Гагарин лети и говори. Така, в първия час след старта, американското правителство получава доказателства от надежден източник и никога не поставя под съмнение полета на съветски космонавт. Разбира се, кореспондентът на „Ню Йорк Дейл Мирър” не знае нищо за прихващането, тъй като Агенцията за национална сигурност също умее да пази тайни и не разкрива своите възможности. Все пак президентът Джон Ф. Кенеди напълно се доверява на разузнаването и изпраща поздравителна телеграма на Никита Хрушчов. Има едно важно съображение. Не съществуват независими доказателства за полета на Юрий Гагарин, освен потвърждението на Агенцията за национална сигурност, разсекретено сравнително наскоро. Полетът на кораба „Восток” продължава само 108 минути (а както показа анализът на документите, дори още по-малко – 106 минути); всички данни за него, предоставени на обществеността, идват само от СССР и те са внимателно дозирани и често изглеждат противоречиви. Повече от половината от документалния филм „Първият полет до звездите”, създаден през 1961 г., се състои от режисирани сцени, сред които можете да видите с изненада и кадри от футуристичната лента на Павел Клушанцев „Пътят към звездите” (1957). Архивни документи, свързани с кораба, ракетата-носителя и др., се разсекретяват много дълго и неохотно; някои от тях остават недостъпни и до днес. По-лошото е, че Юрий Гагарин не е взел дори най-прост фотоапарат със себе си в орбита! Можем ли тогава да сме сигурни, че изобщо е излетял в космоса? Можем! Въпросът дали е летял Гагарин, се свежда до това дали е имало техническа възможност за осъществяването на този полет през април 1961 година. Отговорът е недвусмислен: имало е. От 15 май 1960 г., когато в орбита е пуснат първият „най-прост” прототип на „Восток” (1КП), съветските инженери са изпратили шест образци на кораба в орбита (един 1КП, 2 1К и 2 3К). Не всички тестове завършват успешно, но най-важното, че „репетициите” на 9 и 25 март 1961 г. са почти перфектни: оборудването и наземните служби са готови за полет на човек. И полетът се е състоял. Привържениците на „антигагаринската“ версия на историята (да ги наречем така) би трябвало, като обвиняваща страна, да представят конкретни документи, които директно да показват, че на 12 април 1961 г. е организирана фалшификация на тренировъчния полигон Тюратам (космодрум Байконур). Достатъчно би било например да се представи доказано автентична служебна бележка, в която Леонид Воскресенски информира Сергей Корольов, че „Обект ЮГ на продукт 3КА №3“ е заменен от манекен, поставен на самолет и изпратен на мястото на планираното кацане на спускаемото превозно средство.” Ако няма какво да се покаже, тогава всяка аргументация на „антигагаринистите” е банална клевета. И да обобщим. Претенции за достоверността на информацията за първия пилотиран космически полет имат западни журналисти, които са недоволни от секретността около програмата „Восток”. По-късно се появява фантастична конспирация за замяна на истинския космонавт Владимир Илюшин с „фалшив” Юрий Гагарин, но тя се опровергава при сравняването с архивни документи и свидетелства на авторитетни очевидци. *Из подготвената за печат книга „Космическа митология” на руския журналист и писател Антон Первушин, посветена на митовете и различни конспиративни теории в тази област. Когато се обърна към нас, той каза, че е забелязано изтичане на кислород от фланцовата връзка на стартовата площадка.  Той заяви, че ще отиде да види заедно с Аркадий Осташев.  Аз и Василий Мишин ги наблюдавахме през перископа. Двамата, без да бързат, тръгнаха към стартовата площадка. Воскресенски беше, както винаги, с традиционната си барета. След като проучиха връзката, двамата бавно се скриха зад най-близката стена на стартовото съоръжение. Две минути по-късно Воскресенски се появи отново, но без барета. Вървеше решително и бързо.  В протегнатата си ръка той носеше нещо и, като се качи на масата, сложи това „нещо“ на плаващия фланец. Осташев също се приближи и, съдейки по жестовете, и двамата бяха доволни от взетото решение.  Двамата постояха край масата, после се обърнаха и отидоха до бункера. Когато ходещите фигури се отдалечиха от ракетата, стана ясно, че течът е спрял: нямаше повече въртеливи бели пари. Връщайки се в бункера без барета, Воскресенски зае мястото си на перископа и, без да обясни нищо, отново обяви 15-минутна готовност.  В 12 часа и 15 минути ракетата беше изстреляна. Първият етап трая 155 секунди. Телеметристите от високоговорителя съобщиха: „Разделянето е преминало, преходното отделение е пренастроено”.  На 155-ата секунда се докладва: „Провал! Провал! Губи се стабилността!“  За първи старт и това не беше лошо. Провери се първата степен, нейният двигател, системата за управление, централното задвижване, стартирането на двигателя на втората степен, горещото разделяне, изпускането на втората опашка. Тогава пристига обичайният доклад, че филмът е занесен спешно в монтажно-изпитателния корпус, за да го проявят.  – Ще отида да си потърся баретата – някак неопределено каза Воскресенски, отправяйки се към „нулевия“ знак.", "date": "2019.04.14", "title": "Митът, че Гагарин не е летял в космоса"}
{"url": "http://www.classa.bg/%D1%81%D0%B2%D1%8F%D1%82/item/394545-%D0%B3%D1%8A%D1%80%D1%86%D0%B8%D1%8F-%D0%B2%D0%B5%D1%87%D0%B5-%D0%BD%D0%B5-%D0%B5-%E2%80%9E%D1%87%D0%B5%D1%80%D0%BD%D0%B0-%D0%BE%D0%B2%D1%86%D0%B0%E2%80%9C", "text": "Преди четири години бяхме провалена държава, но днес сме страна, която всички припознават и си върнахме репутацията, заяви премиерът Гръцкият премиер Алексис Ципрас заяви, че с присъединяването на Гърция към инициативата 16 + 1, която включва страните от Централна и Източна Европа и Китай, страната му потвърди водещата си роля на Балканите и подобри имиджа си, предава македонската агенция \"Макпресс\", цитирана от \"Фокус\".     Гръцкият премиер заяви, че неговата страна е център на връзката между региона и стълб на стабилността, сигурността и сътрудничеството в североизточното Средиземноморие, особено след подписването на Договора от Преспа. „Гърция преди четири години беше провалена държава, европейската \"черна овца\" без достъп до големите предизвикателства и събития в региона и в конфликт със съседите си\", каза Ципрас, добавяйки, че Гърция днес е страна, която всички признават, която излезе от икономическите трудности и проблеми и си върна репутацията. Гръцкият премиер отбеляза също, че Гърция трябваше да стане член на инициативата 16 + 1 през 2012 г., но Китай и 16 други страни не я приеха именно заради \"конфликта\" със северната съседка, която беше в тази организация, но под нейното старо име. \"Гърция очевидно не можеше да участва\", каза Ципрас, добавяйки, че в Гърция смятаха, че гръцката позиция за името на северната съседка се следи по света, а това е погрешно.", "date": "2019.04.14", "title": "Гърция вече не е „черна овца“"}
{"url": "http://www.classa.bg/%D1%81%D0%B2%D1%8F%D1%82/item/394541-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B4%D0%B0-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D1%82%D1%80%D0%B5%D1%82%D0%B0-%D1%81%D1%80%D0%B5%D1%89%D0%B0-%D1%81-%D1%82%D1%80%D1%8A%D0%BC%D0%BF", "text": "Председателят на Държавния съвет на КНДР Ким Чен-ун в реч пред депутатите на Върховния народен съвет обяви готовността си да проведе третата среща с президента на САЩ Доналд Тръмп, въпреки неуспешната среща в Ханой, съобщи Централната телеграфна агенция на Корея.     Според Ким Чен-ун отношенията му с Тръмп продължават да бъдат добри, въпреки неефективното приключване на срещата на високо равнище в Ханой. Лидерът на КНДР каза също, че възнамерява да изчака до края на годината, докато ръководството на САЩ вземе смело решение да промени подхода си към преговорите за ядреното разоръжаване на Корейския полуостров, което ще позволи третата среща на високо равнище с американския президент Доналд Тръмп. Срещата на върха през февруари между лидерите на Съединените щати и КНДР в Ханой приключи без резултат, тъй като Тръмп се опита да убеди Ким Чен-ун да предаде на САЩ ядрените си оръжия. След това Пхенян каза, че обмисля възможността за спиране на по-нататъшните разговори с Вашингтон относно ядреното разоръжаване. Тръмп от своя страна не изключи въвеждането на нови санкции срещу КНДР.   Превод: В.Сергеев", "date": "2019.04.14", "title": "Ким Чен-ун предложи да проведат трета среща с Тръмп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394536-14-%D0%B0%D0%BF%D1%80%D0%B8%D0%BB,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "73 г. - По време на римската обсада на израелската крепост Масада стотици евреи извършват акт на масово самоубийство, за да не бъдат пленени.   971 г. - След ожесточено сражение, продължило два дни, византийската армия превзема Велики Преслав и пленява българския цар Борис II.   1205 г. - В битката при Адрианопол (дн. Одрин) българският цар Калоян разгромява рицарите от Латинската империя.   1611 г. - Принц Федерико Цези за първи път използва думата телескоп.   1687 г. - Английският крал Джеймс II дава равни права на католици и протестанти.   1775 г. - Бенджамин Франклин създава във Филаделфия първата организация за забрана на робството в САЩ.   1849 г. - Унгария се обявява за независима от Австрия със свой лидер Лайош Кошут.   1865 г. - Във Вашингтонския театър актьорът Джон Буут смъртоносно ранява президента на САЩ Ейбрахъм Линкълн, който умира на следващия ден.   1876 г. - От 14 до 16 април се провежда Оборищенското събрание.   1877 г. - Издадена е везирска заповед, с която екзарх Антим I е уволнен и изпратен на заточение в Мала Азия.   1879 г. - Европейска комисия единодушно приема Органическия устав на Източна Румелия.   1894 г. - Направена е първата демонстрация на кинескопа, изобретен от Томас Едисон.   1900 г. - Избухва въоръжен бунт против натуралния десятък в Тръстеник, Русенско, потушен от армията на 19 април.   1900 г. - Официално е открит моста Александър III в Париж от френския президент Емил Лубе по повод Световното изложение.   1912 г. - По време на първото си и единствено плаване през Атлантическия океан корабът Титаник се сблъсква с айсберг около остров Нюфаундленд (през нощта на 14 срещу 15 април) и потъва.   1916 г. - Това е първият ден от април с.г. след като от 24:00 ч на 31 март България преминава от Юлианския към Григорианския календар и вместо 1 април настъпва 14 април.   1923 г. - Сключва се договорът Ено между Българската народна банка и подполковник Анри Ено за изплащане на българските задължения към Франция и Белгия, натрупани преди и по време на Първата световна война.   1925 г. - Извършен е атентат над Цар Борис III в прохода Арабаконак от комунистическа групировка.   1928 г. - Регистриран е първият трус на Чирпанското земетресение с магнитуд 6,8 по Скалата на Рихтер.   1929 г. - В Монте Карло се провежда първото Гран При Монако.   1929 г. - Учредена е Балканската купа по футбол.   1932 г. - В Санкт Петербург е газифицирана първата жилищна сграда на улица \"Ризовская\" 15.   1941 г. - Втората световна война: Британската авиация извършва втора бомбардировка на София без жертви.   1941 г. - Втората световна война: Уинстън Чърчил издава тайна заповед за прекратяване на ежеседмичните отчети за загубите на британския флот като деморализиращи населението.   1988 г. - СССР подписва споразумение, с което поема ангажимента да изтегли войските си от Афганистан.   1991 г. - От музея на Ван Гог са откраднати 20 картини на стойност 500 млн. долара.", "date": "2019.04.14", "title": "14 април, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/394537-%D1%81-400-%D1%81%D0%B0-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%BD%D0%B0%D1%82%D0%BE", "text": "В германското списание Stern е публикувана статията на Гернот Крампър, в която журналистът нарича руските зенитно-ракетни комплекси С-400 „кошмарът за НАТО“ Крампър пише, че САЩ дълго време бяха лидери във въздушното пространство, но С-400 има характеристики, които го превръщат в заплаха за невидимите самолети. Той нарече руските комплекси една от най-мощните ПВО системи в света, като отбелязва, че за Москва те са „бестселър“, а за НАТО – „кошмар“. Авторът пише, че характеристиките на С-400 са неизвестни, но всичките съмнения за тяхната ефективност бяха разсеяни, след като комплексите купиха Турция и други страни. Крампър отбелязва, че само един комплекс С-400 в Сирия превърна в невъзможен контрола над въздушното й пространство от страна на САЩ. Според журналиста Турция е направила правилния избор, отказвайки се от американските комплекси „Пейтриът“ в полза на руските, тъй като те са по-ефективни и по-евтини. По-рано турският президент Тайип Ердоган посочи, че Вашингтон не може да предложи добри условия за купуване на комплекси. В края на март в американския конгрес беше внесен законопроект, който предвижда забрана за снабдяване на Турция с новите изтребители F-35, тъй като тя купува от Русия комплексите С-400. Американският вицепрезидент Майк Пенс заяви, че договорът е заплаха за единството на НАТО, и призова Анкара да избира между партньорството с алианса и С-400. Турция няма намерение да се отказва от купуването на С-400.     Зенитно-ракетната система С-400 „Триумф“ е създадена за поразяване на самолети разузнавачи, безпилотни летателни апарати, самолети на тактическата и стратегическата авиация, балистични ракети със средна далечина на действие, тактически и оперативно-тактически балистични ракети, хиперзвукови цели и други перспективни и съвременни средства за въздушно нападение. ЗРК С-400 за пръв път застъпва на бойно дежурство през 2007 г. Комплексът е създаден на базата на С-300, но той има много по-добри тактико-технически възможности и многообразие от поразяване на цели. По ефективност С-400 бие 2,5 пъти морално остарелия С-300. С-400 е единствената система, която може да работи изборно с използването на няколко типа ракети – нови и стари разработки, използвани в комплексите С-300ПМУ-1 и С-300ПМУ-2. С-400 позволява да се създаде противовъздушна ешелонирана отбрана, разширява зоните на поражение, има съществени перспективи за модернизация. Комплексът може да се използва и през нощта, и през деня, във всякакви физико-географски и климатични условия и при силно радиоелектронно противодействие. Технически характеристики на С-400 Максимална скорост на поразяваните цели – 4,8 км/с;  Далечина на откриването на целта – 600 км;  Максималната далечина за поражение на аеродинамична цел – 400 км;  Максимална височина на поразяване на целта – 30 км;  Максимална далечина на унищожаване на балистични цели – 60 км;  Време за привеждане на комплекса в бойна готовност – 3 минути.  ", "date": "2019.04.14", "title": "С-400 са кошмар за НАТО"}
{"url": "http://www.classa.bg/%D1%81%D0%B2%D1%8F%D1%82/item/394538-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D0%B8-%D0%B4%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-%D1%81%D0%BC%D0%BE%D0%B7%D1%8A%D0%BA-%D0%B2%D0%B8", "text": "Изследване сравнява мозъците на млади хора, страдащи от депресия, с тези на контролна група. Установява, че младежите, които са преживяли депресия в миналото, имат хиперсвързани когнитивни и емоционални мрежи. Учените от Университета на Илинойс в Чикаго сканират мозъка на 30 души на възраст между 18 и 23 години, докато са в състояние на почивка. Всички участници са преживели депресия, но са иначе в добро здравословно състояние и не приемат никакви лекарства. Контролната група се състои от 23-ма души на същата възраст, които никога не са преживявали депресия.     Учените откриват, че хората, преживели депресия имат хиперсвързаност в зоните на мозъка, които се отнасят до т.нар. „предъвкване\" - когато човек превърта проблемите в ума си отново и отново, без да намира решение. „Предъвкването не е много здравословен начин за обработване на емоциите - казва Скот Лангенекер, преподавател по психиатрия и психология в Университета на Илинойс в Чикаго. - предъвкването е рисков фактор за депресия и повторната ѝ поява, ако човек я е преживявал в миналото.\" Заедно с предъвкването учените изследвали и когнитивния контрол. „Както можете да предположите, когнитивният контрол и предъвкването са свързани. Колкото повече се повишава последното, толкова повече когнитивният контрол спада.\" - обяснява Лангенекер. Въпреки че младите хора в изследването не са били в депресия в момента, от предишни изследвания е известно, че при около половината от хората тя рецидивира в рамките на две години. Предполага се, че ранната зряла възраст е периодът, в който хората са най-податливи на подходящите терапии. „Ако можем да помогнем на младите хора да се научат как да излязат от неадаптивните стратегии като предъвкването, това може да ги предпази от развиването на хронична депресия и да им помогне да бъдат по-добре като възрастни. - пише водещият автор на изследването, Рейчъл Джейкъбс. - Смятаме, че депресията е резултат от развитието и въпросът дали някой ще развие депресия не е предрешен. Ако можем да осигурим превенция и лечение на хората, които са в най-голям риск, може да съумеем да предотвратим депресията, да намалим броя депресивни епизоди или да намалим тяхната тежест.\"", "date": "2019.04.14", "title": "Какво прави депресията смозък ви"}
{"url": "http://www.classa.bg/%D1%81%D0%B2%D1%8F%D1%82/item/394539-%D0%B6%D0%B8%D0%B2%D0%BE%D1%82%D1%8A%D1%82-%D1%82%D1%83%D0%BA-%D0%B5-%D1%81%D0%BA%D1%8A%D0%BF,-%D0%BD%D0%BE-%D0%B4%D0%B0-%D1%83%D0%BC%D1%80%D0%B5%D1%88-%D0%B5-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B5%D0%B2%D1%82%D0%B8%D0%BD%D0%BE", "text": "За Гулам Расул малко неща могат да бъдат изненада. Той е живял дълго и е видял много в размирния регион на Кашмир - две открити войни между Индия и Пакистан за това парче земя, както и десетки по-малки въоръжени конфликти между двете страни. Затова и той от години насам се е отказал от надеждата си за мир. И единствено иска, щом двете държави отказват на местните да дадат мир, то поне да построят бункери за цивилното население.  76-годишният мъж живее в град Ури в контролираната от Индия част на Кашмир. Ури е в опасност близо до Линията за контрол, фактическата граница, която разделя територията между Индия и Пакистан. В резултат на това местните хора казват, че градът и околните села често биват уловени в кръстосания огън между двете държави, когато те отново решат да грабнат оръжията в пореден спор за това чий е контролът над Кашмир. По-лошото е, че този проблем само се влошава след ескалацията на напрежението от февруари насам, когато от индийска страна започнаха да бомбардират пакистански позиции. \"Искаме бункерите, така че да имаме място, където да се скрием по време на масирани бомбардировки. В момента няма такова и ние нямаме къде да отидем. Нямаме как да се защитим. Това е несправедливо\", казва Расул. По негово мнение основните политически партии в Индия пренебрегват действителния проблем на района - безработицата. Вместо това те просто се хващат за кашмирския въпрос като част от предизборната борба и го използват за политически изгоди. В момента в страната хората гласуват за парламент - най-големите като мащаб избори в света, които продължават цял месец.     Изборите обаче са най-малкият проблем за жителите на Кашмир, за които дори и във времена на стихнало напрежение между Индия и Пакистан, проблемите не престават.  Освен редовното трансгранично обстрелване, има постоянни сблъсъци между местни бойни групи и индийски войници или местната полиция. Безмилостният цикъл на насилие оказва сериозно въздействие върху ежедневния живот, като цената на доставките на основни продукти за бита нараства главоломно по време на изблиците на насилие. \"Животът тук е скъп, но да умреш е изключително евтино\", казва шеговито Расул. Шегата му обаче е доста мрачна на фона на факта, че думите му представляват суровата реалност. Местният политически активист Надим Аббаси организира протести, насочени към изясняване на тези въпроси. На мобилния си телефон той показва снимки на Реяз Ахмад, който е бил ранен тежко, когато в началото на март в съседно на Ури село, също близо до границата, има ранен удар. Бомба пада точно в дома 32-годишния мъж. Цената, която Реяз Ахмад плаща е сурова - единият му крак е бил ампутиран заради тежките наранявания, но въпреки всичките усилия на лекарите само две седмици по-късно той умира в болницата. Абаси също се съгласява с възрастния Гулам Расул - един бункер, в който хората да се крият при подобни нападения, би могъл да спаси живота на младия мъж. Засега обаче тази история не трогва управляващите региона индийски власти. А местните малко или много са започнали да свикват с всичко това. За 75-годишния продавач на зеленчуци на местния пазар Надим Хан бомбардировките през границата съвсем не са нещо необичайно или странно.  \"Идването тук трябва да е екзотично за чуждестранните журналисти. Това за нас е ежедневие. Израснах, виждайки това, и ще умра, виждайки това. Ситуацията ще бъде същата и за следващите поколения. Нищо няма да се промени. Вече не се тревожа за това. Ще умра в деня и по начина начина, по който Аллах желае\", казва Надим Хан. Индия и Пакистан контролират своята част от населения предимно с мюсюлмани Кашмир, но и двете страни претендират за пълната власт над региона. От 1989 г. насам бунтовете на местни въоръжени групи в индийската част, които търсят независимост за Кашмир или обединение с Пакистан, са отнели живота на хиляди хора. Въздействието на конфликта не е ограничено само до граничната зона. То се отразява из целия Кашмир, включително и върху Шринагар, главния град в контролираната от Индия част. На практика мястото далеч не прилича на град с население от над 1 млн. души - най-малко центърът му, за разлика от много други места по света, далеч не гъмжи от хора и за стандартите на южна Азия по-скоро прилича на изоставено място. Причина за това е призивът на местните сепаратистки групировки призоваха за затварянето на градския център, след като учител от града беше арестуван за предполагаеми връзки с терористични организации, а скоро след това почина в полицейския арест. Училищата и предприятията бяха затворени и улиците опустяха, с изключение на полицейските и армейски патрули на всеки ъгъл - типична гледка за жителите на Шринагар. Миналата година беше най-кървавата за индиския щат за последното десетилетие в борбата между армията и местните милиции. Общо 238 загинали бойци, 86 полицаи и войници и 37 цивилни влизат в статистиката на загиналите. По-неприятното е, че разликата с 2017-а не е особено голяма. Смъртта на влиятелният млад лидер на сепаратистите Бурхан Вани през 2016 г. предизвика вълна от размирици, в които множество цивилни загубиха живота си или бяха ранени. Използването спрямо масите на гумени куршуми доведе след това до много протести срещу индийските сили за сигурност. Сепаратистките бунтове и честите вражди между Индия и Пакистан удариха силно местната туристическа индустрия. Около 12,5 милиона туристи са посетили Джаму и Кашмир през 2012 г. в сравнение с едва 7,3 милиона през 2017 година. Според местните преди туристите са започвали да идват в региона още с началото на пролетта и първите пролетни фестивали. Вече не е така.  Домовете лодки по спокойното езеро Дал - една от най-популярните атракции в Шринагар - сега стоят празни, а десетки лодкари по бреговете отчаяно чакат клиенти. Опасността от потенциална война с Пакистан отблъсква всички туристи и заетите в туристическия бранш в региона (които далеч не са малко) остават буквално без препитание. Надеждите са, че поне лятото ще донесе повече спокойствие. Истината е, че никой не се надява обаче на истински мир, просто нещата да продължат поне по старому.", "date": "2019.04.14", "title": "\"Животът тук е скъп, но да умреш е изключително евтино\""}
{"url": "http://www.classa.bg/%D1%81%D0%B2%D1%8F%D1%82/item/394540-%D1%85%D0%B8%D0%BB%D1%8F%D0%B4%D0%B8-%D1%81%D1%8A%D1%80%D0%B1%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-%D1%81-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B2%D1%83%D1%87%D0%B8%D1%87", "text": "Хиляди граждани от цяла Сърбия се събраха на площада пред Скупщината в Белград на митинг срещу управлението на президента Александър Вучич,съобщава БГНЕС. Сред протестиращите преобладават младите хора на около 20-30 години, които носят протестни плакати срещу държавния глава.     Протестиращите настояват за нови честни парламентарни избори, както и за оставките на Вучич, на премиера Ана Бърнабич и на говорителя на парламента Мая Гойкович. Протестиращите заявяват, че няма да се приберат по домовете си и ще протестират всеки ден, докато правителството и парламентът не паднат и не бъдат насрочени нови парламентарни избори в страната. На митинга се стекоха граждани от цяла Сърбия. Вече има пристигнали от Крагуевац, Крушевач, Петровац, Нови сад и Сремска Митровица. Те скандират „Вучич крадец“ и носят букви, с които изписват думата „Оставка“. Днешният протест минава под мотото „Един за всички“. Входът на Скупщината е преграден от сериозен полицейски кордон. По-рано днес македонската телевизия \"Нова Македония\" съобщи, че сръбските депутати снощи са нощували в сградата на парламента, за да не бъде допуснат държавен преврат.", "date": "2019.04.14", "title": "Хиляди сърби се събраха в Белград с искане за оставката на Вучич"}
{"url": "http://www.classa.bg/%D1%81%D0%B2%D1%8F%D1%82/item/394532-%D0%BA%D0%B8%D0%BC-%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%BA%D1%80%D0%B0%D0%B5%D0%BD-%D1%81%D1%80%D0%BE%D0%BA-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BC%D1%83-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5", "text": "Лидерът на Северна Корея Ким Чен Ун потвърди на 12 април, че очаква от тук до края на годината на САЩ да вземат \"смело решение за промяна на стратегията в преговорите за денуклеаризация на Корейския полуостров\" съобщава агенция Yonhap. \"Необходимо е САЩ да променят настоящата си стратегия и да дойдат при нас с нова\", каза Ким пред Върховния народен съвет. Лидерът на Северна Корея заяви, че срещата на върха в Ханой поставя под съмнение желанието на Вашингтон да подобри отношенията си с Пхенян. Според Ким, американските представители са дошли с \"напълно нереализируеми планове и не бяха готови да преговарят за денуклеаризация лице в лице, за да решат проблема\". В този контекст той посочи, че е готов да проведе нова среща с президента на САЩ Доналд Тръмп и отново заяви, че отношенията между двамата лидери остават „отлични\". Въпреки това, той подчерта, че ако САЩ не променят позицията си, разговорите няма да дадат резултати дори в случай, че се срещнат \"стотици или хиляди пъти\". Втората среща на върха \"Тръмп-Ким\" се проведе на 27 и 28 февруари в Ханой, Виетнам, но приключи по-рано от очакваното, без да постигне споразумение. Пхенян предложи \"окончателно и напълно да демонтира ядрения обект в Йонгбьон, в присъствието на американски експерти\", ако 5 резолюции на ООН, приети през 2016 и 2017 г., бъдат преустановени с частично спиране на ограниченията, а не общото им вдигане. Въпреки това, Тръмп каза, че Северна Корея призовава за пълно премахване на санкциите в замяна на разглобяването на ядрения комплекс Йонгбйон. \"Не можем да го приемем, тъй като тези области са по-малко важни от областите, които искаме.\" каза Тръмп", "date": "2019.04.14", "title": "Ким постави на Тръмп краен срок за промяна на позицията му в преговорите"}
{"url": "http://www.classa.bg/%D1%81%D0%B2%D1%8F%D1%82/item/394533-%D0%BF%D0%BE%D0%BC%D0%BF%D0%B5%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%BB%D0%B0%D1%82%D0%B8%D0%BD%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0-%D1%81-%D1%80%D1%83%D1%81%D0%B8%D1%8F", "text": "Страните от Латинска Америка трябва да се пазят от дейността на Русия в региона, предупреди държавният секретар на САЩ Майк Помпео в речта си в Сантяго де Чили. \"Латинска Америка трябва да бъде внимателна с Русия\", каза той. \"Летенето с военни и откриването на център за обучение във Венецуела представлява очевидна провокация.\" През декември 2018 г. два стратегически бомбардировача Ту-160, транспортни самолети Ан-124 и дълго-обхватен самолет Ил-62 прелетяха от Русия до международното летище Майкетия във Венецуела, в първия полет, извършен от руски бомбардировачи в Латинска Америка от 2013 г. Министърът на отбраната на Венецуела Владимир Падрино Лопес каза тогава, че въоръжената сила на страната е готова \"да защитава Венецуела, до последния дъх, когато е необходимо\", и също така подчерта, че съвместните въздушни маневри с руските бомбардировачи целят преди всичко националната подготовка в отбранителни работи. \"Никой в света не се страхува от наличието на тези логистични самолети, бомбардировачи и стратегически изтребители-бомбардировачи, които са стъпили на венецуелската територия, ние сме строители на мир, а не на война\", каза министърът. По време на своето изказване в Чили, Помпео каза също, че Москва \"има дългогодишни връзки с авторитарните лидери в Куба и Никарагуа, на които продава оръжие и разпространява пропаганда\". В допълнение, той обвини Русия в \"провокиране и увеличаване на напрежението\" в региона и благодари на Чили за ролята му във венецуелската криза. Той също така се възползва от възможността да предупреди чилийските служители за опасността, която може да е свързана с установяването на силни отношения с Китай. \"Китай и Русия чукат на вратите. За щастие, всички вие, Южна Америка, сте внимателни, трябва да знаете, че САЩ ще ви подкрепят\", обеща Помпео. Изявленията на Помпео са част от неговото турне в Латинска Америка. След Чили, той ще продължи обиколката си със спирка в Асунсион (Парагвай) и в същия ден ще отиде в перуанската столица. Пътуването ще приключи с кратко посещение в колумбийския град Кукута, граничещ с Венецуела, основната точка на пристигането на мигранти от боливарската страна, където САЩ са концентрирали по-голямата част от така наречената си \"хуманитарна помощ\" за венецуелския народ. Москва се противопоставя на политизирането на въпроса за доставката на хуманитарна помощ за Венецуела, която трябва да се извършва съгласно международните стандарти и чрез офиса на ООН в Каракас.", "date": "2019.04.14", "title": "Помпео предупреждава Латинска Америка да \"внимава с Русия\""}
{"url": "http://www.classa.bg/%D1%81%D0%B2%D1%8F%D1%82/item/394534-%D0%B0%D0%BD%D0%BE%D0%BD%D0%B8%D0%BC%D1%8A%D1%81-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D1%82%D0%B5-%D0%B0%D1%81%D0%B0%D0%BD%D0%B4%D0%B6-%D0%B8%D0%BB%D0%B8-%D1%89%D0%B5-%D1%81%D0%B8-%D0%BF%D0%BB%D0%B0%D1%82%D0%B8%D1%82%D0%B5", "text": "Международната група хакери твърди, че похитителите на активиста и техните \"кохорти\" са на път да изпитат \"силата на интернет\" заради ареста на основателя на WikiLeaks. Движението на компютърните активисти Анонимъс публикува съобщение \"за правителството на Обединеното кралство и неговите кохорти\", в което предупреждава за \"обща революция\" по пътя, причинен от ареста на основателя на WikiLeaks, Джулиан Асандж, както и други действия срещу западните правителства, които \"работят за да заглушат онези, които разкриват техните най-мръсни тайни.\" \"От ЦРУ и президента на САЩ до офицерите, които арестуваха Асандж в еквадорското посолство, всички са се изложили като врагове на народа и е време An0nymous да действат съответно\", отбеляза групата „хактивисти\". Анонимъс споменават, че „тези западни сили са действали без страх срещу собствения си народ, защото смятат, че техните позиции на власт ще им дадат защита срещу кармичните последствия от реалността\". Въпреки това групата казва, че това предстои да се промени. \"Влиятелните хора, представляващи правителствата на Обединеното кралство, САЩ и Еквадор, подписаха тази безпрецедентна атака срещу журналистиката. Всеки от могъщите хора, които подписаха тази заповед, трябва да трепери, защото силата на интернет е на път да бъде разгърната върху тях \", добави движението. Компютърните активисти предричаха, че ударите върху свободата на пресата ще разгърнат \"мирните борби в области като киберпространството. С тези действия те карат свободния свят да се доближи до обща революция и това е, честно казано, което е необходимо, за да се спрат тези постоянни посегателства срещу нашата свобода\", казват те. Анонимъс заявяват, че хората по целия свят, могат да \"виждат отвъд пропагандата на Съединените щати и техните съюзници, оценяват работата на основателя на WikiLeaks, но за съжаление кръговете на властта не чувстват същото. Ето защо това е предупреждение към истаблишмента: Овободете Асандж или ще си платите!\", казаха \"хактивистите\".", "date": "2019.04.14", "title": "Анонимъс: \"Освободете Асандж или ще си платите\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394535-%D1%87%D0%B5%D1%82%D0%B2%D1%8A%D1%80%D1%82%D0%B0-%D0%BD%D0%B5%D0%B4%D0%B5%D0%BB%D1%8F-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8%D1%8F-%D0%BF%D0%BE%D1%81%D1%82-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%B9%D0%BE%D0%B0%D0%BD-%D0%BB%D0%B5%D1%81%D1%82%D0%B2%D0%B8%D1%87%D0%BD%D0%B8%D0%BA", "text": "  Блaгoчeстиви християни! Бoг, Кoйтo e бeзмeрнo милoстив, бoгaтo изливa гoлямaтa Си милoст върху дoстoйни и нeдoстoйни, върху бoлни и бeснoвaти, кaктo щe чуeтe сeгa oт Eвaнгeлиeтo. Eвaнгeлиe oт Мaрк, зaчaлo 40 \"Един от народа отговори и рече: Учителю, доведох при Тебе сина си, хванат от ням дух: дето и да го прехване, тръшка го, и той се запеня, и скърца със зъби, и се вцепенява. Говорих на учениците Ти да го изгонят, ала не можаха.     Иисус му отговори и рече: о, роде неверен, докога ще бъда с вас? докога ще ви търпя? Доведете го при Мене! И доведоха го при Него. Щом бесният Го видя, духът го стресе; той падна на земята и се валяше запенен. И попита Иисус баща му: колко време има, откак му става това? Той отговори: от детинство; и много пъти духът го хвърляше и в огън, и във вода, за да го погуби; но, ако можеш нещо, смили се над нас и ни помогни. Иисус му рече: ако можеш да повярваш, всичко е възможно за вярващия. И веднага бащата на момчето викна и със сълзи казваше: вярвам, Господи! помогни на неверието ми. А Иисус, като видя, че се стича народ, запрети на нечистия дух и му рече: дух неми и глухи, Аз ти заповядвам: излез из него, и не влизай вече в него! И духът, като изкрещя и го стресе силно, излезе; а момчето стана като мъртво, та мнозина казваха, че то е умряло. Но Иисус, като го хвана за ръка, изправи го; и то стана. И като влезе Иисус в една къща, учениците Му Го попитаха насаме: защо не можахме ние да го изгоним? Отговори им: тоя род с нищо не може да излезе, освен с молитва и пост. Като излязоха оттам, минуваха през Галилея; и Той не искаше някой да узнае. Защото учеше учениците Си и им казваше, че Син Човечески ще бъде предаден в човешки ръце, и ще Го убият, и на третия ден след убиването ще възкръсне.\"", "date": "2019.04.14", "title": "Четвърта неделя на Великия пост св. преподобни Йоан Лествичник"}
{"url": "http://www.classa.bg/%D1%81%D0%B2%D1%8F%D1%82/item/394531-%D0%B4%D1%83%D0%BA%D0%B5,-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%BA%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D0%BD%D0%B0-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%BD%D0%B8%D0%BA%D0%BE%D0%B9-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B4%D0%B8%D0%BA%D1%82%D1%83%D0%B2%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8", "text": "Президентът на Колумбия, Иван Дуке изнесе реч в Баранкиля, в която защити правителствената си политика, пред лицето на неотдавнашните нападения на американския президент Доналд Тръмп. \"На Колумбия никой не диктува какво да прави, защото Колумбия е страна, която знае как да си сътрудничи в международен план, тъй като Колумбия е страна, която знае как да изгражда съюзи\", каза колумбийският лидер на следващия ден, след като Тръмп обвини страната му, Хондурас, Гватемала и Ел Салвадор, че изпращат своите престъпници в САЩ. \"Това е страна, която никога не е имала слугинска външна политика, напротив, винаги е имала достойна, почтена външна политика и ние ще продължим да я поддържаме\", каза Дуке, добавяйки, че неговата нация \"не отслабва пред никакви бедствия\". Атаките на обитателя на Белия дом срещу Богота, обаче, продължават вече няколко дни: преди това той обвини Дуке, че не е \"направил нищо\", за да спре потока на наркотици към Съединените щати. \"Колумбия, повече от всяка друга причина, иска да победи трафика на наркотици, защото това е начинът да се изгради устойчив мир в нашата страна\", каза колумбийският лидер.", "date": "2019.04.14", "title": "Дуке, след нападките на Тръмп: \"На Колумбия никой не трябва да диктува какво да прави\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394526-%D0%BA%D0%B0%D0%BD%D0%B8%D0%B1%D0%B0%D0%BB%D0%B8%D1%82%D0%B5,-%D0%BA%D0%BE%D0%B8%D1%82%D0%BE", "text": "Племето Колуфо е от приблизително 3000 души, което може да се оприличи на сравнително голямо българско село. Второто и по-разпространено тяхно название е караваи. Селището им се намира в югоизточната част на Папуа и местните не са подозирали за съществуването на други хора до 70-те години на миналия век.     Тези хора строят къщи на дърветата, на височина от около 15 метра, като по този начин се спасяват от хищници, наводнения и болести. Сред вътрешните племена не е рядкост подпалванията на домовете, за да отведат жените и децата в робство в тяхното мини-село.     От детството си, свикнали да ловуват, риболов, както и земеделие, те  много умело се справят с добиването на храна. Техният начин на земеделие не е често срещан, първо те изгарят полето с огън и едва след това започват да отглеждат култивираните растения.   По отношение на религията - точно като всички останали. Около духовете, на които в трудни времена се жертва нещо. Най-вече, тези домашни свине. Особено са почитани духовете на предците.   Човекоядци   Днес за това племе няма отчетени случаи на канибализъм, но когато съвременният човек е открил тези хора само в средата на гората - практиката на канибализма изобщо не е била нова.   Някои хора, които искали да се запознаят с току-що отвореното към света племе, са били нетърпеливи да отидат при тях в гората и да се сприятелят с тях. Приятелството не винаги се е случвало. Черепите на изядените хора бяха оставени като сувенири.   Многоженство   Има поне 2 огнища във всяка палатка. Едно за мъжете, а друго за жени и деца. Въпреки това, тъй като полигамията е обичайна практика в това племе, може да има много повече огнища.    Липса на дрехи   Разбира се, не е пълна, но от елементите на облеклото се използват само колиета от извлечените трофеи, а също и набедреник, но това е само за жени. Мъжете не се крият. Мъжете носят набедреник само за да извършват някакви ритуали. В същото време превръзката се оформя от листа, глина и като цяло всичко, което идва под ръка.   Храна   В допълнение към лова, караваите се различават по способността си да правят ... брашно. То е основният източник на храната им. Използвайки такъв сложен инструмент като каменна брадва, те правят брашно от сагово дърво. Най-добрият деликатес, с който че можете да зарадвате детето си - това са ларвите. За тях те са като бонбоните за нас.", "date": "2019.04.14", "title": "Канибалите, които...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394527-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B5%D0%BB%D0%B8%D1%82%D0%BD%D0%B8-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8", "text": "Михайло Максимович, който бе задържан за организация на елитна проституция в Белград, организирал обучение и бизнес курсове за елитни проститутки, както и луксозни пътувания за нуждите на своите клиенти, които не скъпели пари, за да платят за техните услуги, пише Вечер.      Сред тях две от проститутките имали изключително високи цени и и двете участват в риалити шоуто на Задруга на Pink TV. Саня Станкович и Божана Вужинович заработвали 10 000 евро седмично за посещение на Сейшелските острови с клиенти, където били изпращани от Михайло Максимович, най-големият сводник в региона.      Клубът на елитните проститутки бил създаден преди повече от пет години, но скандалът избухна сега, след като сводникът бе арестуван от полицията през февруари, а детайлите бяха крити до днес. Максимович и брат му Душан Миленкович са задържани и също са заподозрени в трафик на хора, тъй като някои от момичетата свидетелстваха, че са били принуждавани да предоставят сексуалните услуги. Момичетата, които са работили за него, не са разследвани, а в тетрадките на сводника има доказателства, че двете звезди на Сейшелските острови са спечелили общо 20 000 евро за няколко дни, или по 10 000 всяка, платени от някой Майкъл, като сводникът е запазил пет хиляди евро за себе си.      Саня и Божана имат специален статут в клуба, може да се каже, че са фаворитки на сводника. Саня е в клуба в продължение на две години и половина, а Божана е в каталога на Михайло от повече от пет години и предоставя секс услуги само на най-богатите клиенти. Те са пращани на много дестинации като Албания, Малдивите, Барселона, Сен Тропе, казва източникът.      Михайло и брат му Душан и неговите клиенти обикновено общували със съобщения чрез Viber. Те били предпазливи, един телефонният номер бил използван за комуникация с клиентите, а друг бил използван за комуникация с проститутките. Момичетата, които работеха за сводниците, често сменяли телефонните си номера, за да прикрият следите си.      Не само цената за секс услугите на Саня и Божана, но и всичко останало, било до небесата. Те пиели най-скъпото шампанско, ядели най-добрата храна и често използвали хотели от най-висока класа.     В данните от изследването е представена таблица с имената на клиентите, включително известни политици, спортисти, бизнесмени, банкери и мениджъри, както и имената на проститутките, от които най-известните са старлетките от риалити шоу програми, като Божана, Милица Живанович, известна като Мими Оро, Наташа Шавия, както и Анабела Шкекич Тигрица, но също така и по-малко известни момичета, сред които една македонка от Скопие, и друга, която е живяла и работила в Западна Европа преди няколко години.", "date": "2019.04.14", "title": "Скандал с елитни...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394528-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-14-%D0%B0%D0%BF%D1%80%D0%B8%D0%BB", "text": "ОВЕН ( 21 март - 20 април ) Не бъдете упорити, там където е уместно да покажете лоялност и гъвкавост. Ако днес, откажете да сключите изгоден договор, ще съжалявате за в бъдеще. С цел да намалите излишните килограми, е необходимо заедно с диетолог да разработите диета. Вечерта са възможни промени в кръвното налягане и настинки. ТЕЛЕЦ ( 21 април - 21 май )  Днес, може с минимум сили и време да решите всички ежедневни проблеми. Основното нещо е, да не разчитате на подкрепата на непознати лица, а на хора, които познавате от дълго време. Във финансовите дела, ви очаква забележителен успех. Особено, ако ви върнат стар дълг и ви предложат взаимно изгодно сътрудничество. БЛИЗНАЦИ ( 22 май - 21 Юни ) Бъдете внимателни по време на пътуване, до друго населено място. Ако днес, сте бдителни, при работата с документи, личния бизнес ще ви донесе успех. В думите трябва да бъдете по-конкретни, но в поведението - по-активни. Това се отнася най-вече за личния ви живот, за който често забравяте, в потока на важните неща.   РАК ( 22 юни - 23 юли ) Днес трябва да се заемете, с битовите и финансовите си проблеми. Ако си направите бюджет за месеца, криза не ви заплашва. Необвързаните, ще срещнат някого, с когото ще им бъде интересно да говорят по различни теми. Ако дълго сте търсили този човек, направете всичко възможно, да съхраните връзката. ЛЪВ ( 24 юли - 23 август ) Очаква ви напрегнат ден, но ползите от него, ще бъдат много. Особено, ако не пропуснете момента, да завържете бизнес запознанства. През деня може да получите важни новини, свързани с професионални въпроси. Разбирателството с любимия човек, ще ви направи оптимистични и радостни. Съществува риск от нервност и травми. ДЕВА ( 24-ти август - 23 септември ) Необходимо е, да се занимавате с умствен, а не с физически труд. Както ползата, така и радостта ви, ще бъде по-голяма. Напрежението с роднини, ще утихне така че смело планирайте пътувания и пазаруване. До вечерта, ще почувствате умора, затова добре си починете. Зад волана на автомобила, бъдете изключително внимателни. ВЕЗНИ( 24 септември - 23 октомври) Не бързайте с работата, която сте планирали още миналата седмица. Всички ваши усилия, ще ви се отплатят стократно по-важното е, да бъдете отговорни и внимателни. Ситуацията във финансовия сектор, не само ще се укрепи, но също така и ще се стабилизира. Вечерта ви очакват домакински и битови проблеми, затова отложете романтичните срещи. СКОРПИОН ( 24 октомври - 22 Ноември ) Очакват ви малки разправии с близките. Само не се самообвинявайте за всичко, което се случва. Опитайте се да намерите компромис и отстъпвайте, ако става дума за финансови дела. Острите ъгли заобикаляйте отстрани, но за здравето си, следете внимателно. Не отменяйте планирано посещение при лекар.   СТРЕЛЕЦ ( 23 Ноември - 21 Декември ) Днес следвайте строго диетата си, особено ако имате хронични заболявания на стомаха. Високата ефективност в работата, ще ви позволи да повишите доходите си. Талантите ви, ще бъдат забелязани веднага, ако не ги скриете под твърдата си броня. В любовта, отчаяно ще се борите за любимия човек. КОЗИРОГ (22 Декември - 20 януари ) Обемът на работата ви, ще расте в прогресия. Но, ако сте планирали да свършите нещо по дома, по-добре си вземете отпуск. Благополучно, ще се развиват събития, свързани с празник в семейството. Трябва да се погрижите за подаръците и пътуване извън града. Почивка сред природата с близките, ще ви зареди с енергия за цялата седмица.  ВОДОЛЕЙ ( 21 януари -  19  февруари ) Бъдете максимално практични, така че да получите в награда, не само пари, но също така и похвали от колегите. Шефът, може да ви даде важна задача, така че се опитвайте до края на деня да се справите. Един добър ден за работа с документи и срещи с нови хора. Вечерта може да отидете на гости при приятели.   РИБИ ( 20 февруари - 20 март ) Днес ще направите няколко опита, да стабилизирате финансовото си положение. Но нищо няма да стане без подкрепата на близки приятели. Благоприятен ден за продажба на имот и закупуване на жилище. Ако не пропуснете шанс за запознанство, скоро може да създадете силно и здраво семейство. Най-важното е, бъдете активни и настоятелни.", "date": "2019.04.14", "title": "Дневен хороскоп 14 април"}
{"url": "http://www.classa.bg/%D1%81%D0%B2%D1%8F%D1%82/item/394529-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D0%BE%D1%84%D0%B0%D0%BD%D0%B7%D0%B8%D0%B2%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D1%88%D0%B0%D0%BB-%D1%85%D0%B0%D1%84%D1%82%D0%B0%D1%80-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BB%D0%B8%D0%B1%D0%B8%D1%8F", "text": "Маршал Халифа Хафтар, лидер на либийската национална армия (LNA), която стартира миналата седмица офанзива срещу правителството на Файез ел Сарадж, базирано в Триполи, е получил десетки милиони долари от Саудитска Арабия, само дни, преди да започне тази операция, съобщи The Wall Street Journal. Това се случи по време на посещението му в Рияд в края на миналия месец, казват за вестника анонимни източници от столицата на Арабската монархия. \"Бяхме доста щедри\", заявил старши саудитски служител. Парите, отпуснати от Саудитска Арабия, ще бъдат използвани за подкупване на племенни лидери, за заплащане на войниците от LNA и за покриване на други исквания на военната кампания. Маршал Хафтар не е за първи път е обвинен, че е получил помощ от Саудитска Арабия. Преди седмица Мохамад ал-Куниди, бригаден генерал, лоялен на правителството на Триполи, заяви, че LNA атакува столицата на страната с египетски, емиратски и саудитски оръжия. \"Трите арабски държави подкрепят милициите на Хафтар, за да създадат нов Сиси в Либия\", каза той пред националния вестник Ал Халид Онлайн. Волфрам Лахер, експерт от Германския институт за международни отношения и сигурност, цитиран от The Wall Street Journal, е убеден, че подкрепата от други страни е фактор, който определя сегашната позиция на бунтовническия маршал. \"Хафтар нямаше да бъде играч днес без чуждата подкрепа, която е получил,\" каза той. След свалянето на Муамар Кадафи през 2011 г. и чуждестранната военна намеса в Либия бе генерирана двойственост на правомощията. Правителството на Националното споразумение, създадено през 2015 г. като преходен орган и подкрепено от ООН, контролира Триполи и западната част на страната. На изток и частично на юг, управлява Камарата на представителите на Либия, която работи от 2014 г. със седалище в град Тобрук и се поддържа от Джалиф Хафтар. Изчислено е, че Либийската национална армия, водена от Хафтар, контролира повече от 70% от националната територия, а правителството на Ал Сараж - около 6,5%, според Специалната наблюдателна мисия в Либия (SMML). Правителството на Тобрук бе признато от международната общност до декември 2015 г. Днес Хафтар е подкрепен от Египет и Обединените арабски емирства, които го възприемат като „силен човек\", който може да се противопостави на ислямистите, докато техните опоненти виждат в командира един нов Кадафи. След операцията, извършена през януари срещу \"терористите\" в южната част на страната, силите на Хафтар завзеха територия с големи нефтени находища. В допълнение към тези две администрации в постоянно съперничество, в Либия действат различни милиции, които упражняват контрол над определени територии и имат съюзи с местни племена.", "date": "2019.04.14", "title": "Саудитска Арабия финансира офанзивата на маршал Хафтар срещу правителството на Либия"}
{"url": "http://www.classa.bg/%D1%81%D0%B2%D1%8F%D1%82/item/394530-%D0%B5%D1%81-%D1%89%D0%B5-%D0%BD%D0%B0%D0%BB%D0%BE%D0%B6%D0%B8-%D0%BD%D0%B0-%D1%81%D0%B0%D1%89-%D0%BC%D0%B8%D1%82%D0%B0-%D0%B7%D0%B0-19-000-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B7%D0%B0%D1%80%D0%B0%D0%B4%D0%B8-%D1%81%D1%83%D0%B1%D1%81%D0%B8%D0%B4%D0%B8%D1%80%D0%B0%D0%BD%D0%B5-%D0%BD%D0%B0-boeing", "text": "Европейският съюз обмисля налагането на мита за американски продукти, като отмъщение за субсидиите, предоставени на американския производител на самолети Boeing, съобщава медийната платформа EURACTIV с позоваване на европейски дипломат. Мярката ще завърши поредицата от ескалации в един дългосрочен спор, арбитриран от Световната търговска организация (СТО), в който Брюксел и Вашингтон се обвиняват взаимно в предоставянето на незаконни субсидии на основните производители на въздухоплавателни средства. Понастоящем Европейската комисия е готова да изпрати на всяка държава-членка списък с продукти на САЩ, които ще бъдат засегнати от новите мита. Общата стойност на този износ за европейския пазар ще бъде около 19 000 милиона евро (21,500 милиона долара). Очаква се списъкът на облагаемите продукти да бъде публикуван за обществено обсъждане следващата сряда, според източника. По-рано тази седмица американският президент Доналд Тръмп заплаши да обложи 11 милиарда долара (9,7 милиарда евро), след като СТО откри, че брюкселските субсидии за Airbus са причинили \"странични ефекти\" на САЩ. \"Ако те увеличат своя списък, ние ще направим същото\", заяви европейският дипломатически източник относно предложените мита. От друга страна, представител на ЕК, с когото се свързва EURACTIV, отказа да коментира за момента. Окончателното решение относно обема на разрешените мита в отговор на случаите на Boeing и Airbus ще бъде взето от арбитър на СТО. В случая с Airbus Съединените щати няма да знаят решението преди юли. За европейците решението ще бъде съобщено от съдията няколко месеца по-късно.", "date": "2019.04.14", "title": "ЕС ще наложи на САЩ мита за 19 000 милиона евро заради субсидиране на Boeing"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394524-65-%D0%B3%D0%BE%D0%B4%D0%B8%D1%88%D0%BD%D0%B0-%D0%BC%D0%B0%D0%B9%D0%BA%D0%B0", "text": "Жена, на който никой не се уморява да гледа. А е на 65. Кой още може да се похвали с това? Кристи Бринкли е безспорният идеал за подражание.   Дамата има в социалните мрежи над половин милион последователи. Но интересът към персоната ѝ не гасне. Стотици хиляди следят за новите ѝ снимки и не спират да ѝ се възхищават.      Кристи е родена в обикновено семейство в щата Мичигън на 2 февруари 1954 г. Родителите и се развели, а майка ѝ се омъжила повторно за сценарист, чиято фамилия носи Кристи.      Тя получила добро образование и през 1973 г. заминала в Париж да учи изкуство. Там я забелязали като модел и тя бързо попаднала в модната агенция Elite.     Моделката се е омъжвала 4 пъти. В момента има гадже.  Някои си мислят, че тя изглежда така добре, защото се занимава само със себе си. Но грешат. Кристи има 3 деца, които е родила доста късно и са от различни бракове.      Тя родила най-голямата си дъщеря на 31 години, сина си на 41, а малката си дъщеря, която е буквално нейно копие - на 44. Малцина вярвали, че Кристи ще се възстанови след това раждане на 44 години. Но сгрешили. Кристи смайва с форми и до ден днешен.  В какво скрита тайната на нейната дългогодишна красота и привлекателност?      Някои предполагат, че решаваща е ролята на генетиката и майката природа, която е била щедра към Кристи. Но на снимки от различни години в социалните мрежи се вижда, че тя винаги е била във форма - слаба и стегната през целия си живот.  Тя не се занемарявала след ражданията и се е възстановявала леко след тях. Т.е. нейната кожа никога не се е разпъвала до големи размери и затова е запазила еластичността си.  Винаги се е занимавала със спорт, водела е активен начин на живот.      Родила е 3 деца. А както е известно бременността и раждането обновяват ораганизма. Лекарите са единодушни, че раждането на дете подпладява всички системи на организма. Но още по-впечатляващо е, че Кристи още на 13 години спира да яде месо и става стриктна веганка. Сега нече веганският ѝ стаж надхвърля половин век и мнозина се питат дали това не е тайната на красотата ѝ.  Ексманекенката не яде десерти и захар. Междинните закуски заменя с плодове и ядки.  Самата Кристи сочи като секрет на младостта на кожата на лицето ежедневното използване на скрабове и пилинг за отстраняване на старата кожа.      Тя твърди, че не ползва услугите на пластични хирурзи, но си е правила инжекции за красота. Това не е изненадващо, защото тя вече е на 65, но продължава да бъде публична личност. Тя е съхранила естествено лицето си, не е прекалила никъде, няма свръхестествени форми. Подмладила е лице то си с мярка. Виждат се бръчките около очите и на челото, но това е естествено и не притеснява моделката. Даже е написала книга \"Красотата извън времето\" на тази тема.    Тя не се стеснява да се показва на снимки по бански, защото на формите ѝ може да завиждат и млади момичета. Причината е, че тя отделя достатъчно време за спорт в достатъчно количество за възрастта ѝ. Нейните тренировки: Ежедневно йога - 30 - 60 минути; Силови тренировки; Екстремни видове спорт (ски, сноуборд);   Модел; Актриса (Снимала се е в 5 филма и сериали); Писател; Илюстратор; Фотограф; Моделиер, дизайнер на облекло; Певица. Ръст 175 см, тегло 64 кг. Размер на бюста №3.   Истински пример за подражание е Кристи Бринкли!", "date": "2019.04.14", "title": "65-годишна майка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394525-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D0%B2-%D1%88%D0%BE%D0%BA", "text": "Съпругата на нападателя на Интер Мауро Икарди - Уанда Нара е изпаднала в шок, а причината се крие в сестрата на любимия й - Ивана.                                               Роднината на Икарди ще участва в новия сезон на италианския \"ВИП брадър\". Във визитката си тя се закани да разкрие всички мръсни тайни на семейството.      Ивана ще разкаже защо не може да се трае с Нара. Този факт никак не се харесва на блондинката. Тя се притеснява, че наяве ще излязат не малко неща, които е сътворила. Още повече че сестрата на Икарди никога не е крила, че изпитва неприязън си към нея.  \"Не искам най-големият ми врага да има такова влияние върху семейството ми\", каза Ивана на влизане в предаването.", "date": "2019.04.14", "title": "Сексбомба в шок!"}
