{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377110-%D0%B0%D0%BB%D0%B0%D0%BD%D0%B0-%D0%BA%D0%B0%D0%BC%D0%BF%D0%BE%D1%81-%D0%B7%D0%B0%D0%B9%D1%87%D0%B5%D1%82%D0%BE-%D1%81-%D0%B1%D0%B5%D0%B7%D0%B1%D1%80%D0%BE%D0%B9-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8-%D0%BC%D0%B5%D1%87%D1%82%D0%B8", "text": "\r\n 27-годишната южноамериканка е снимала за най-известните мъжки списания, сред които Playboy и Sports Illustrated, като е избрана и за момиче на месец септември през 2012-а. \r\n   \r\n   Не всичко обаче започва толкова бляскаво. Като малка, Алана мечтае да бъде просто стюардеса и въобще не подозира за славата, която я залива в момента. \r\n   \r\n   \r\n   \r\n   Фенка е на Ливърпул и в частност на Стивън Джерард и неведнъж е наблюдавала бившия капитан на „червените“ в действие на живо, докато англичанинът риташе по американските терени в края на кариерата си. \r\n   \r\n   Освен модни фотосесии, Алана работи и като ринг момиче в бокса и в UFC, като бе част от Мача на века между Флойд Мейуедър и Мани Пакиао през 2015-а. \r\n   \r\n   За съжаление на мъжката част от феновете й, Кампос е заета, но в едно интервю за Maxim през 2015-а признава, че се чувства най-секси, когато е у дома единствено в компанията на приятеля си и облечена единствено в негова риза. \r\n   \r\n   Както и че сексуалната й мечта е тройка с още едно момиче. \r\n   \r\n   През миналата година Алана бе сериозно уплашена от американско телевизионно предаване по случай Националния ден на горилата, когато мъж в костюм на горила изплаши сериозно нея и нейна колежка по време на фалшива фотосесия. \r\n   \r\n   Наистина, модната индустрия и рингът загубиха много, когато Алана реши да смени работата си. \r\n   \r\n   Ние пък може да си припомним някои от най-добрите й моменти около ринга и в кариерата й като модел.  \r\n   \r\n                                   \r\n", "date": "2018.01.07", "title": "Алана Кампос: Зайчето с безброй изпълнени мечти"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/377105-c-%C4%B8o%D0%BB%C4%B8o-%D1%89e-ce-y%D0%B2e%D0%BB%D0%B8%D1%87a%D1%82-%D0%B7a%D0%BF%D0%BBa%D1%82%D0%B8%D1%82e-%D0%B2-pa%D0%B7%D0%B2%D0%B8%D1%82%D0%B8%D1%82e-%D0%B8%C4%B8o%D0%BDo%D0%BC%D0%B8%C4%B8%D0%B8-%D0%BFpe%D0%B7-2018-%D0%B3", "text": "Oт вcичĸи paзвити иĸoнoмиĸи в cвeтa, зaплaтитe във Beлиĸoбpитaния щe нaмaлeят нaй-мнoгo пpeз тaзи гoдинa, coчaт пpoгнoзитe нa Opгaнизaциятa нa иĸoнoмичecĸo cътpyдничecтвo и paзвитиe (OИCP). Зapaди Вrехіt и пocлeдвaщитe пpoцecи, peaлнитe зaплaти нa Ocтpoвa, изчиcтeни oт инфлaциятa, щe нaмaлeят c нoви 0,7 пpoцeнтa пpeз 2018 г., cмятaт aнaлизaтopитe, пише mоnеу.bg.      Ha нaй-виcoĸo пoвишeниe нa зaплaтитe щe ce paдвaт в Унгapия - тaм възнaгpaждeниятa щe нapacнaт c 4,9 пpoцeнтa пpeз гoдинaтa.    Ha втopa и тpeтa пoзиция ca oщe двe eвpoпeйcĸи дъpжaви - Лaтвия c 4,1% и Πoлшa c 3,8%. Бългapия нe e вĸлючeнa в ĸлacaциятa. Kaтo цялo oбaчe пoлoжeниeтo нe e ocoбeнo poзoвo, ĸaзвaт eĸcпepтитe нa бpитaнcĸия Koнгpec нa пpoфcъюзитe.    \"Peaлнитe зaплaти вce oщe ca пo-ниcĸи, oтĸoлĸoтo пpeди финaнcoвaтa ĸpизa oт 2008 г. Πpи ceгaшнитe пpoгнoзи, тe нямa дa възcтaнoвят нивaтa cи дo 2025 г.\", ĸaзвa Фpaнcиc O\"Гpeйди. Kaĸви ca пpoгнoзитe зa ocтaнaлитe дъpжaви-члeнĸи нa OИCP?", "date": "2018.01.07", "title": "C ĸoлĸo щe ce yвeличaт зaплaтитe в paзвититe иĸoнoмиĸи пpeз 2018 г.?"}
{"url": "http://www.classa.bg/%D1%81%D0%B2%D1%8F%D1%82/item/377106-%D0%BF%D1%83%D1%82%D0%B8%D0%BD-%D0%BD%D0%B5-%D1%81%D0%B8-%D0%BF%D0%BE%D0%BF%D0%BB%D1%8E%D0%B2%D0%B0,-%D1%81%D0%BF%D1%83%D1%81%D0%BD%D0%B0-%D1%81%D0%B5%D0%BA%D0%B8%D1%80%D0%B0%D1%82%D0%B0-%D0%BD%D0%B0%D0%B4-%D0%B2%D1%81%D0%B5%D0%BA%D0%B8-%D0%BF%D0%B5%D1%82%D0%B8-%D0%BA%D0%B0%D1%82%D0%B0%D0%B4%D0%B6%D0%B8%D1%8F,-%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D1%89%D0%B5-%D0%B2%D0%B8-%D0%BD%D0%B0%D0%BA%D0%B0%D1%80%D0%B0-%D0%B4%D0%B0-%D1%81%D0%B5-%D0%B7%D0%B0%D0%BC%D0%B8%D1%81%D0%BB%D0%B8%D1%82%D0%B5", "text": "Президентът на Русия Владимир Путин е подписал указ за съкращаване на 10 000 служители на Държавната инспекция за безопасност на пътното движение към Министерството на вътрешните работи.      Това означава, че нова работа ще трябва да си търсят 20% от 55-те хиляди катаджии в страната. Съкращенията ще засегнат полеви служители, а не сътрудници, които се занимават с регистрация на автомобили, изпити на нови водачи и издаване на свидетелства за правоуправление.      Причина за намаляването на личния състав е високата ефективност на системата за дистанционен контрол на движението по пътищата с камери \"Поток\". \"С въвеждането в експлоатация на хиляди камери нуждата от пътни полицаи намалява все повече.      Разбира се, такива служители са необходими за ескортиране на началници, отцепване на пътища и при катастрофи, но голяма част от функциите им могат да бъдат поети от техника, която ще бъде натоварвана още повече в бъдеще\", коментира шефът на Московския профсъюз на полицейските работници.", "date": "2018.01.07", "title": "Путин не си поплюва, спусна секирата над всеки пети катаджия, а причината ще ви накара да се замислите"}
{"url": "http://www.classa.bg/%D1%81%D0%B2%D1%8F%D1%82/item/377107-%D1%82%D1%80%D1%8A%D0%BC%D0%BF-%D1%81-%D0%B2%D0%B0%D0%B6%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "Американският президент Доналд Тръмп заяви, че би провел телефонен разговор с лидера на Северна Корея Ким Чен-ун, съобщава Ройтерс. Коментарът му е направен в отговор на репортерски въпрос.    „Абсолютно, бих направил това\", каза Тръмп в отговор на журналистически въпрос дали би провел разговор с Ким Чен-ун. Американският президент отбеляза, че „изобщо нямам проблем с това\".      Агенцията припомня, че откакто Тръмп встъпи в длъжност американският държавен глава и севернокорейският лидер размениха няколко обиди, като Тръмп нарече Ким Чен-ун „ракетен човек\".    По-рано Пхенян и Сеул се съгласиха да проведат официални разговори на високо равнище следващата седмица след повече от две години без среща между представители на двете правителства.", "date": "2018.01.07", "title": "Тръмп с важно разкритие за преговорите със Северна Корея"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/377108-%D0%B1%D0%B0%D0%BD%D1%81%D0%BA%D0%BE-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D0%B7%D0%B8%D0%BC%D0%BD%D0%B8%D1%8F-%E2%80%9E%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3%E2%80%9D", "text": "„Банско постепенно се превръща в зимния „Слънчев бряг\" - има презастрояване и много празни хотели\". Това каза в ефира на „Събуди се\" журналистът и анализатор Петко Георгиев.   Според него дебатът „за\" и „против\" изграждането на втори лифт в курорта представлява „умишлено противопоставяне на една срещу друга група граждани в изгода на частен интерес\".     „В такава ситуация държавата трябва да прилага решения, които защитават общия ни интерес\", категоричен бе Георгиев.     Той смята, че нужда от нови писти и лифтове имат и други популярни туристически дестинации у нас - Пампорово, Добринище, Разлог.     „Този казус вдъхна живот на така наречената либерална общност в България и я обедини\", коментира политологът Димитър Ганев.     Двамата събеседници коментираха и други важни теми от изминаващата седмица. Сред тях е и шесторното убийство в Нови Искър. Георгиев и Ганев не скриха възмущението си от факта, че обвиненият за жестокото престъпление Росен Ангелов е на свобода, въпреки че има влязла в сила присъда отпреди години.   „Статистиката сочи, че у нас има общо 594 осъдени, които не са вкарани в затвора\", каза Георгиев.", "date": "2018.01.07", "title": "Банско се превръща в зимния „Слънчев бряг”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377109-5-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B7%D0%BB%D0%BE%D0%B2%D0%B5%D1%89%D0%B8-%D0%B8%D1%81%D1%82%D0%BE%D1%80%D0%B8%D0%B8-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B2%D0%BE%D0%B9%D0%BD%D0%B8", "text": "Едва ли някой знае колко дълбоко е наистина човешкото съзнание и колко ужаси могат да се крият в него. За сметка на това обаче Ницще е бил прав, когато е казал, че ако твърде дълго се взираш в бездната, бездната ще се взре в теб.   Войните са способни да извлекат на бял свят най-лошото, което може да се крие в един човек. Ужасът от това да убиеш човек може да пречупи всекиго и несъмнено променя всяко виждане за света и нещата в него.   Затова и по време на войни се случват повечето от най-големите жестокости, които историята познава.   Целият този парад на ужаса, страха, че можеш да умреш във всеки един момент, вълните от насилие наоколо, карат хората да губят представата си за нормално и да извършат всякакви зверства. Някои пъти обаче всичко това може накара човек да премине всякакви граници и да извърши невъобразими жестокости.               Проектът Lebenborn е инициатива на SS, подкрепяна от държавата в нацистка Германия, която има за цел да повиши раждаемостта на \"арийски деца\" - расово и здравословно чисти и закърмени с нацистката идеология. Проектът насърчава неомъжените жени да раждат, подпомагайки ги финансово и обграждайки ги с лукс.   Идеята е после тези деца да бъдат отгледани от проверени семейства, най-често на членове на SS. Около 8000 деца са родени по програмата в Германия и между 8000 и 12 000 деца в Норвегия. Из другите окупирани държави броят е цифрата е далеч по-ниска.   И макар сама по себе си идеята за фабрики за бебета, които след това още от най-ранна детска възраст да бъдат промивани с нацистка идеология, да е ужасяваща сама по себе си, по-страшното идва от изпълнението на практика на програмата Lebenborn.   Първоначално е разпоредено на войниците да се смесват с местните общности в окупираните територии, карайки възможно по-голяма част от местните жени да забременяват. След раждането майката и детето биват прехвърлени в специални вилите, за да водят луксозен начин на живот. Когато детето отрасне малко, то бива предавано на новите му родители, които да го възпитат по \"правилния начин\".   Тази практика обаче била изключително бавна. Затова нацистите започват да отвличат деца от окупираните територии, предавайки ги на програмата. Само от Полша са взети 200 хил. здрави и светли деца, които е трябвало да бъдат възпитани като нацисти. Според изследователите общият брой на отвлечените деца е около 400 хил.             Истината е, че не само войниците могат да причиняват отвратителни ужаси по време на война и доказателство за това са убийствата от Нагирев, Унгария. През Първата световна война в малкото унгарско градче се случват редица мистериозни убийства.   Няколко години преди това там пристига една акушерка - Сузана Фазекаш. По време на войната много избягали войници и странници също минават оттам, а жените, чийто мъже в голямата си част са на фронта, си хващат любовници.   Постепенно обаче съпрузите започват да се прибират по домовете си с желанието да продължат живота си по старому. Акушерката започнала да окуражава жените, които не понасяли съпрузите си да се отърват от тях.   Скоро след това младите жени започнали да тровят и любовниците си, родителите, които ги съдели, а някои дори отровили синовете си. Около 300 души намират смъртта си, преди да бъде сложен край на цялата история, докато накрая акушерката не била заловена, а част от жените - изправени на съд.             Втората Световна война, освен всичко друго, е и сблъсък на пропагандата. Всяка от участващите държави се стремяла колкото се може повече да притисне врага психически и да надъха своите войници, че се борят на страната на доброто. Така в един момент се стига до положението, че малко преди войната американските войници започват да вярват, че японците са просто диваци - неспособни на мисли и чувства. Цялото това дехуманизиране на врага довело до кампанията за \"Японският лов\" - идея, че японците са животни, които трябва да бъдат уловени. А с всеки улове идва и трофеят. Так много американски войници започват да колекционират трофеи от паднали противници.   Стига се дотам, че някои войници пришиват към коланите си уши на убити врагове, други си правят колиета от зъби, а трети носят \"трофеите\" си у дома. Феноменът нараства изключително много и до 1942 година армията на САЩ дава нареждане да се прекратят всякакви действия от този вид, но вече е твърде късно.             Концлагерът Аусшвиц е символ на това колко зло може да сътвори човек, а Ирма Грезе е една от хората, които придават на това място целият този ужас. Благодарение на безспорно арийския си произход, верността към партията и абсолютната си безмилостност, Грезе е назначена първо в концлагера Равенсбрук, а след това в Аушвиц и в женското отделение на Берген-Белзен. Между 1942 и 1945 г. тя убива, измъчва и издевателства над хиляди затворници.   Ужасите, които Грезе причинява са повече от фрапиращи - от смазващи побои, през тежък психически тормоз спрямо хората, които била набелязала за изпращане в газовите камери, та до насъскване на изгладнелите й бойни кучета спрямо затворените в лагера.   Тя стреляла безразборно по затворниците, а някои от поверените й затворнички измъчвала многократно. Тя реже гърдите на жените с ножове, след което наблюдава болезнените операции. Според думите на затворниците, тя изпитвала чисто сексуална възбуда от причиняването на болка и поддържала интимни отношения с няколко от офицерите от SS, включително с Йозеф Менгеле.   През 1945 г. тя е заловена от британците, освобождаващи лагера Берген-Белзен. Същата година е осъдена на смърт чрез обесване. Умира на 22-годишна възраст.             Базата на Отряд 731 е една от най-големите тайни, които Япония пази през Втората Световна война, като той съвсем спокойно може да съперничи на който и да е концлагер, държан от Нацистка Германия. Към базара имало зачислена собствена флота изтребители, чието задължение било да „свалят всеки летателен апарат, даже принадлежащ към собствената армия, който преминава без разрешение над територията на отряда“.   Там японците изпитвали върху затворници биологични оръжия. Лабораторията към отряда се занимавала с изучаване на вируси, включително и на чума, които били прилагани върху хора. Тези жертви учените подигравателно наричали \"дънери\", защото краят им неминуемо бил в огромните пещи на комплекса.   Особено плашещи били Стаите на ужаса - стаи, пълни с консервирани във формалин човешки глави и крайници, осакатени по всевъзможни начини. В лабораториите се извършвали дисекции на живи хора, отново, за да се изследват различните стадии на болестите, с които преди това учените били заразили затворниците. Извършвали се още различни експерименти с източване на кръв, пълненето на човек с дим или с отровни газове, многочасови облъчвания с ренгенови лъчи и т.н.   За разлика от Германия, където за концлагерите има осъдени, ръководителите на Отряд 731 успяват да сключат сделка със САЩ като в замяна на известно затваряне на очите от страна на американците, те им предават всичките си разработки и открития, направени по време на експериментите с хора. Много от служителите на \"Отряд 731\" развиват бляскави научни кариери в своите области.", "date": "2018.01.07", "title": "5 наистина зловещи истории от Световните войни"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/377104-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BC%D0%BD%D0%BE%D0%B3%D0%BE-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F,-%D0%BD%D0%B0%D0%BF%D1%80%D0%B0%D0%B2%D0%B8-%D0%BB%D0%B8%D1%87%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5", "text": "Честито на всички именници. С бога напред и успех. Да има такава църква на такова място не е лесна работа. Ще се видя с турския президент, и с турския премиер. Това каза премиерът Бойко Борисов минути преди официалното откриване на Желязната църква „Св. Стефан\" в Истанбул.    Премиерът благодари на жената реставратор за възстановяването на желязната църква. „В България всичко хейтиме. Не я направи българската държава, защото тука имаше цели цехове. Да не говорим за основите. Всеки един орнамент се сваляше, изливаше, почистваше, грундираше. Десетки работници работиха. Ако беше го правила българската държава, не осем а осемдесет милиона щеше да струва\", каза Бойко Борисов, благодарейки на жената реставратор.      Тази жена път първия до последния ден не е напускала обекта, подчерта той. „Турция са нашите съседи. Това, че на Златния рог има възстановен български храм, е показателно за нашето добросъседство. Лесно е да се противопоставяме, трудно е да се гради мир. Европредседателството е шест месеца, а с Турция ще сме съседи векове наред\", каза още премиерът. „България е важна държава, велика държава. Но не бива да ѝ се възлагат такива големи отговорности.      Може да настояваме, но само мира, само подобряването на отношенията между Турция и Европа решава много въпроси. Не забравяйте Харманли. Натискът намалява от година. Това не се постига със заклеймяване. А това, че патриархът е тук, че всички ще могат тук да запалят свещичка, ще остане в историята\", каза още Борисов, коментирайки възможността да посредничим между Анкара и Брюксел в преговорите за членство на Турция в ЕС. Това е нещо прекрасно. След като с европейски пари реставрирахме джамиите в Стара Загора и Пловдив, имахме основание за това. Върнахме си и екзархичените имоти.      Това се дължи на добрата дипломация и добрите взаимоотношения, каза на свой ред министърът на културата Вежди Рашидов. \"Да ни е честит обновеният храм \"Свети Стефан\" и да се издига българският дух в нашите отношения за доброто на нашите страни, църкви и народи\", каза и Негово светейшество Българският патриарх и Софийски митрополит Неофит преди откриването на реставрирания храм „Св. Стефан\" в Истанбул. Патриархът отбеляза, че днес е хубав и слънчев ден.    „Слънчево е и на душата ми, както и на душата на всички българи, които знаят каква стойност за нашата България има построяването на този храм\", каза Негово светейшество.   ВИДЕО: ", "date": "2018.01.07", "title": "Бойко Борисов с много силни думи от Турция, направи лично признание"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377101-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%E2%80%93-%D0%BF%D1%8A%D0%BB%D0%B5%D0%BD-%D1%82%D0%B5%D0%BA%D1%81%D1%82", "text": "Който има желание да се запознае с един кошмарно манипулативен и идеологически документ – Истанбулската конвенция, може да го направи тук.  А си мислехме, че идеологическите манипулации са си отишли заедно с комунизма. Сегашните обаче са много по-страшни, защото водят до унищожаването на основни човешки традиции…    Когато четете тази гнусна манипулация, не се подлъгвайте по красивите думички – а мислете за резултатите, които ще настъпят след тяхното приложение.    Да не говорим, че насилието, включително и срещу жени, е обект на третиране във всеки един национален Наказателен кодекс. Значи, не насилието срещу жени е главното в тази манипулация. А какво ли?    / /            ", "date": "2018.01.07", "title": "ИСТАНБУЛСКАТА КОНВЕНЦИЯ – ПЪЛЕН ТЕКСТ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377102-%D0%BD%D0%B0%D1%81%D0%B8%D0%BB%D0%B0-%D0%BD%D0%B8-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5", "text": "(за по-добър преглед и прочит кликайте с мишката върху графиката):         Ето го и точното заявление на Министерството на енерГЕПИката, от ведомствения сайт, направено на 15-ти декември 2017-а:   А ето как се движат цените в други държави, когато в тях има “недостиг” на електроенергия:         Т.е. според (из)родната политико-енерГЕПИйна мафия излиза, че при СВРЪХ ПРЕДЛАГАНЕ цените РАСТАТ, а при дефицит на стоката те стават отрицателни, което ще рече, че на потребителите им плащат, за да се възползват.   А вие, какво искате? За да се превърнеш от Бай Ганьо в швейцарски кравар се искат жертви.   Видно от първата графика България е в компанията на двете най-богати държави в Европа, без да броим “джуджетата”, поради което те и не искат да влязат в ЕС. Защото, а влязоха – а фалираха? Ще разберат те кон боб яде ли?   За други гениални откровения на (из)родната министър енерГЕПИка вижте “ “.", "date": "2018.01.07", "title": "Насила ни превръщат в Швейцария на Балканите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377103-%D0%BA%D0%B0%D0%BA-%D0%B2-%D0%BF%D0%BE%D0%BB%D1%88%D0%B0-%D1%81%D0%B5-%D0%B1%D0%BE%D1%80%D1%8F%D1%82-%D1%81%D1%80%D0%B5%D1%89%D1%83-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%8F%D1%82%D0%B0", "text": "          „Правото за защита на нашите деца стои над анонимността на престъпниците\", заяви правосъдният министър Збигнев Зиобро по повод публикуването на списъка на педофилите и изнасилвачите. Тази мярка е „голям напредък\", смята той. Списъкът съдържа имената, датите на раждане и местоживеенето на 768 осъдени педофили и изнасилвачи на деца под 15-годишна възраст. Правосъдният министър заяви, че този списък бил изключително полезен за полските семейства. Достатъчно е в търсачката да бъде зададено фамилното име или местожителството, и човек можел да разбере дали живее в някоя опасна област, заяви представител на министерството на правосъдието за полското държавно радио. Крутите мерки са популярни сред полската общественост   Затова и министерството на правосъдието няма защо да се опасява от остри критики в страната. Полската общественост почти не коментира темата. Нито някой значим морален авторитет, нито някой опозиционен политик, е отправил критика срещу публикуването на списъка. „Полското общество презира педофилията от цялото си сърце\", казва психологът Збигнев Лев-Старович в разговор с ДВ. Резултатите от различни анкети показват, че голям процент от поляците се застъпват за кастриране на педофилите и настояват за доживотни присъди. А някои поляци се застъпват дори за смъртно наказание. Дори и иначе храбрият полски омбудсман Адам Боднар не отправя директна критика в разговора си с ДВ. Казва, че се опитал да спре публикацията, но министърството на правосъдието не се отзовало на молбата му. Въпреки това той твърди, че съществуват редица конституциони възражения. „ Но тези възражения загубиха в голяма степен своята актуалност\", пише Боднар в декларация, която е на разположение на ДВ.     „Никой не се осмелява публично да критикува този списък\", казва и психологът Збигнев Лев-Старович. Редица международни изследвания показват, че високите присъди не стряскат извършителите на сексуални престъпления. Нито пък могат да ги излекуват от педофилията, подчертава той. „Публикуването на списък на педофилите затормозява тяхното лечение и убива мотивацията им\", казва той в разговор с ДВ. Психологът подчертава, че който веднъж попадне в интернет като осъждан педофил, остава дамгосан за цял живот. „А това е фатално за ресоциализацията на тези хора\", казва Збигнев Лев-Старович. Психотерапевтът е лекувал десетки педофили, сред тях и свещеници. „Но последните действия на дяснопопулисткото правителство на Качински намаляват значително шансовете за терапия\", подчертава той.    Нидерландският кореспондент в Полша Екке Овербек окачествява действията на полския правосъден министър Зиобро като „евтин популизъм\". Овербек минава в Полша за независим специалист по въпросите на педофилията, откакто през 2013 година публикува книга за сексуалните посегателства срещу деца в полската католическа църква. „Де факто този списък е банкрут за полското наказателно право и за местата за изтърпяване на наказанията, които не могат да се справят с педофилите\", казва той. Борбеният холандец възприема списъка като косвен „призив към саморазправа и линчуване\".   Полският правосъден министър Збигнев Зиобро     Не е ясно дали в списъка фигурират и имената на осъдени за педофилия католически свещенници. От министерството на правосъдието потвърждават, че списъкът съществува още от октомври, но властите изчаквали с публикацията, защото искали да дадат възможност на осъдените да се защитят по съдебен ред срещу публикуването на личните им данни. Пресаташето на правосъдния министър Ян Кантак заявява в разговор с ДВ, че „съдилищата изключително рядко уважават подобни молби\". Говорител на правосъдното министерство не изключва възможността, в списъка да фигурират и имената на осъдени свещенници. На пръв прочит обаче, той не е открил в списъка конкретни имена, както заявява за ДВ.    Едно запознато с проблема за педофилията в църквата вътрешно лице, също не е открило в списъка известни нему осъдени за педофилия свещенници. Възможното обяснение на този факт е, свещенниците-педофили в Полша често се отървават с минимални присъди. Пресаташето на правосъдното министерство уверява, че „всички извършители на тежки сексуални прастъпления и осъдени педофили са включени в списъка, независимо от професията и гражданското им състояние\". Според предпазливи изчисления, в Полша има десетки осъдени за педофилия духовни лица. Главният редактор на полската католическа информационна агенция Марчин Пречижевски още преди една година заяви, че „в цялата страна има няколкостотин случаи на педофилия сред свещенниците. При това наказателното преследване в някои от тях не е приключило\".     Към списъка с 768 имена има и допълнение с имената на 2 600 осъдени за по-леки сексуални престъпления. До този втори списък достъп имат само регистрираните потребители от образователната сфера. Този списък забранява на училищата, детските граниди и младежките организации да назначават на рабата педофили. Който наруши това правило, ще бъде наказван с парична глоба. „От този втори списък има смисъл\", казва психологът Збигнев Лев-Старович. Политическите наблюдатели предполагат, че правосъдният министър иска да създаде „положителна\"нагласа сред обществеността за планираното заострянe на сексуалното наказателно право. Полското министество на правосъдието заявява, че се е ръководило в действията си от „примера\" на американското министерство на правосъдието. Изглежда, че в Полша не обръщат голямо внимание на стандартите на ЕС в това отношение.", "date": "2018.01.07", "title": "Как в Полша се борят срещу педофилията"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377099-%D0%BD%D0%B0-%D0%BA%D0%B0%D0%BA%D0%B2%D0%BE-%D0%BE%D1%81%D0%BD%D0%BE%D0%B2%D0%B0%D0%BD%D0%B8%D0%B5-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B5-%D0%BF%D0%BE%D0%B4%D0%BF%D0%B8%D1%81%D0%B0%D0%BB%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "      На 13 април 2016 г. има заседание на Министерски съвет. Докладва Екатерина Захариева, министър на правосъдието.       Захариева!   Уважаеми …. колеги … Надявам се да подкрепите тази Конвенция. България, всъщност, е една от трите държави-членки на Европейския съюз, която все още не я е подписала, така че мисля, че това е добра стъпка.   Приемаме точка 3.”   На 21 април 2016 г., само осем дни по-късно, без никакви препятствия Министър Екатерина Захариева подписа Истанбулската конвенция от името на България съгласно изисканията на Закона за международните договори на Република България:         Така преди повече от 18 месеца започва драмата, която е на път да разклати сегашното правителство на Бойко Борисов и със сигурност ще отчужди избиратели от партия ГЕРБ. Това дава обяснение защо и този път г-жа Захариева е била на мнение, че няма да има публична дискусия и обсъждане. Вярно е, че в обяснението на министър Захариева и дума не се споменава за “ ”, пол като социална роля, за “ ” и “ Просто пазим жените от насилие. Вярно че, общественото обсъждане е минало безпроблемно с БХК, Младежка ЛГБТ организация “Действие”, Фондация “Джендър алтернативи” и др. организации от спектъра.   Явно това са политически ходове присъщи за всяка власт. А мен ме заинтересува какво точно пише в решението на Министерски съвет. Нали всички тези решения се публикуват в страницата на МС –  .   Пуснах едно търсене и не намерих нищо. Тогава ме полазиха тръпки – възможно ли е да има стенограма, да има точка в нея, а да няма официално решение подписано от министър-председателя и заведено в системата?   Направих списък на всички решения от 13 април 2016 до 21 април 2016 година. В този период има точно 26 решения от №267 до №293. Нито едно от тях няма отношение по казуса “Истанбулска конвенция”.    ", "date": "2018.01.07", "title": "На какво основание министър Захариева е подписала Истанбулската конвенция?"}
{"url": "http://www.classa.bg/%D1%81%D0%B2%D1%8F%D1%82/item/377096-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BC%D0%B0%D0%B3-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D0%BA%D0%BE%D0%B9-%D1%89%D0%B5-%D1%81%D0%BF%D0%B5%D1%87%D0%B5%D0%BB%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0", "text": "С магически ритуали мексиканският ясновидец Антонио Васкес, известен също като \"Главният Маг\", е предсказал, че няма нужда да се страхуваме от ядрена война между САЩ и Северна Корея, тъй като тези страни ще изгладят различията си по мирен начин, съобщи AFP. \"Рицар на мечовете! Не ще гърмят бомби. Вашингтон и Пхенян ще постигнат споразумение\", предрича магът в традиционната си пресконференция в началото на годината в Мексико Сити, където той представи прогнозите си за 2018 г. Той също така прогнозира, че двете Кореи ще постигнат споразумение \"с добри условия\" още през този месец. Но няма да има толкова късмет за Хоакин \"Ел Chapo\" Гусман, бивш лидер на картела Синалоа, понастоящем в затвор в САЩ, когото Васкес вижда \"в много влошено здраве\" и може да умре през 2019. Колумбийската певица Шакира, която наскоро трябваше да спре световно турне поради проблеми с гласните си струни, също не я очаква добра година. \"Чувствам се има магьосничество срещу нея, не мисля, че ще се възстанови\", прогнозира той. Президентите на Венецуела, Николас Мадуро, и на Бразилия, Мишел Темер, също трябва да обърнат внимание на предвижданията на \"Главния Маг\", защото той прогнозира, че и двамата лидери са в смъртна опасност. \"Ще има убийство. Венецуела е много близо и Бразилия е много близо\", каза ясновидецът, без подробности. Що се отнася до президентските избори в Мексико следващия юли, Васкес предвещава кандидатът на управляващата Институционна революционна партия (ИРП), Хосе Антонио Мийд, да е победител на тези избори. Магът рискува дори да предскаже коя страна ще спечели Световната купа в Русия 2018. Според ясновидеца, настоящият световен шампион, Германия, ще спечели финала срещу Испания. Въпреки това, Васкес не се отличава с точност в прогнозите си, тъй като през 2016 заяви, че Доналд Тръмп, сегашния президент на САЩ, дори няма да спечели първичните избори, че \"Ел Chapo\" Гузман ще бъде убит и че Мадуро ще бъде свален, казва АФП.", "date": "2018.01.07", "title": "\"Главният Маг\" изключва война между САЩ и Северна Корея и прогнозира кой ще спечели Световната купа"}
{"url": "http://www.classa.bg/%D1%81%D0%B2%D1%8F%D1%82/item/377097-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B5%D0%BC%D0%B8%D1%82%D0%B8%D1%80%D0%B0-100-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%B5%D1%82%D1%80%D0%BE-%D0%BA%D0%B0%D0%BA%D0%B2%D0%B8-%D0%B0%D0%BA%D1%82%D0%B8%D0%B2%D0%B8-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D1%82-%D1%82%D0%B0%D0%B7%D0%B8-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B0", "text": "Венецуелският президент Николас Мадуро съобщи в петък за емисията на 100 млн. Петро, новата криптовалута, стартирана от правителството. \"Обявявам, че съм разпоредил издаването на 100 милиона петро, с правната подкрепа на венецуелското петролно богатство, което е сертифицирано и легализирано\", каза държавният глава по време на реч от двореца Мирафлорес в Каракас. Президентът посочи, че обявата ще бъде публикувана в Държавен вестник и уточни, че \"всеки петро ще има стойност, равна на цената на барел петрол от вануелската кошница\". Подкрепата на тези операции ще бъдат петролните запаси на Венецуела, които са първи в световен мащаб. В допълнение към издаването на криптовалута, венецуелското правителство създаде регистър на потребителите за копаене (добиване) на този вид валута в световен мащаб, който има повече от 90 000 места; 50 000 от тях вече са активни, съобщи Панорама. Очаква се на 14 януари да се състои бъде първата среща на \"миньори\" на криптовалутата и да се даде официалното начало на пласирането на петро \"чрез търгове\", обясни венецуелския президент. В края на миналата година, Венецуела създаде изненада, като обяви влизането си в света на дигиталните валути за преодоляване на финансовата блокада, която според нейните органи, страни като САЩ поддържат с цел да се задуши икономиката на петролната нация. Отговорът на страната на тази ситуация бе петрото. Едно от предимствата, предлагани от Венецуела, според експертите е, че неговата криптовалута ще има реална подкрепа: огромните природни ресурси на страната, предимно от нефт. Това може да даде по-голяма сигурност на инвеститорите на цифрови активи и следователно да им даде достъп до неконвенционални източници на финансиране. Котировката на петро също ще бъде различна от другите валути, тъй като ще се управлява от поведението на стоки като злато, газ или петрол, вместо от спекулации на пазара. Освен това разходите за комисионни и прехвърлянето на тези операции обикновено ще са нулеви, което позволява по-малко финансово посредничество.", "date": "2018.01.07", "title": "Венецуела емитира 100 милиона петро: Какви активи поддържат тази криптовалута?"}
{"url": "http://www.classa.bg/%D1%81%D0%B2%D1%8F%D1%82/item/377098-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%BE%D1%82-%D0%BA%D0%BE%D0%BD%D0%B3%D1%80%D0%B5%D1%81%D0%B0-18-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0%D1%82%D0%B0-%D1%81%D1%82%D0%B5%D0%BD%D0%B0-%D1%81-%D0%BC%D0%B5%D0%BA%D1%81%D0%B8%D0%BA%D0%BE", "text": "Президентът на САЩ Доналд Тръмп иска одобрение от американския Конгрес на 18 милиарда долара, за да финансира предложението си за изграждане на стена на границата с Мексико, според доклад на Wall Street Journal. Според публикацията, този бюджет ще покрие разходите за строителство за десетилетие, за да се вдигнат около 1100 километра нови гранични огради и замяна на други съществуващи огради, разширявайки сегашната стена от 1,052 километра на почти 1600. Предложението се разглежда като едно от условията за договаряне на пакета от реформи в областта на имиграцията. Този пакет включва проекта бенефициентите на отменената програма за отсрочени действия за пристигащи деца (DACA), така наречените \"мечтатели\", да получат правен статут и да имат начин да получат Американско гражданство \"Казахме на Демократите и разбирам много добре, че не може да има DACA без необходимата стена в южния край на границата, за да се сложи край на ужасната верига на миграцията (...) Трябва да защитим нашата страна на всяка цена! \", каза Тръмп чрез Twitter на 29 декември. През септември правителството на САЩ предприе стъпки, за да направи желаната стена реалност и избра четири компании за подготовка на прототипите, които бяха завършени и представени в края на миналия октомври. Компаниите, които оспорват сочния договор, са шест, идващи от щатите Мисисипи, Мериленд, Алабама, Аризона и Тексас. Разходите за техните прототипи, всеки с дължина около 35 метра, варират между 300 000 и 500 000 долара. За покриване на 3180-километровата граница ще са необходими повече от 90 000 броя.", "date": "2018.01.07", "title": "Тръмп иска от Конгреса 18 милиарда долара за граничната стена с Мексико"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/377100-%D0%B8-%D1%81%D1%8A%D1%82%D0%B2%D0%BE%D1%80%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D1%8A%D1%82%E2%80%A6-%D1%82%D1%80%D0%B5%D1%82%D0%B8%D1%8F%D1%82-%D0%BF%D0%BE%D0%BB%E2%80%A6-%D0%B2%D0%B8%D0%B4%D0%B5%D0%BE", "text": " е висш масон, посветен в на масонството и член на международната академия на илюминатите в Рим \r\n", "date": "2018.01.07", "title": "И сътвори Политикът… третият пол… (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377091-%D1%81%D0%B2-%D0%B9%D0%BE%D0%B0%D0%BD-%D0%BA%D1%80%D1%8A%D1%81%D1%82%D0%B8%D1%82%D0%B5%D0%BB", "text": "Този ден християнската църква отрежда на най-великия от пророците, който ревностно проповядва идването на Христос сред хората - на Йоан Кръстител или Предтеча. Светецът се почита като покровител на кумството и побратимството. На Ивановден продължават обичаите и обредите, свързани с вярата в чудодейната здравеносна сила на водата. Къпят се булките и младоженците, които са се оженили през тази зима до Ивановден; къпят се всички именици; къпят се годените моми и ергени. На Ивановден на обед младоженците отиват на гости в дома на своите кумове и им носят кравай, млин, ракия и вино. Кумовете ги канят на тържествена трапеза. Младите гостуват и на девера.   На Ивановден ергените къпят момите, окъпвани са младите мъже и имениците. В Югозападна България къпят младоженките и малките момиченца до 1 г. Обредното къпане включва и разменянето на подаръци, както и гостувания и празнична трапеза. Народната представа за св. Иван като покровител на кумството и побратимството определя гостуванията у кумовете.   В тракийските земи на Ивановден или по-късно - на Бабинден или зимния Атанасовден, се предприемат обредите за побратимяване на момците - \"хващане на арътлици\". Ако трима другари искат да станат побратими, в този ден те последователно се събират в дома на всеки от тях, като започват от дома на най-възрастния. Майката посреща тримата и ги закичва с по една китка от бръшлян и чимшир.    На всяка китка е вързана златна паричка с червен конец. Като ги закичва, майката ги благославя: \"Оттук нататък чимшир побратими да станете! Да не се карате и лоши думи да не си изричате, да се обичате и уважавате като братя!\" Ритуалът се повтаря в дома на всеки момък. В Ямболско обредът на побратимяване е значително по-разгърнат. Там момците или женените мъже, които ще станат арътлици, стъпват символично с десния крак едновременно върху живи въглени, след което си раздават специални обредни хлябове и отпиват последователно от паница с червено вино. В Родопската област на Ивановден сгодените ергени отиват тържествено на гости заедно с родителите си и свои роднини в дома на своите годеници.   След като бъдещата свекърва умие лицето на девойката и я закичи с китка и златна паричка, всички сядат край софрата и се угощават богато", "date": "2018.01.07", "title": "Св. Йоан Кръстител"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377094-7-%D1%8F%D0%BD%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1558 г. – Франция завладява Кале, последното владение на Англия в континентална Европа.     1566 г. – Започва понтификатът на папа Пий V.     1598 г. – Борис Годунов става цар на Русия.     1610 г. – Италианският математик и астроном Галилео Галилей наблюдава три от естествените спътника на Юпитер – Йо, Европа и Калисто, наречени по-късно Галилееви спътници.     1714 г. – Англичанинът Хенри Мил патентова пишеща машина, от която не е правено масово производство.     1768 г. – Роден е Жозеф Бонапарт, крал на Испания и брат на Наполеон Бонапарт.     1782 г. – Открита е първата търговска банка в САЩ.     1785 г. – Американецът Джон Джефри и французинът Жан-Пиер Бланшар прелитат първи в света Ламанша с балон с горещ въздух.     1797 г. – Италия започва да използва настоящия си национален флаг.     1841 г. – Писателят Виктор Юго е избран за член на Френската академия.     1879 г. – В София е открита Първа мъжка гимназия.     1887 г. – Томас Стивънс от Сан Франциско завършва първото в света околосветско пътешествие с велосипед, изминавайки за 4 години над 13 хиляди мили.     1894 г. – Уилям Диксън патентова филмовата лента.     1904 г. – Влиза в употреба международния сигнал за бедствие CQD, изместен 2 години по-късно от SOS.     1909 г. – Във Франция е издаден първият лиценз за пилотиране на самолет.     1914 г. – През Панамския канал преминава първият кораб.     1924 г. – Джордж Гершуин приключва Рапсодия в синьо.     1924 г. – Австрия, Белгия, Испания, Швейцария, Унгария, Франция и Чехословакия учредяват в Париж Международна федерация по хокей.     1927 г. – Открита е трансатлантическата телефонна линия между Лондон и Ню Йорк.     1945 г. – Във Вардарска Македония са избити 1200 граждани, които проявяват българско самосъзнание – актът е известен като Кървавата Коледа.     1950 г. – При пожар в болницата на Дейвънпорт (Айова) загиват 41 души.     1953 г. – Президентът Хари Труман обявява, че САЩ са разработили водородна бомба.     1959 г. – САЩ признават временното правителство на Куба, начело с Фидел Кастро.     1979 г. – Виетнамската армия превзема столицата на Кампучия (дн. Камбоджа) Пном Пен и сваля от власт режима на Пол Пот и Червените кхмери.     1984 г. – Бруней става шестия член на Асоциацията на страните от Югоизточна Азия.     1990 г. – От съображения за сигурност е забранен достъпа на посетители във вътрешността на Наклонената кула в Пиза.     1999 г. – Започва процедурата по импийчмънт на президента на САЩ Бил Клинтън.      ", "date": "2018.01.07", "title": "7 януари, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/377092-%D0%B4%D0%B2%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%BD%D0%B0-%D0%BF%D0%B8%D1%81%D1%82%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%82%D0%BE%D1%80%D0%BE%D0%BD%D1%82%D0%BE", "text": "Два самолета се сблъскаха на пистата на международното летище Пиърсън в Торонто (Канада) в петък вечер. \"Имаше въздушен инцидент с два самолета на платформата на Терминал 3. Аварийните и противопожарните служби реагираха и пътниците бяха евакуирани\", заявиха представителите на летището в Twitter. Авиокомпанията WestJet съобщи, че нейният Boeing 737-800 с 168 пътници и шест екипажа на борда, пътуващи за Канкун, се е сблъскал със самолет от авиокомпанията Sunwing. Според канала CTV, самолетът на Sunwing е бил празен по време на инцидента. Според свидетелите крилото на единия самолет е ударило опашката на другия, което предизвикало пожар. Според канадските медии инцидентът не е причинил наранявания и всички пътници в момента са в безопасност.", "date": "2018.01.07", "title": "Два самолета се сблъскаха на пистата на летището в Торонто"}
{"url": "http://www.classa.bg/%D1%81%D0%B2%D1%8F%D1%82/item/377093-%D1%81%D1%82%D1%80%D0%B0%D0%BD%D0%B0%D1%82%D0%B0,-%D0%BA%D1%8A%D0%B4%D0%B5%D1%82%D0%BE-%D1%81%D0%B0%D0%BC%D0%BE-%D0%BD%D0%B5%D0%B7%D1%80%D1%8F%D1%89%D0%B8%D1%82%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8-%D0%BC%D0%B0%D1%81%D0%B0%D0%B6%D0%B8%D1%81%D1%82%D0%B8", "text": "Има страна, в която професията на масажист е запазена изключително за незрящите: това е Южна Корея. Миналия вторник Конституционният съд на страната ратифицира спорния закон, съобщава The Straits Times. През 1913 г. в азиатската държава е изготвен закон, според който само незрящи хора могат да правят масаж законно. Въпреки че е бил оспорен четири пъти, законът все още стои. Южнокорейският конституционен съд твърди, че причината, поради която се поддържа това законодателство, е да се гарантира икономическа подкрепа за тази група хора. През последните години се е увеличило търсенето на масажисти в страната, поради което много южнокорейци са поискали от властите да отменят закона, нарушение на който носи глоби до $ 4500, или в най-лошия случай присъда от три години затвор. Съгласно член 82, параграф 1 от Медицинския кодекс на Южна Корея, само слепи хора могат законно да практикуват като масажисти. Въпреки това, както е отбелязано и от Министерството на здравеопазването, само на 9742 официални масажисти са слепи, много малък процент от действителния брой масажисти, повечето от които практикуват в салони за масаж и незаконно идват от Китай и Тайланд.", "date": "2018.01.07", "title": "Страната, където само незрящите могат да бъдат професионални масажисти"}
{"url": "http://www.classa.bg/%D1%81%D0%B2%D1%8F%D1%82/item/377095-%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%BE%D0%BE%D0%BD-%D1%81%D0%B0%D1%89-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B8%D0%BC%D0%B0%D1%82-%D0%B0%D0%BB%D0%B5%D1%80%D0%B3%D0%B8%D1%8F-%D0%BA%D1%8A%D0%BC-%D0%B8%D1%80%D0%B0%D0%BD", "text": "В речта си на извънредната среща на Съвета за сигурност на ООН, свикана по инициатива на САЩ, постоянният представител на Русия в ООН, Василий Небензиа, заяви, че американската страна изглежда алергична към Иран. Руският посланик заяви, че е недопустимо да се използват \"изкуствени претексти\" за свикване на заседания на Съвета за сигурност и също така заяви, че пристрастната оценка на САЩ на събитията, които се случват в Иран, не може да бъде обяснена рационално. \"Изглежда, че алергията към Иран не може да бъде разяснена рационално, тя замъглява очите им по време на оценката на събитията, които се случват там\", добави той. Руският посланик също така подчерта, че за момента иранските власти успяват да решат проблемите в своята страна. \"Нека Иран да разреши собствените си проблеми, особено след като това вече се случва\", заключи той. Ненбензия добави, че вместо ситуацията в Иран агенцията трябва да \"се справи със сериозни кризи като тези в Ирак или Йемен\". Истинската цел на САЩ със свикването на Съвета за сигурност на ООН за Иран не е, каза той, да защитава интересите на иранския народ, а да се опита да \"подкопае ядреното споразумение\", подписано през 2015 г. между Техеран и секстета на международните медиатори.", "date": "2018.01.07", "title": "Руският посланик в ООН: \"САЩ изглежда имат алергия към Иран\""}
{"url": "http://www.classa.bg/%D1%81%D0%B2%D1%8F%D1%82/item/377087-%D0%B0%D0%BA%D1%82%D1%83%D0%B0%D0%BB%D0%BD%D0%B8%D1%8F%D1%82-%D0%B3%D1%80%D0%B0%D0%B4%D1%81%D0%BA%D0%B8-%D0%B5%D1%80%D0%B3%D0%B5%D0%BD-%D0%B5-%D0%BF%D1%80%D0%B8%D0%BD%D1%86%D0%B5%D1%81%D0%B0", "text": "Той работи нещо в Бизнес парка, ходи с ризка на каре и мокасини, гледа сериали, знае кой е Костов (даже вече е бил роден по негово време) и обича да пие крафт бири от 330 милилитра с приятели в централни столични барове, пълни с чужденци, уеб дивелъпъри и произволни собственици на устройства с картинка на нахапана ябълка отпред.     , защото не спортува (понеже това е за по-малко заети хора и нискокултурни батки). Възможно е да носи очила с кръгли стъкла и дебели рамки. Ако нещо у дома се счупи, вика майстор, защото е тесен специалист и не му е работа да ремонтира, не е учил за това.    Не понася феминистки. Понякога го боли коремчето, защото има колит, краченцето, защото веднъж отиде да рита и разтегна нещо там и дупенцето, защото май има киста на опашката. Като цяло страда доста от болежки и това също е една от основните причини да не спортува. Не иска да се сецне нещо. И без това нещо го стяга и кръстът. Интелектуален тип като цяло.   Определя се като либертарианец, заради което не подаде данъчна декларация за изкараните 205 лева миналата година по странични проекти. Лятото не влиза на по-дълбоко от коленце в морето, че е опасно и не схваща тия селяни на Йордановден на какви се правят. Наясно е с финансовите пазари. БиткойнТа даже няма да го коментираме.    Самоопределя се като доста интелигентен, майка му също го определя като такъв. Обича да спори по всякакви теми с адски много думи. Бъбрив е. Прекъсва. Не можеш да спечелиш спор с него.   На моменти, по време на подобни обсъждания, гласът му става леко писклив, специфично фалцетен, но това не бива да ни смущава, защото по всичко личи, че явно му е 20 см. И е на кон. Поне ако съдим по непукизма му спрямо вниманието на жените. Явно все пак е хетеро, но няма намерение да се напряга излишно и да прави евала на никого за единия секс. Това е надценена работа, не си струва усилията. Която го заслужава, сама ще си дойде.   А и малко жени го заслужават, всъщност. Ако някоя, логично впечатлена от богатата му обща култура и обилните му монолози, го харесва - да заповяда. Няма да я върне, стига да е слаба, под 25 годишна, средно висока и стегната, и да не е тъпа. Но и да не говори много, все пак, защото едва ли ще каже нещо по-смислено от него. Не обича жени, дето много приказват.    Знае какво иска и как да го постигне. Затова и не си хаби заплатата да ги черпи. Може да вземе някой път на някоя една бира, ако вижда, че нещата са в кърпа вързани. Пък тя ще му вземе на него следващия път или ще плати таксито и готово. Прави изключения единствено за домашните вечери, защото е изтъкнат шеф, но за това - малко по-долу.   Иначе от две седмици насам една не спира да му пише, но е с твърде голям задник за него и засега я държи на \"seen\". Да се хване да спортува малко, какво очаква? Той трябва да е с поддържана мацка. Така, де - да се постараят малко. Големи принцеси станаха. Каква им е толкова работата, освен да ходят по козметички?   Не седи по пейки и градинки като някои от съучениците си, защото има сериозна професия, взима хиляда и четиристотин лева заплата (!!!) и му е под достойнството да се излага с компромисни забавления за нереализирани хора.   За сметка на това готви. Не някакви селски манджи като сарми, разбира се. Мрази подобни бъркочи. Фен е на Джейми Оливър и би поканил жена у дома, само за да я потисне и комплексира с уменията си в кухнята и изключителния си талант в плейтването и поднасянето на задушен бейби спанак със заешко и маракуя.    - вика ги на вечеря вкъщи, те, милите, се епилират, дантелено бельо си купуват, парфюм, червило... Той ги посреща, говори им 3 часа за сериали и против феминизма, ядат от гениалната му вечеря, която дори майка му призна за най-доброто нещо, което е вкусвала, и им вика таксита. В смисъл - звъни на таксито, иначе те си го плащат. Не му се усложнява. В делнични дни е уморен след работа, а уикенда е при техните. Няма как. Става рано, а и не му се сменят чаршафи.   Актуалният градски ерген, възрастово ситуиран някъде между средата на двайсетте и късните тридесет, е човек, който не е склонен на компромиси. Просто защото е много як. Никога не е живял с жена, за него това е равно на самоубийство. Не разбира баща си, който чат-пат с вълнение и гордост разказва колко трудно е свалил майка му едно време. Радва се, защото иначе нямаше да се появи той, но не схваща как може чак толкова усилия да се вложат в нещо подобно.    Там - на дивана вкъщи - неговият голям черен кон. Пред екрана, втренчен в новата продукция на HBO. С джинджър бира от 330 милилитра в ръка, закрепена върху снежнобялото му коремче. Оставяйки съобщенията на поне една жена на вечер видени, но не срещнали ответ. Отказал да бъде принцът, за когото тя навярно мечтае от малка… Но някак си все пак носещ осанката на истинска кралска особа. Безспорно.  ", "date": "2018.01.07", "title": "Актуалният градски ерген е принцеса"}
{"url": "http://www.classa.bg/%D1%81%D0%B2%D1%8F%D1%82/item/377088-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%87%D1%83%D0%B4%D0%BE-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B0-%D0%B3%D0%BB%D0%B8%D0%BD%D0%B5%D0%BD%D0%B8-%D0%BA%D1%80%D0%B0%D0%BA%D0%B0", "text": "              Мурат Актепе се движи предпазвиво с подноса, гледа да не разлее чашите с чай. От четири месеца насам той работи като сервитьор в едно кафене в истанбулския квартал Галата. Никога не е преполагал, че ще трябва да обслужва други клиенти. До лятото Актепе е бил собственик на малък хотел. Но кризата го удря много лошо.    Той е принуден да обяви фалит и да продаде хотела. „Много е тежко да пропаднеш по този начин. Струва ми се, че между предишния и сегашния ми живот има цели светове\", споделя Актепе. Казва че е загубил самочувствието и гордостта си. „В моя хотел идваха гости предимно от Европа. От две години насам обаче не беше идвал почти нито един европеец. И по едно време започнах да отчитам само загуби\", разказва Актепе.     Подобно е положението и на много други турски бизнесмени. Междувременно човек може да види как и по главната търговска улица на Истанбул животът замира. Все повече магазини затварят. По витрините са залепени плакати: „ Дава се под наем!\". Само големите търговски вериги и модни къщи все още оцеляват. Един от основните проблеми е ширещата се несигурност, казва икономистът Атила Йезиладъ. „На хората им дойде до гуша от извънредното положение. Те отлагат все повече намеренията си за инвестиции\", казва той. Турция въведе извънредно положение през юли 2016 година след неуспешния опит за преврат, за който турското правителство обвинява живеещия в САЩ проповедник Фетхуллах Гюлен.   Мурат Актепе е бил собственик на малък хотел, но фалирал и сега работи като сервитьор   Оттогава насам отношенията на Турция със САЩ и Европа се обтегнаха. Инвеститорите избягват Турция. Допълнително напрежение внася и един голям съдебен процес за нелегални сделки между Турция и Иран. По делото в Ню Йорк беше осъден турски банкер. Много турски банки са застрашени от огромни парични глоби. „Партията на справедливостта и развитието (ПСР) навремето беше партия на надеждите за много хора.    Тя им предлагаше визия и за икономическото бъдеще на страната. Сега стана партия на страха. Страхът от Запада, страхът ог движението Гюлен и от Кюрдската работническа партия (ПКК) обединява нейните избиратели. А това не вещае нищо добро за напредъка на страната\", казва Атила Йезиладъ.   Магазините по главната търговска улица на Истанбул един след друг загиват     Инфлацията в Турция достигна най-високото си ниво от 14 години насам. Турската лира губи от стойността си, въпреки че турската Централна банка наскоро вдигна лихвите. Междувременно едно евро се разменя за 4,60 турски лири. Само преди една година обменният курс беше 1 към 3,70. Икономическата ситуация предизвиква и все по-голямо недоволство сред много турци. \"Преди известно време можехме да си купим хляб за половин лира, а сега плащаме две лири отгоре\", оплаква се един минувач. „С всеки изминал ден имаме все по-малко пари в джоба, защото политиците години наред правеха грешки. И накрая обикновените хора ще плащат сметката\", казва друг. „Аз съм пенсионер, но въпреки това се налага да продължавам да работя, за да свържа двата края\", казва един възрастен мъж. А млада майка допълва: „По-рано често ходехме на ресторант. Сега обаче не можем да си позволим този лукс\".     Според официалните данни, турската икономика са развива много добре. Недоволството сред народа обаче расте. Във финансовия център на Истанбул се строят небостъргачи с държавни инвестиции. Поради девалвацията на турската лира се е увеличил и износът. Стопанският ръст е нараснал до 11,1 процента през третото тримесечие на 2017 година в сравнение със същия период на миналата година.    Това съобщи наскоро турската статистическа служба. Президентът Ердоган говори за икономически ръст от седем процента за цялата година. Почти нито една страна в ЕС не може да се похвали с такива показатели. „Силната икономика има нужда от силна държава. Нашата икономика расте въпреки всички проблеми и целта ни е Турция да се нареди сред десетте най-големи световни икономики\", заяви турският президент през ноември пред търговската камара в Анкара.   Икономистът Атила Йезиладъ: Един от основните проблеми е несигурността   Атила Йезиладъ се отнася твърде скептично към такива бомбастични изявления. „Турската икономика се развива по-добре, отколкото през 2016 година. Но далеч не така добре, както се опитват да ни внушат статиките\", казва той. Според него турското икономическо чудо е на глинени крака. „Да, ние отбелязваме бум в строителството. Сами виждате колко много небостъргачи се строят. Но това са мъртви инвестиции. Те не повишават производителността и не са дългосрочни\", казва икономистът.   Според него, държавата трябва спешно да ограничи икономическия ръст и вместо това да овладее инфлацията и външните дългове. През есента министерството на финансите съобщи, че външният дълг на Турция съставлява повече от половината от БВП на страната. А това е най-високото му ниво от 2003 година насам. „Навремето имах голямо доверие в турската икономика. В страната цареше оптимизъм.    Сега обаче много хора не смеят да започнат бизнес. Те се страхуват, че ще загубят парите си. И докато хората се страхуват, икономиката няма да са възстанови\", казва бившият хотелиер Мурат Актепе. Той споделя, че след смяната си в кафенето често минава покрай хотела, който доскоро е бил негов. Мурат Актепе обаче се е разделил с надеждата, че скоро ще може да го откупи обратно.", "date": "2018.01.07", "title": "Икономическото чудо на Ердоган: на глинени крака"}
{"url": "http://www.classa.bg/%D1%81%D0%B2%D1%8F%D1%82/item/377089-%D0%BC%D0%BE%D1%8F%D1%82%D0%B0-%D0%B5%D0%B2%D1%80%D0%BE%D0%BF%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8-%D0%B2%D1%82%D0%BE%D1%80%D0%B0-%D0%BA%D0%BB%D0%B0%D1%81%D0%B0", "text": "            „Истинска германска химия!\" В ушите на много поляци това звучи почти зловещо. Въпреки това от 1989 година насам тази реклама е гаранция за успешни продажби. Всяка полска домакиня се кълне, че само произведените и предназначени за германския пазар перилни и почистващи препарати са наистина германски, разбирай - висококачествени. Същите марки, произведени в Полша, не стават за нищо.    Полският „Персил\" не е истински „Персил\". И полското „Омо\" не е истинско „Oмo\". И така „Истинска германска химия!\" е най-популярната реклама по пазарите по продължение на полската граница с Германия. А и във вътрешността на страната, включително във Варшава. Майка ми прекосяваше половината град, за да осигури германския прах за пране на почти двойно по-висока цена от полския. И тя все още се гордее с това. И до днес повтаря: „Дадох всичко от себе си, за да не ходите като последните клошари със захабени дрехи\".   Безброй граждани на Централна Европа са твърдо убедени, че са вечните „европейци втора класа\". Това убеждение характеризираше и първото посещение в чужбина на полския премиер Матеуш Моравецки. Той се отправи точно към Будапеща. Виктор Орбан поства във Фейсбук видео за посещението с част от текста на полския национален химн. Във видеото той казва, че днес Централна Европа функционира блестящо. По времето на присъединяването на Унгария и Полша към ЕС през 2004 година, никой не можел да си представи, че днес те могат да бъдат наречени „двигател на ЕС\". Близките до управляващата полска партия медии започнаха да пригласят в същия дух. Във влиятелния вестник „Газета Полска\" излезе коментар, в който четем, че „страните от т. нар стар ЕС не разбират проблемите и интересите на Централна и Източна Европа. (...) Ето защо Полша трябва да създаде един съюз от приятелски страни, който да изразява техните проблеми и да отстоява техните интереси\".     Накърнените чувства са резистентни спрямо аргументите. Затова е все едно, че Орбан се изявява като прагматик, който от полска гледна точка застава срещу полските интереси в много стратегически сфери. Политическата опозиция срещу Моравецки и близките до нея медии могат да си говорят колкото си щат.    Те убеждават само вече убедените. Известно е, че накърнените чувства могат да бъдат посрещнати със съпричастие. Съпричастието е балсам за междучовешките взаимоотношния. Подобно е положението и с колективните чувства. \"Газета Полска\" дава повече от ясно да се разбере какви са копнежите на Полша. Страната се чувства неразбрана и иска нейните потребности да бъдат чути. Европа днес обича да упражнява политика на спомените.    И това е много почтено, тъй като повечето засегнати от Втората световна война и колониализма вече не са между живите. В момента ние имаме спешна нужда от поддържане на връзките. Защото ЕС също е един вид връзка, със закони, които създават рамките на съвместния живот. ЕС е преди всичко връзка между жителите на континента, които вярват, че между тях съществува подобна емоционална и идеологическа обвързаност.       Не е ясно, дали \"Хенкел\" или \"Унилевър\" съзнателно са произвеждали стоки с по-ниско качество за средноевропейските пазари. По всяка вероятност това изобщо не може да се докаже. Същото се отнася и до европейската политика на Берлин или на Париж, която нанасяла вреди на Централна и Източна Европа, както твърдят някои. В една щастлива връзка въпросът не е в това винаги да имаш право. Партньорите изразяват потребностите си, изслушват се взаимно и се опитват да откликнат на желанията на другия. Наивно ли е да се очаква, че следвайки този принцип, концерните и правителствата ще покажат съпричастие Днес и Сега? Че ще прояват разбиране към колективните рани?   Независимо че не са били водени от лоши намерения, ала въпреки това са създали такова впечатление? Много европейски медии и политици междувременно говорят за десен завой в Полша и другаде. Честно казано, дойде ми до гуша да слушам мрънканията, поученията, възмущенията, поляризациите и в крайна сметка подклаждането на вражди. Думите на съпричастие могат да лекуват наранените чувства. Когато обаче партньорите изричат неправилните думи на неправилното място, връзката се разпада. Обичащите се си стават врагове и изведнъж нито една дума вече не може да промени нещо.  ", "date": "2018.01.07", "title": "Моята Европа: \"Европейци втора класа\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377090-%D0%B4%D1%83%D0%BC%D0%B0%D1%82%D0%B0,-%D0%BA%D0%BE%D1%8F%D1%82%D0%BE-%D1%81%D1%82%D0%B0%D0%BD%D0%B0-%D0%B4%D0%BE%D1%81%D0%B0%D0%B4%D0%BD%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D0%B0", "text": "              Най-бедната и най-корумпираната страна поема председателството на Европейския съюз; в миналото България бе най-близка до СССР, а днес е на последно място по свобода на словото... Общо взето това са най-използваните клишета, с които големите международни медии описват България. Не че тези твърдения не са верни - има достатъчно изследвания, които ги подкрепят. Но клишетата за България нито дават ясна картина за случващото се в страната, нито показват разбиране за реалната ситуация. А още по-малко пък впечатляват някого тук. Като всички клишета.   Темата за борбата срещу корупцията също не предизвиква особен интерес. Преди години самото присъствие на думата „корупция\" в заглавията привличаше читатели. Но след толкова много говорене за битка срещу корупцията, споменаването на израза вече предизвиква главно досада. Повтарящите се взаимни обвинения между управляващи и опозиция, продължаващото с години създаване на нови и нови ведомства за борба срещу корупцията, както и безсрамието, с което се заобикалят закони и институции, силно отегчават българите. И когато някой голям европейски вестник за пореден път ни припомни, че България е най-корумпираната страна в ЕС, това нищо не променя.     В първите дни на годината, когато всеки ден четяхме заглавията за България в европейската преса, президентът Румен Радев наложи вето на приетия от парламента антикорупционен закон, който предвижда сливането на редица съществуващи институции и създаването на единен и централизиран антикорупционен орган. Основният проблем, според държавния глава, е опасността от силно политизиране на новата мегаструктура, чийто председател ще се избира от парламента. Радев участва активно в дебатите преди приемането на закона и подкрепи варианта на БСП, който предвиждаше ръководителят на новия орган да се назначава от президента - тоест, от самия него. Световните агенции съобщиха, че президентът „наложи вето на антикорупционен закон\". Изглежда, че нещо се случва, нали?   Заглавията създават илюзията, че България сериозно се е заела с въпроса, а политическото противопоставяне е точно по темата за борбата срещу корупцията. Нещата обаче не са такива. Управляващи и опозиция си организираха няколкомесечни телевизионни сблъсъци по проектозакона. Президентът свика заседание на Консултативния съвет за национална сигурност, а парламентът се мобилизира и прие закона преди края на годината. На нито един етап обаче корупцията не бе разгледана като престъпление, с което трябва да се бори прокуратурата, както пише в Конституцията. На нито един етап не бе направен опит за анализ защо съществуващите досега редица институции за борба срещу корупцията не се справиха и на какви основания очакването към новия орган е да успее. Подобни въпроси бяха задавани от време на време единствено от извънпарламентарни гласове.       Проблемът в България отдавна не се ограничава до класическата корупция, при която някой получава подкуп, „за да извърши или да не извърши действие по служба\", както пише в Наказателния кодекс. Когато си кмет на голяма община например и заедно с местния прокурор имаш анонимна офшорна фирма, която печели обществени поръчки в управляваната от теб община, това не е просто подкуп. Когато имаш огромен бизнес, но в същото време си политик и променяш законодателството, за да печелиш повече, това също не е просто подкуп. Когато си и политик, и бизнесмен, и медиен бос и като такъв можеш да променяш закони, да атакуваш опоненти, да притискаш конкуренти, да използваш институциите в собствен интерес, това определено е много повече от класическа корупция.   Все по-често чуваме израза „захваната държава\" и все по-често получаваме примери за това. Прокуратурата взима страна при събарянето на банка, Комисията за конфискация атакува с абсурдни мотиви критик на властта, Конституционният съд решава, че един политик хем е бил депутат, хем е бил шеф на ДАНС за ден и така спасява мястото му в парламента. Това не е просто корупция. Механизмът за сътрудничество и проверка на Еврокомисията е безсилен срещу този модел - вече 10 години продължава досадното отчитане на мерки и публикуване на доклади.   Българите виждат всичко това и осъзнават, че думата „корупция\" не е точно описание на реалността. Затова заглавията в чуждите медии вече не стряскат. Затова демонстрацията на борба срещу корупцията не привлича интерес. Стана просто досадно. Да го бяха мислили, нямаше да го измислят толкова удобно.", "date": "2018.01.07", "title": "Думата, която стана досадна на българина"}
{"url": "http://www.classa.bg/%D1%81%D0%B2%D1%8F%D1%82/item/377081-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BD%D0%B0%D0%B9-%D1%81%D0%BA%D1%8A%D0%BF%D0%B0%D1%82%D0%B0-%D0%B2%D0%BE%D0%B4%D0%BA%D0%B0-%D0%B8%D0%B7%D0%BF%D0%B8%D0%BB%D0%B8-%D1%81%D0%B0-%D1%8F", "text": "  Датската полиция обяви, че е открита най-скъпата бутилка водка в света,  , съобщи Би Би Си. Стойността на бутилката възлиза на $1.3 милиона.     Бутилката, украсена със злато, сребро и диаманти, беше задигната от бар, в който колекционер пази стотици бутилки водка. На камерите се вижда как мъж с шапка търси именно бутилката „Руссо-Балт“.   Силите на реда в Дания обявиха, че тя е била намерена на строеж в столицата. Бутилката е непокътната, а съдържанието й – изпразнено.    обявиха от полицията. Собственикът на бара изрази задоволството си от добрата новина. Той заяви, че въпреки празното съдържание, бутилката запазва старата си цена.    заяви Брайън Енгберг. Бутилката е била създадена от руската автомобилна компания „Руссо-Балт“ за отбелязване на стогодишнината й. Енгберг заяви, че притежава бутилката от половин година. По думите му тя е била използвана и в сериала „Къща от карти“ като подарък от руския президент на американския му колега.", "date": "2018.01.07", "title": "Намериха най-скъпата водка. Изпили са я"}
{"url": "http://www.classa.bg/%D1%81%D0%B2%D1%8F%D1%82/item/377082-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D0%BF%D0%B5%D1%80%D0%BB%D0%B0-%D0%BD%D0%B0-%D0%B4%D1%83%D0%B1%D0%B0%D0%B9-%D0%B2%D0%B8%D0%B4%D0%B5%D0%BE", "text": "\r\n   . Дефакто два небостъргача с височина от по 150 метра са свързани с топла връзка на последния етаж. \r\n   \r\n   Архитектурата е дело на Фернандо Донис, който е успял да спечели конкурса сред 926 предложения. \r\n   Dubai Frame е официално открита на 1 януари. \r\n   На час в нея ще могат да влизат по 200 посетители. \r\n   Очаква се през първата година през нея да преминат 2 милиона души. \r\n   Целта е Dubai Frame да се превърне в едно от любимите места за срещи на дубайци и гости на емирството. \r\n Работното време на сградата ще е от 10 до 19 ч. \r\n   Посетителите ще могат да видят музей посветен на историята на Дубай и да разгледат визуализация как ще изглежда той след 50 години. \r\n   Цената на сградата е 68 млн. USD. \r\n    ", "date": "2018.01.07", "title": "Най-новата перла на Дубай (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/377083-%D1%85%D0%B8%D1%82%D0%BB%D0%B5%D1%80-%D0%BA%D0%B0%D0%BF%D1%83%D1%82-%D1%85%D0%B0%D0%B9%D0%BB-%D0%BC%D0%B5%D1%80%D0%BA%D0%B5%D0%BB", "text": "\r\n\t \r\n \r\n\t \r\n \r\n\t \r\n      ", "date": "2018.01.07", "title": "Хитлер капут! Хайл Меркел!"}
{"url": "http://www.classa.bg/%D1%81%D0%B2%D1%8F%D1%82/item/377084-%D1%82%D1%80%D1%8A%D0%BC%D0%BF-%D0%BC%D0%B8%D1%81%D0%BB%D1%8F,-%D1%87%D0%B5-%D1%81%D1%8A%D0%BC-%D0%B3%D0%B5%D0%BD%D0%B8%D0%B9,-%D0%BF%D1%80%D0%B8-%D1%82%D0%BE%D0%B2%D0%B0-%D0%BC%D0%BD%D0%BE%D0%B3%D0%BE-%D1%81%D1%82%D0%B0%D0%B1%D0%B8%D0%BB%D0%B5%D0%BD-%D0%B3%D0%B5%D0%BD%D0%B8%D0%B9", "text": "Американският президент Доналд Тръмп се самоопредели като „гений, при това много стабилен гений”. Това написа той в „Туитър” след излизането на книга за него.   Книгата се казва „Огън и ярост: В Белия дом на Тръмп”, а неин автор е журналистът Майкъл Уолф. В нея се казва, че Доналд Тръмп се държи като малко дете, авторът се усъмнява в психичното здраве на президента и други подобни.    Американският държавен глава вече няколко пъти се изказа остро против четивото, а адвокатите му дори се опитаха да спрат книгата от печат. Това не стана и още в първия ден от продажбите тя е на път да се превърне в бестселър.   „Мисля, че мога да се определя не само като умен, а като гений…, при това много стабилен гений”, бе отговорът на Тръмп, който традиционно отправи през Туитър.", "date": "2018.01.07", "title": "Тръмп: Мисля, че съм гений, при това много стабилен гений"}
{"url": "http://www.classa.bg/%D1%81%D0%B2%D1%8F%D1%82/item/377085-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BF%D1%80%D0%B8%D0%B2%D0%BB%D0%B8%D1%87%D0%B0%D1%82-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BA%D1%8A%D0%BC-%D0%BE%D0%B3%D1%80%D0%BE%D0%BC%D0%BD%D0%B0%D1%82%D0%B0-%D0%B8-%D1%81%D0%B5%D0%BD%D1%87%D0%B5%D1%81%D1%82%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D0%B8%D1%80%D0%B0%D0%BD-%D0%B2-%D1%81%D0%B8%D1%80%D0%B8%D1%8F", "text": "На демонстрациите в Иран се издигат лозунги срещу водената от армията огромна и сенчеста война в Сирия - един от най-близките съюзници на Техеран и държава, която е на фронтовата линия на противопоставянето с главния му враг Израел.   Макар че протестите са съсредоточени върху икономическите въпроси, демонстрантите също така изразяват силна съпротива срещу политиката на правителството да изпраща млади иранци да се бият и да умират в Сирия, като същевременно харчи милиарди долари за армията, докато те казват, че приоритетно би трябвало да бъде създаването на работни места в Иран и овладяването на повишаващата се цена на живота.   Техните лозунги включват “Оставете Сирия, мислете за нас!” и “Смърт на Хизбула!” - подкрепяната от Иран ливанска въоръжена групировка, която е ключов инструмент на Техеран във войната в Сирия.   В самата Сирия вътрешните демонстрации се превърнаха в антиправителствени протести през 2011 г. Те бяха посрещнати с брутални мерки от силите за сигурност на президента Башар Асад, което доведе до гражданска война в страната.   Но след като в армията на Асад се появиха пробойни, а войници отказваха да стрелят по протестиращите и дезертираха при опозицията, Иран и по-късно Русия се намесиха в подкрепа на своя съюзник.   Теократичното ръководство на Иран представя тези усилия като религиозна война за шиитския ислям - епохална борба за защита на светилището на потомката на пророка Мохамед в Дамаск от сунитските джихадисти и за нанасяне на поразяващ удар върху това, което според него е американско-израелски заговор за унищожаване на Сирия. Но тези усилия са движени и от геополитически съображения. Сирия, която граничи както с Израел, така и с Ливан, е ключов възел в иранската мрежа за възпиране на Израел.   Техеран се нуждае от Дамаск едновременно като канал към и спонсор на Хизбула - авангардна сила на Техеран в региона. Сега армията на Иран и множество регионални милиции под негово командване действат на широк периметър във войната с бунтовниците и бойците на “Ислямска държава” както в Сирия, така и в Ирак. Той също така е ангажиран в ивицата Газа и е обвиняван, че подкрепя шиитските бунтовници в Йемен.   Плакати в чест на младите мъже, загинали в сражения в Сирия, са окачени на обществени места в Иран, за да напомнят за жертвата, която се плаща.   Имами възпоменават загиналите на петъчните молитви, а медии отдават почит на “мъчениците”, умрели, “защитавайки светилището” на потомката на Мохамед Саида Зейнаб в сирийската столица.   През септември иранският върховен водач аятолах Али Хаменей се помоли над ковчега на 25-годишния Мохсен Ходжаджи на погребение, предавано в цялата страна, последвано от голям митинг в Техеран. Тези ходове имаха за цел да разпалят патриотизма в страната, която е все по-изморена от военната авантюра в Сирия. Ходжаджи беше изобразен как е приветстван на небето от третия шиитски светец Хюсеин, внук на Мохамед.   Иран не разкрива колко негови войници са загубили живота си в Сирия, но Мохамад Али Шахиди, който ръководи Фондацията на мъчениците на ислямската революция, подкрепяща ветераните и семействата на загиналите, казва, че са убити над 2000 мъже, въпреки че почти половината от тях са чужденци от Афганистан и други държави, биещи се в състава на организирани от Техеран милиции.   През ноември полуофициалната информационна агенция Фарс съобщи за смъртта на ирански бригаден генерал в сирийския град Букамал, разположен срещу един от главните пропускателни пунктове между Сирия и Иран. Фарс заяви, че генералът е бил убит от минометен снаряд в битка с бойци на “Ислямска държава”.   Същата тази битка беше ръководена от самия командир на иранския Корпус на гвардейците на ислямската революция (КГИР) генерал-майор Касем Солеймани, който беше показан на видеокадри, разпространени в социалните медии, да се обръща към бойци на персийски. Той командваше шиитски бойци от Хизбула и иракските Сили за народна мобилизация, а също военни от сирийската армия и членове на иранския КГИР.   Сирийски бунтовници казват, че КГИР ръководи няколко големи битки от името на силите на Асад и има бази от северната до южната част на страната.   Според Стокхолмския международен институт за изследване на мира Иран харчи над 12 милиарда долара годишно за своята армия. Има информация, че той харчи милиони за субсидии и износ за Сирия, чиято икономика е съсипана от войната.   Протестите, които разтърсват сега Иран, избухнаха, след като последното бюджетно предложение на президента Хасан Рохани разкри орязване на местните субсидии и същевременно запазване на привилегиите на армията и религиозните институции.     Иран и Асад зависят от Хизбула за някои от най-трудните задачи с участието на специални сили в сирийската война. Но Техеран също така организира милиции от Афганистан, наречени Фатимиюн, и от Пакистан, наречени Зейнабиюн, които да се бият в Сирия. Той обещава заплати и гражданство на живеещите в Иран афганистански бежанци в замяна на пътуване за служба в Сирия.   Сирийски бунтовници казват, че се бият не само със сирийски правителствени войници, а и с ливански, иракски и афганистански бойци. А репортери на Асошиейтед прес са видели над военни пунктове край най-големия сирийски град Алепо да се веят знамената на афганистански и ливански милиции.   Самите бунтовници в Сирия, подсилвани от призиви за световен джихад, са подкрепяни от множество чуждестранни бойци.   Организацията “Хюман райтс уоч” казва, че иранският КГИР набира афганистански деца бежанци на едва 14 години да се бият в Сирия и те могат да бъдат разпознати по надгробните им плочи в Иран. Тя казва, че ирански медии възпоменават деца войници и приветстват ирански бойци на едва 13 години в битката в Сирия.   Иран също така силно разчита на калените в битки бойци на одобрените от държавата иракски Сили за народна мобилизация, които играят роля за разгромяването на бойците на “Ислямска държава” от двете страни на сирийско-иракската граница и отварянето на коридор за влиянието на Иран, простиращ се от Техеран през Багдад и Дамаск до Бейрут.   В Ливан и Ирак, също както в Иран, има опасност от враждебна реакция на народа срещу изтощителните военни усилия в Сирия, които продължават от почти седем години.   Когато ливанските власти разтуриха незаконни сергии на амбулантни търговци в крепост на Хизбула в южната част на Бейрут през октомври, жители излязоха по улиците, за да критикуват ръководството на Хизбула, че не ги защитава въпреки жертвите им в Сирия.   “Те би трябвало да посадят дърво на гроба на всеки мъченик”, изкрещя една жена пред камерите. “Всеки дом има мъченик. Всеки дом има ранен ветеран.”", "date": "2018.01.07", "title": "Протестите привличат вниманието към огромната и сенчеста война на Иран в Сирия"}
{"url": "http://www.classa.bg/%D1%81%D0%B2%D1%8F%D1%82/item/377086-%D0%BC%D0%B0%D0%B9%D0%BA%D1%8A%D0%BB-%D1%83%D0%BB%D1%84-%D0%BE%D1%82-%D0%BC%D1%83%D1%85%D0%B0-%D0%BD%D0%B0-%D1%81%D1%82%D0%B5%D0%BD%D0%B0%D1%82%D0%B0-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B4%D0%BE-%D0%B6%D0%B8%D0%B2-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D1%82%D1%80%D1%8A%D0%BC%D0%BF", "text": "Една седмица преди клетвата на Доналд Тръмп като президент на САЩ, лобито на неговия Trump Tower е пълно с репортери. Изпратени са с цел да следят всяко влизане или излизане на дипломати, топ-мениджъри, лобисти и бивши членове на предизборния щаб. Много от тези мъже и жени по-късно ще станат официални съветници, министри и ключови фигури в администрацията на Белия дом. \r\n   Единственият репортер, който минава от другата страна на бариерата за журналисти и влиза в асансьора на имението на Тръмп, се казва Майкъл Улф. Той е дългогодишен колумнист в списание New York, автор във Vanity Fair, Newser, Adweeek, Hollywood Reporter, The Guardian и писател. \r\n   Когато колегите му го питат дали ще се среща с новоизбрания президент, Улф само се усмихва. \r\n   \r\n   \"Книга ли?\", отговаря Тръмп. \"Чувам, че много хора искат да пишат книги\". \r\n   В следващите няколко месеца обаче Улф успява да си уреди достъп до Белия дом, който не остава незабелязан. С отличителната си външност и страстта си по нюйоркската мода, той изпъква на фона на всички останали братя по оръжие от медиите във Вашингтон, които се опитват да получат информация от вътрешния кръг на Тръмп. \r\n   \"Въоръжен\" е със синя служебна идентификационна карта, която се издава от Сикрет сървис на посетителите с предварително планирани срещи в Белия дом. Всички останали репортери в залата за пресконференции носят обикновена сива прескарта. \r\n   . \r\n     \r\n       По думите му - едно кресло във фоайето на крилото се е превърнало в заместител на \"постоянното му местожителство\". Оттам може да наблюдава всекидневната работа на най-високопоставените играчи в Белия дом на Тръмп. \r\n   В добавка към интригата, оказва се, че прогоненият бивш главен стратег на Тръмп - Стийв Банън, е човекът, който е разписвал почти всички искания на Улф за достъп до сградата. \r\n   Майкъл Улф се превръща в \"муха на стената\" на Белия дом. Разрешаването на подобна рядка привилегия обаче се връща тъпкано на Доналд Тръмп. Тази седмица журналистът публикува \"Огън и ярост: В Белия дом на Тръмп\", която се очертава най-взривоопасната изобличаваща книга, посветена на президентството му. \r\n   \r\n   Улф нарича американския президент \"мъж, който има по-ниско ниво на правдоподобност от който и да е човек, стъпвал на Земята\". \r\n   \"Ще ви кажа какво е определението, което всеки ми даваше за него. Всички ми казваха, че този човек е като дете. И имаха предвид, че изпитва нужда от незабавно удовлетворение. Целият свят се върти около него. 100 процента от хората в кръга му, включително висши съветници и членове на семейството му, имат съмнения в интелигентността му и пригодеността му за тази служба\", твърди авторът в интервю за NBC. \r\n   Самият Тръмп твърди, че Улф никога не е разполагал с толкова отворен достъп до администрацията му. \r\n \"Не съм разрешавал Никакъв достъп до Белия дом (всъщност му отказвах многократно) за автора на тази фалшива книга!\", написа Тръмп в Twitter, твърдейки, че никога не е разговарял с журналиста за евентуално публикуване на документален очерк. \r\n   Улф обаче твърди, че е разговарял с президента, при това - в официално интервю. \r\n   \"Дали той осъзна, че това е интервю - н езнам, но определено не беше неофициален разговор. Разговарях с него след клетвата. Прекарах около 3 часа с президента в разговор за хода на кампанията и в Белия дом. Така че прозорецът, който имах към света на Тръмп, беше сериозен\". \r\n   \r\n   Вместо да се притеснят - издателите изтеглиха премиерата на книгата с четири дни по-рано. Прессекретарят на Белия дом Сара Хъкаби Сандърс определи описанията на Майкъл Улф като \"тотална измислица, пълна с таблоидни клюки\". \r\n   Майкъл Улф е стар познайник на медийните кръгове в Ню Йорк. Публикациите му в някои от най-престижните издания в САЩ и Велиикобритания обикновено са псоветени на пресечната точка между бизнеса, знаменитостите и медиите. Естествено - това често го поставя в близост до сферата, присъща на Доналд Тръмп. \r\n   \", пише Улф за него в статия за Vanity Fair през 2004 г., посветена на премиерата на \"Стажанта\". \r\n   Самият Улф също има слабост към себереализацията: преди години прави провокативна телевизионна реклама, с която промотира колонката си във всекидневника USA TODAY. \r\n   Спотът показва как бизнесмен бяга през прозореца от офиса си, когато разбира, че Майкъл Улф иска да говори с него. Когато без да иска засича репортера на улицата, бизнесменът крещи \"This is off the record!\" (букв. \"извън протокола\" - репликата, с която интервюираният дава знак на журналиста, че му съобщава конфиденциална информация и не иска да бъде цитиран). \r\n    казва глас зад кадър. \r\n   Работата на Улф обаче е давала и повод за критики заради \"разкрасени\" или измислени цитати на други хора. \r\n Говорителката на Тръмп се възползва от това: \"Мисля, че трябва да се вгледате в предисторията на автора и ще видите, че е имал истински проблем с това\". \r\n   През 1998 г. американският журналист, адвокат и предприемач Стивън Брил обвинява Улф в това, че е \"измислял и преправял цитати\" за целите на книгата си, посветена на Силициевата долина (\"Степен на прегаряне: Как оцелях в годините на златната треска в интернет\"). Брил дори намеква, че Улф е създал съвкупен образ от трима различни директори от AOL. \r\n   В увода на \"Огън и ярост\" от 2018 г. Улф се опитва да избегне неизбежния въпрос за правдоподобността на историите, които разказва. \r\n   , пише той, като добавя, че ще позволи на читателите си сами да преценят кои от твърденията на героите в книгата му са истински и кои - фалшиви. \r\n   Списание New York публикува откъс от книгата му с редакторска бележка, че Улф е провел около 200 интервюта за период от 18 месеца. \r\n От Белия дом твърдят, че авторът всъщност не е получавал чак толкова активен достъп до сградата. \r\n \"Всъщност, може би има над 30 искания за достъп до информация от страна на Майкъл Улф, за които има отказ\", каза Сара Сандърс. Сред тях имало и над 20 молби за интервю с президента. \r\n \", допълва тя. \r\n За разлика от политиката за публичност на информацията, от Белия дом отказват да разсекретят протоколите с данни за посетителите. От тях би могло да се види кои са служителите от администрацията, които са подписвали разрешенията за синята карта на Улф. Според Сандърс - журналистът е имал малко повече от дузина разговори със служители на Белия дом и почти всички от тях са били по разрешение на Стийв Банън. \r\n Всъщност Банън присъства в \"Огън и ярост\" със сериозен удар по реномето на президента. Той казва, че срещата на първородния син на Тръмп - Доналд младши с руската адвокатка в Trump Tower през 2016 г. е била \"предателска\". Книгата описва Банън като своеобразен кукловод на президентството. \r\n \r\n \"Стийв рядко е имал срещи на четири очи с мен и само се преструва, че е имал такова влияние - достатъчно, за да заблуди някои хора без достъп и без представа, на които помогна да напишат измислени книги\", пише в него. \r\n На постоянните въпроси на журналистите за коментар по казуса, говорителката на Тръмп Сара Сандърс отговаря: \"Американският народ не се интересува от книги, пълни с лъжи. Вместо това иска да разбере повече за растящата икономика, смазването на ИДИЛ и всички прекрасни неща, които се случват в тази държава\". \r\n \"Не мисля, че изобщо се интересуват за боклука, който някакъв неизвестен до вчера писател или уволнен служител иска да разпространи\". \r\n  \r\n  \r\n  \r\n   \r\n", "date": "2018.01.07", "title": "Майкъл Улф: От \"муха на стената\" в Белия дом до жив кошмар за Тръмп"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377079-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%BB%D1%84%D0%B8%D0%BC%D0%B0%D0%BD%D0%B8%D1%8F-%D1%89%D0%B5-%D0%B2%D0%B8-%D0%BE%D1%82%D0%B2%D1%80%D0%B0%D1%82%D0%B8", "text": "Долу притеснението и затворените врати: сега онова, което се правеше тайно, стана масово и популярно. В мрежата се появи нова мода на селфита - сега момичетата се снимат, докато седят върху тоалетната чиния. Това, което до сега не бе прието да се обсъжда в прилична компания, сега става обществено достояние, пише в. \"Сън\".     Момичето на снимката, седейки върху тоалетната чиния, показва с жест на ръката си, че всичко е супер.        Момичето спира четенето не само за селфи При това да се обясни природата на това странно явление не е възможно. Потребителите в мрежата направо са полудели, опитвайки се да покажат своята оригиналност.      Приятелка снима момиче, което седи върху тоалетната чиния. То няма нищо против. Модница оценила зеркало в уборной и сделала фото для соцсетей.    ", "date": "2018.01.07", "title": "Новата селфимания ще ви отврати"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377080-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-7-%D1%8F%D0%BD%D1%83%D0%B0%D1%80%D0%B8", "text": "Ще покажете истински чудеса, в творчеството и техническия прогрес. Всичко, с което ще се заемете, ще се отдава в ръцете ви. Искрените чувства, ще ви помогнат да погледнете на личния си живот по различен начин. Възможно е много от вас, да решат да възобновят връзката си с бивш любим или да отменят развод. Вечерта е подходяща за дълго пътуване. Не се отвръщайте от хора, които искат вашата подкрепа. Дори и с пари, да не може да им помогнете, ще могат да се облегнат на вашето надеждно рамо. Не бъдете упорити в тези области на живота, където е необходима гъвкавост и лоялност. Дори във финансовата област, трябва да станете мъдри, за да не загубите натрупаните средства. Специално внимание трябва да обърнете на вашето здраве. Ако не искате да хванете простудно заболяване, обличайте се според времето и не общувайте с болни. Любим човек, ще ви подари нещо, за което отдавна мечтаете. Вечерта, се опитайте се да си починете и се отпуснете преди лягане. Не е препоръчително за този ден да планирате пътувания, преговори и разговори с любимия човек. Слушайте гласа на сърцето си, успокойте се морално и не бягайте след това, което ще доведе до проблеми. Трябва да се съсредоточите върху постиженията, довели ви до успех. Благодарете на онези, които са ви помогнали от сърце. Може да бъдете поздравени - успехите на работното място са невероятни, а в кариерата сте напреднали. Дори тези, които не са вярвали във вашите силни страни и способности, ще се удивят. Любовните взаимоотношения, ще носят само положителни емоции, което ще ви даде сила и енергия. По темите за живота, е по-добре да не философствате, а да започнете активна работа. Трябва да завършите всичко, което сте започнали, за да отворите пътя към новото. Може да оставите работата за малко настрани и да си позволите да се отпуснете в кръга на приятелите. В края на краищата, всички пари в света няма да заработите. Отношенията с роднините могат да се променят драматично, уви, в лоша насока. Може би сте твърде принципни? Очакват ви критични ситуации, от които ще бъде трудно да намерите изход. Но ако подкрепата от близките хората, дойде навреме, всичко ще мине с малка загуба. Пестете не само пари, но и духовна сила. В противен случай, ще станете зависими от хора, които изпитват към вас жалост, а не искрени чувства. Очаква ви един добър ден, когато настроението ви ще бъде не само празнично, но и пролетно. Това е по вина на новата любов, която се е появила в живота ви напоследък. Ползата от малките дела, ще бъде огромна, така че не ги пренебрегвайте. За да си починете от всички трудности и неприятности от последните дни, трябва да се отпуснете или да отидете на кафе.   Няма да имате сили или желание да свършите всичко, което сте планирали. Може дори да оставите личните си проблеми настрани, за да не развалили нещо. Мрачното настроение, ще ви навреди в личната сфера. Любимият човек очаква от вас действия, а не обещания. Достатъчно сте го \"хранили\" с красиви думи и признания. Препоръчително е, да разширите обхвата на интересите си и да разнообразите живота си. Може да правите промени в личния си живот, особено ако сте необвързани. Подобрете живота си и изработете ясна схема на действие. Перспективите в финансовите дела, далеч не са химерични, така че сериозно се заемете с това в този ден. Трябва да избягвате стреса - психологически и физически. Денят е по-подходящ за почивка, тиха комуникация и изследване на вашия духовен свят. Не започвайте неща, с които сте малко запознати. Опитайте се да поддържате дистанция от хора, които са много по-възрастни от вас. Вечерта, ви очаква приятна изненада от любимия. Не се препоръчва да забравяте за основните неща, от изпълнението на които зависи много. Това повече се отнася за финансовите въпроси, които не са на ниво. Ако не спрете да преследвате идеалната любов, ще останете сами. Склонни сте да фантазирате, но не го правете до такава степен. Вечерта е възможно спешно пътуване.", "date": "2018.01.07", "title": "Дневен хороскоп 7 януари"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377076-%D0%B8%D1%81%D0%BA%D0%B0%D1%88-%D0%BB%D0%B8-%D1%81%D0%B2%D0%B8%D1%80%D0%BA%D0%B0-%D0%B7%D0%B0-11-%D0%BB%D0%B5%D0%B2%D0%B0-%D0%B5%D0%BB%D0%B0-%D0%B2-%D0%B1%D0%B0%D1%88%D0%BA%D0%B8%D1%80%D0%B8%D1%8F", "text": "Чак такова странно и щедро предложение рядко се отправя по нашите земи, пишат медиите в Башкирия. Голям билборд в намиращата се в състава на Руската федерация република, обещава шедрата промоция за туристите, които решат да прекарат новогодишните празници там. Не се знае колко са се възползвали. На плаката пише на руски език : \"Искаш ли свирка? за 400 рубли.\" Това според курса в момента прави 11 български лева. Не се знае колко ефективна е била тази реклама.  ", "date": "2018.01.07", "title": "Искаш ли свирка за 11 лева? Ела в Башкирия!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377077-%D1%88%D0%B2%D0%B5%D0%B4%D1%81%D0%BA%D0%B0%D1%82%D0%B0-%D0%B1%D0%B0%D1%80%D0%B1%D0%B8-%D1%81-200-%D0%BE%D0%BF%D0%B5%D1%80%D0%B0%D1%86%D0%B8%D0%B8", "text": "Пикси Фокс, известна с това, че си е направила 200 пластични операции и дори си е махнала 6 ребра, за да заприлича на Барби, публикува нови снимки на нереалното си тяло в Инстаграм. Девойката има 470 000 абонати в онлайн платформата. За нея най-големият комплимент е да й кажат, че прилича на анимационен герой. Както БЛИЦ съобщи, тя е похарчила около половин милион паунда, за да може да изпълни своята визия на емблематичната супергероиня. Това включва корекция на гърдите, клепачите и кръста.          ", "date": "2018.01.07", "title": "Шведската барби с 200 операции"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377078-%D1%82%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-%D1%81%D0%B5%D0%B1%D0%B5-%D1%81%D0%B8-%D0%B8-%D0%BB%D0%B8%D1%88%D0%B5%D0%BD%D0%B8%D1%8F%D1%82%D0%B0", "text": "Лишения, здравословно хранене, диета, спорт - всичко това е нещо, което трябва да знаем, когато се борим с излишните килограми. Нека обаче бъдем честни. Не винаги, когато човек иска да отслабне, може да се справи с диета или упражнения. Най-важното нещо е волята и силата на духа, пише life.ru.        По-надолу ще видите 10 вдъхновяващи дами, които успяха да преборят излишните килограми. Може би тези снимки „преди\" и „след\" ще вдъхновят и вас?      Тази девойка губи 20 килограма само за една година.     Това пък е резултат от тренировки и диета – 36 килограма за 2 години.      Кристин е свалила 79 килограма и дори е намерила начин да заобича стрийте си.      Минус 77 килограма, но плюс една огромна усмивка на лицето.     Тя тежала 130 килограма, но днес е 65,7 килограма. Всичко това само за 13 месеца.      Известната руска блогърка Татяна Рибакова е свалила 50 килограма. Девойката е тежала 110 кг.       От Шрек до Мулан за две години. [null] Това наистина е невероятна трансформация. Тя отслабна с 59 килограма!   Минус 45 килограма за една година!      Това момиче е загубило 31 килограма, независимо от непоносимостта си към глутен.  ", "date": "2018.01.07", "title": "Те победиха себе си и лишенията"}
