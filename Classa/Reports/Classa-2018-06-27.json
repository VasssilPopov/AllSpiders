{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/383450-%D0%BA%D0%BE%D1%81%D0%BA%D0%B0-%D0%BA%D0%BE%D0%BB%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D1%83-%D0%BD%D0%B0%D1%81-%D1%81%D1%80%D1%8A%D0%B1%D1%81%D0%BA%D0%B0-%D0%BC%D0%B8%D0%BD%D0%B5%D1%80%D0%B0%D0%BB%D0%BD%D0%B0-%D0%B2%D0%BE%D0%B4%D0%B0", "text": "Компанията за безалкохолни напитки „Кока кола\" предлага нов прoдyĸт нa бългapcĸия пaзap – извopнaтa вoдa „Poca\". Tя ce бyтилиpa в Cъpбия и cтaвa втopaтa мapĸa вoдa, ĸoятo ĸoмпaниятa пpeдлaгa y нac. Извopнa вoдa „Poca\" вeчe e нa пaзapa в цялaтa cтpaнa. Tя e c ниcĸo cъдъpжaниe нa нaтpий и e пoдxoдящa и зa бeбeтa и дeцa, вĸлючитeлнo и зa пpигoтвянe нa xpaнaтa им. Πpeдлaгa ce в oпaĸoвĸи oт 0.5L, 0.75L и 1.5L в cъщaтa бyтилĸa ĸaтo минepaлнa вoдa „Бaнĸя\", ĸoятo e 100% peциĸлиpyeмa. Щe ce пpoдaвa и нa cъщaтa цeнa. „Poca\" oбaчe нямa дa ce пpeдлaгa в xoтeли, pecтopaнти и ĸaфeнeтa, ĸъдeтo „Бaнĸя\" ce пpoдaвa в cтъĸлeни бyтилĸи. Бългapия e пъpвият чyждecтpaнeн пaзap, нa ĸoйтo щe ce пpeдлaгa извopнaтa вoдa. Tя щe бъдe пoпyляpизиpaнa чpeз peĸлaмa пo тeлeвизиятa, интepнeт, ĸaĸтo и чpeз външнa peĸлaмa и тaĸaвa в тъpгoвcĸитe oбeĸти. Гoдишнaтa ĸoнcyмaция нa чoвeĸ y нac e 106 литpa, c ĸoeтo cтpaнaтa ни ce дoближaвa дo Гepмaния, Итaлия и Фpaнция. Πaзapът e дoминиpaн oт минepaлнaтa вoдa c 50% дял, 1/3 ce пaдa нa извopнaтa, a тpaпeзнaтa дъpжи 1/6 oт пaзapa. Boдeщитe мapĸи пpи минepaлнaтa вoдa ca „Дeвин\", „Гopнa бaня\" и „Бaнĸя\". Πpи извopнaтa дoмиpa „Дeвин\" c 50% дял, a вaжнo мяcтo имaт и „Бaчĸoвo\", „Бaлдapaн\" и „Mиxaлĸoвo\". „Koĸa-Koлa\" пpитeжaвa зaвoдa, в ĸoйтo ce бyтилиpa „Poca\" oт 2005 г. Toгaвa aмepиĸaнcĸият гигaнт ĸyпи „Bлacинĸa\" – втopият нaй-гoлям пpoизвoдитeл нa бyтилиpaнa вoдa в Cъpбия cpeщy 21.5 млн. eвpo.", "date": "2018.06.27", "title": "Коска кола продава у нас сръбска минерална вода"}
{"url": "http://www.classa.bg/%D1%81%D0%B2%D1%8F%D1%82/item/383445-%D1%80%D1%83%D1%81%D0%BA%D0%B0%D1%82%D0%B0-%D0%BD%D0%B0%D0%B9-%D1%81%D0%B5%D0%BA%D1%81%D0%B8-%D1%84%D0%B5%D0%BD%D0%BA%D0%B0-%D0%B2%D1%8F%D1%80%D0%B2%D0%B0%D0%BC,-%D1%87%D0%B5-%D1%89%D0%B5-%D1%81%D0%BC%D0%B5-%D0%BF%D1%8A%D1%80%D0%B2%D0%B8", "text": "Младата Наталия Андреева, която мнозина вече наричат \"Кралицата на Световното първенство\", сподели с RT впечатленията и надеждите си за футболния турнир.   \"Много съм щастлива, че това се случва в нашата страна\", каза красавицата. „Сега международните журналисти, които не знаеха какво наистина се случва в Русия, ще видят всичко отвътре и светът ще разбере колко приятелска, открита и усмихната е нашата страна.\"   Според младата рускиня \"Ние преживяваме огромна промяна в културата и аз много се радвам, че много чужденци са дошли в страната ни, както съм сигурна на сто процента, че всички ще си тръгнат с най-приятни емоции\", подчерта Наталия.   Фенката, чиито снимки са се появили в много международни медии, спокойно отбелязва вниманието на медиите и казва \"всяко момиче е красиво по свой начин\".   В допълнение, Наталия даде своята прогноза относно резултатите от Световната купа в Русия. \"Аз съм уверена, че ще бъдем първи, цялата страна вярва и с голямо сърце подкрепя руския отбор\".   Що се отнася до поражение на Русия от Уругвай, Наталия посочи „важното сега е да си направим изводи, да съберем сила, а в следващия мач да покажем на света колко силни и прекрасни сме.\"   След появата на Наталия като \"Кралицата на Световната купа\", британският вестник Сън публикува материал, в който се твърди, че руската красавица е порно звезда. Тя обаче отрече слуховете и ги описа като \"откровени лъжи\".", "date": "2018.06.27", "title": "Руската най-секси фенка: \"Вярвам, че ще сме първи\""}
{"url": "http://www.classa.bg/%D1%81%D0%B2%D1%8F%D1%82/item/383446-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B8-%D1%81%D0%B0-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B8-%D0%BF%D1%80%D0%B5%D0%B4-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC", "text": "Ядрените атакуващи подводници от класа Virginia се смятат за едни от най-добрите по рода си, като поради успешната им история увеличиха плановете за придобиването им от 30 на 48 единици.   Въпреки това, с течение на времето, Вирджиния остават без възможности за подобрения и вероятно най-мощната флота в света ще се събуди с флотилия от остарели подводници, според The National Interest. Въпреки това, командването на флота има други планове за актуализиране на тези подводници, които противоречат на ограниченията на самия дизайн.   Изграждането на подводници Вирджиния, модификация \"Блок V\", ще стартира през 2019 г. Те ще получат блокове за полезен товар, наречени VPM (\"Вирджиния Модул полезен товар \"), съдържащи четири ракетни установки, всяка от които е предназначена за седем круизни ракети, общо 20 допълнителни ракети.   При съществуващ план за развитие на подводниците, Военноморските сили не искат да чакат появата на нови промени. Те искат да се актуализират подводниците успоредно с появата на новите технологии, без да се чака модификацията \"Блок V\".   Въпреки това, американските военноморски сили се сблъскват със сериозния проблем, произтичащ от факта, че границата на изменение на класа подводници Вирджиния е почти достигната. В някакъв момент Военният флот на САЩ ще трябва да пусне нови атакуващи подводници, но не се планира да се направи това преди 2034 г.   \"Факт е, че военноморските сили на САЩ трябва да се движат бързо, за да гарантират, че техните подводници няма да останат в сянката на нови заплахи, като например новата атакуваща подводница на Русия от клас 885 Ясен \", заключава статията.", "date": "2018.06.27", "title": "Най-добрите американски подводници са изправени пред сериозен проблем"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/383447-%D0%B8%D0%BD%D0%B5%D1%80%D0%BA%D0%BE%D0%BC-%D0%BF%D0%BE%D0%B8%D1%81%D0%BA%D0%B0-%D1%83%D1%81%D0%BA%D0%BE%D1%80%D0%B5%D0%BD%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0", "text": "Подадено е заявление за придобиване на активите на CEZ Group в България, съобщиха от Комисията за защита на конкуренцията (КЗК), цитирани от investor.bg. Документът е от Инерком България\", а в искането е записано регулаторът да извърши преценка дали нотифицираната сделка представлява концентрация между предприятия, подлежаща на предварително уведомяване. Ако тя бъде счетена за такава, „Инерком\" иска сделката да бъде одобрена с ускорена процедура и КЗК да постанови незабавно ѝ изпълнение. За започнало производство по мащабната енергийна сделка КЗК съобщи още в средата на март. Тогава от регулатора уточниха изрично, че няма да проверяват произхода на парите на купувача. В последващите месеци обаче нямаше развитие по това производство. Сега от КЗК приканват заинтересованите лица да изразят своите писмени становища за въздействието на сделката. Очакванията на антимонополната комисия обаче са, че операцията няма да засегне конкуренцията на пазара. Ограничено въздействие може да има върху националния пазар на производство и продажба на едро и вертикално свързания с него пазар на търговия с електроенергия.", "date": "2018.06.27", "title": "Инерком поиска ускорена процедура"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/383448-%D0%B3%D0%BE%D1%82%D0%B2%D1%8F%D1%82-%D0%BE%D1%82%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "Артан Груби, председател на Комисията по европейските въпроси в македонския парламент и член на Демократичния съюз за интеграция (ДСИ), който е част от управляващата коалиция в Скопие, заяви, че импийчмънтът на президента Георге Иванов е подготвен, но се чака „подходящият момент\" той да бъде внесен в парламента. „Продължава инфантилната политика на Иванов и съжалявам за това, но трябва да убедя гражданите, че няма да се допусне един узурпатор, който няма легитимност, особено при албанците, да саботира работата на парламента, когато целият демократичен свят приветства Договора, каза Груби, цитиран от БГНЕС. Според него Иванов оглавява малка група, която е против евроатлантическата интеграция на страната. Депутатът посочи също, че са в ход консултации с юридически и конституционни експерти, за да се избегне блокадата на Иванов, ако и след повторното гласуване, не сложи подписа си под указа за ратифициране на Договора с Гърция. „Ако президентът Георге Иванов реши да не подпише и втори път закона за ратифициране на Договора за спора с името, той съзнателно нарушава конституцията и ще наруши правната и политическата система в страната. Освен това, сериозно се намесва в правомощията на парламента, за което няма право\", заяви заместник-председателят на Събранието на Македония Фросина Ташевска-Ременски. Иванов е длъжен да подпише указа след повторното гласуване на Закона в съответствие с чл. 75 от конституцията. „Поради това, срещу него могат да бъдат взети правни мерки в парламента, както и да бъде внесен вот на недоверие, но и Конституционния съд и други компетентни институции имат право и са задължени да заведат дело\", каза Ременски.", "date": "2018.06.27", "title": "Готвят отстраняване на президента на Македония"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383449-%D0%BF%D1%80%D0%BE%D1%81%D1%82%D1%80%D1%83%D0%BB%D1%8F%D1%85%D0%B0-%D0%BF%D0%B5%D1%80%D0%B0%D1%82%D0%B0", "text": "Петър Низамов, известен като Перата, е бил прострелян в Бургас. Стрелбата е станала малко след 22 ч. във вторник близо до бл. 41А в ж.к. „Изгрев\". Низамов е получил огнестрелни рани в краката. Извършена му е спешна хирургична интервенция. Няма опасност за живота му. По-късно за нападението съобщи в социалните мрежи и самият Низамов. По думите му той е станал жертва на опит за убийство, извършено в близост до дома му. Срещу него са били изстреляни осем куршума, добавя Низамов. Трима души изскочили от храстите и са стреляли, обяснил самият Низамов пред разследващите. Патрулиращ в района полицейски патрул чул гърмежи и викове за помощ. Пристигналите на място полицаи откарали пострадалия в спешното отделение на бургаската болница. На мястото на инцидента са намерени 4 гилзи. Търсят се свидетели. Низамов стана известен след т.нар. граждански арести на мигранти по границата. Прокуратурата повдигна обвинение срещу него, но съдът го оправда. Перата е обвиняем и за нападение на журналист по време на протестите в Асеновград.", "date": "2018.06.27", "title": "Проструляха Перата"}
{"url": "http://www.classa.bg/%D1%81%D0%B2%D1%8F%D1%82/item/383441-%D1%80%D0%BE%D1%85%D0%B0%D0%BD%D0%B8-%D0%B8%D1%80%D0%B0%D0%BD-%D0%B8%D0%BC%D0%B0-%D0%BF%D1%80%D0%B0%D0%B2%D0%BE-%D0%B4%D0%B0-%D0%BE%D0%B1%D0%BE%D0%B3%D0%B0%D1%82%D1%8F%D0%B2%D0%B0-%D1%83%D1%80%D0%B0%D0%BD-%D0%B7%D0%B0-%D0%BC%D0%B8%D1%80%D0%BD%D0%B8-%D1%86%D0%B5%D0%BB%D0%B8", "text": "Иран има право да обогатява уран за мирни цели, заяви вчера иранският президент Хасан Рохани в изявление, излъчено по държавния телевизионен канал.   В речта си Рохани нарече решението на Тръмп да се откаже от мултинационалното ядрено споразумение \"незаконно\" и увери, че страната му няма да се поддаде на американския натиск и ще защитава своята независимост и ценности.   През май президентът на Иран заяви, че решението на Тръмп да се оттегли от ядреното споразумение \" нарушава международните споразумения\".", "date": "2018.06.27", "title": "Рохани: Иран има право да обогатява уран за мирни цели"}
{"url": "http://www.classa.bg/%D1%81%D0%B2%D1%8F%D1%82/item/383442-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BC%D0%B5%D0%BD%D0%B8-%D0%B5%D0%B6%D0%B5%D0%B3%D0%BE%D0%B4%D0%BD%D0%B8%D1%8F-%D1%81%D0%B8-%D0%B0%D0%BD%D1%82%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BC%D0%B0%D1%80%D1%88", "text": "Северна Корея реши да отмени традиционната демонстрация \"срещу американския империализъм\", която се провежда ежегодно по повод годишнината от началото на Корейската война. Този ход идва като част от разведряването на отношенията между Пхенян и Вашингтон, съобщава Independent. Маршът традиционно се характеризираше с визията на развети знамена и лозунгите, извиквани с пълен глас. В продължение на години, той отбелязваше началото на събития и обществени прояви срещу \"империалистическите политики на САЩ\" и имаше за цел да засили национализма и единството на корейския народ. Маршът продължаваше до 27 юли, когато е краят на конфликта на Корейския полуостров.   Миналата година, на демонстрацията на площад \"Ким Ир Сен\" в Пхенян, участваха близо 100 000 души и дори бе емитирана специално посветена серия пощенски марки. Този път, за контраст, плакатите показват положителен тон и насърчават икономическото развитие и сближаване на цялата корейска нация.   Северна Корея смекчи антиамериканската си реторика след срещата на своя лидер Ким Чен-ун и президента на САЩ, Доналд Тръмп през юни в Сингапур и след обещанието на последният да прекрати военните учения с Южна Корея.   Два дни след срещата по севернокорейската държавна телевизионна мрежа бе излъчен 42-минутен документален филм, разказващ за тези споразумения. В допълнение, излъчването му се повтаря често оттогава, което означава, че вероятно няма севернокорейци, които да не са наясно с промените в отношенията между Северна Корея и САЩ.   Корейската война (1950-53) и опустошението, което страната понесе от ръцете на Съединените щати и техните съюзници, остават важна част от образованието на всички севернокорейци.", "date": "2018.06.27", "title": "Северна Корея отмени ежегодния си анти-американски марш"}
{"url": "http://www.classa.bg/%D1%81%D0%B2%D1%8F%D1%82/item/383443-%D0%BE%D0%B3%D0%BE%D1%80%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%BE%D1%82-%D1%85%D0%B0%D1%80%D0%BB%D0%B8-%D0%B4%D0%B5%D0%B9%D0%B2%D0%B8%D0%B4%D1%81%D1%8A%D0%BD", "text": "Американската компания \"Харли Дейвидсън\" реши да увеличи в чужбина производството на емблематичните си мотоциклети, което предизвика гнева на американския президент Доналд Тръмп.   Решението на фирмата е свързано с увеличението на митата, наложени от Европейския съюз (ЕС), които увеличават цената на средния мотоциклет за потребителите с 2 200 долара. Северноамериканският лидер описа действията на компанията като предаване на полето на \"търговската война\".   \"Изненадан съм, че от всички компании, Харли Дейвидсън са първите, които вдигнаха бялото знаме, много се борих за тях\", твърди Тръмп в Twitter. Президентът смята, че аргументът за производство зад граница, за да се избегне тежестта на митата, е \"само претекст\" за компанията.   Легендарният мотоциклет е сред американския износ, който ЕС реши да обложи с повече мита за алуминий и стомана. Компанията Харли Дейвидсън обясни по време на събрание с акционерите, че тези допълнителни разходи, които ще бъдат между 30 и 45 милиона долара, представляват \"непосредствено и трайно вредно въздействие\" върху бизнеса, съобщава The Huffington Post.   След САЩ, Европа е вторият по големина пазар за мотоциклетната компания, където  миналата година  продад  40 000 бройки. Представителите на компанията очакват, че преместването на монтажните заводи в чужбина ще отнеме между девет и осемнадесет месеца.", "date": "2018.06.27", "title": "Огорчението на Тръмп от Харли Дейвидсън"}
{"url": "http://www.classa.bg/%D1%81%D0%B2%D1%8F%D1%82/item/383444-%D1%82%D1%80%D1%8A%D0%BC%D0%BF-%D0%B2%D0%B5%D1%87%D0%B5-%D0%BD%D0%B5-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BE%D1%82-%D0%BC%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%81%D0%B2%D0%BE%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0", "text": "Американският министър на отбраната Джеймс Матис губи тегло в решенията на президента Доналд Тръмп. Например, по въпросите на Иран, Северна Корея и други важни въпроси, министърът не e бил в течение, съобщава NBC News.   Според медията, Матис научава за решението на Тръмп да оттегли Съединените щати от ядреното споразумение с Иран, от колега на президента. Също така, Матис научил, че Тръмп е поръчал прекъсване на американските военни учения с Южна Корея, едва след като обитателят на Белия дом обещал концесията на севернокорейския лидер Ким Чен-ун.   И накрая, през миналата седмица, президентът отново взе решение, без да се консултира с министъра на отбраната, когато публично нареди на Пентагона да се създаде шести клон на въоръжените сили, който да управлява военните операции в космоса. \"Те наистина не се разбират\", каза бивш служител на Белия дом, който е наблюдавал отблизо връзката между двамата.   Следователно, президентските функционери, към чиито съвети Тръмп все по-често прибягва, са най-старите членове на неговия кабинет.", "date": "2018.06.27", "title": "Тръмп вече не се интересува от мненията на своя министър на отбраната"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383440-%D0%BF%D0%BE%D0%B4%D0%B0%D0%BB%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D1%81%D0%BE%D1%86%D0%B8%D0%B0%D0%BB%D0%B5%D0%BD-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%BE%D1%81%D0%B8%D1%86%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE", "text": ". Преди да бъде назначена за заместник-министър на труда и социалната политика е заемала същата длъжност. След като вече не на работа в Министерството на труда и социалната политика, Димитрова може да се върне на предишната си длъжност. Припомняме във връзка с протеста на майките на деца с увреждания социалният министър   подаде оставка, но ден по-късно беше върнат на поста си от премира Борисов. След него оставка подаде и зам. социалният министър Росица Димитрова.  Премиерът   прие оставката на зам.-социалния министър Росица Димиртова. Тя подаде оставка заради общественото недоволство по повод участието й в 11-тата сесия на Конференцията по Конвенцията за правата на хората с увреждания, която се проведе в Ню Йорк. Въпреки рокадите палатковият лагер пред парламента на протестиращите майки остана. Омбудсманът   заяви, че е много важно въпросният законопроект, който, по думите й, е изработен заедно с майките на деца с увреждания, да влезе в парламента.", "date": "2018.06.27", "title": "Подалата оставка социален зам.-министър Росица Димитрова се връща на работа в община Велико Търново"}
{"url": "http://www.classa.bg/%D1%81%D0%B2%D1%8F%D1%82/item/383432-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8-%D0%B1%D1%83%D1%80%D0%BA%D0%B8%D1%82%D0%B5", "text": "Холандия прие ограничена забрана за носене на ”скриващи лицето облекла” на публични места. Забраната се отнася включително за ислямските бурка и никаб, но не и за хиджаба, който покрива само косата, съобщава Асошиейтед прес.     Крайнодесният политик Герт Вилдерс се опитва от над 10 години да прокара такава забрана. Горната камара на парламента одобри днес с гласуване окончателно мярката. Холандският закон е представен от правителството като \"религиозно неутрален\" и няма толкова голям обхват, колкото във Франция и в съседна Белгия. Той се отнася до обществения транспорт, образователните институции, болници и правителствени сгради. Проучвания показват, че само няколкостотин жени в Холандия носят никаб или бурка.", "date": "2018.06.27", "title": "Холандия забрани бурките"}
{"url": "http://www.classa.bg/%D1%81%D0%B2%D1%8F%D1%82/item/383433-%D0%B5%D1%81-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "След продължили два дни преговори в Люксембург министрите на външните работи на страните от ЕС са се съгласили да вземат предвид постиженията на двете страни досега.  Според тяхното решение се открива път през юни догодина предприсъединителните преговори със Скопие и Тирана да започнат с условието реформите в двете страни да продължат. Уточнява се, че решението за начало на преговори е обвързано с подкрепа от Европейския съвет и с осъществения напредък до края на следващата година. Предвижда се дотогава Европейската комисия да започне подготовката за преговорите. Днешното решение на европейските министри бе взето на последното заседание на Съвета на ЕС в рамките на българското председателство.", "date": "2018.06.27", "title": "ЕС започва преговори с Македония"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383434-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D1%81%D0%B0%D0%BC%D0%BF%D1%81%D0%BE%D0%BD-%D1%81%D1%82%D1%80%D0%B0%D0%BD%D0%BD%D0%BE%D0%BF%D1%80%D0%B8%D0%B5%D0%BC%D0%B5%D1%86", "text": "    Преподобни Сампсон, по народност римлянин, бил син на знатни и богати родители, които му дали добро образование и от ранни години му внушили любов към Бога и желание да следва закона Господен. Обичайки ближните, както заповядва Господ, Сампсон изучил лекарското изкуство, за да помага на страдащите. Господ благословил неговото добро намерение и му дал чудотворна сила да изцерява недъзи.     След смъртта на родителите си Сампсон наследил голямо богатство, което той употребил за полза на ближните. Всички свои роби пуснал на свобода, раздавал щедри милостини, подслонявал и хранел сиромаси и странници.   Той обичал усамотението, но грижейки се преди всичко за ближните, Сампсон се заселил в Цариград и построил дом, където приемал бедни, болни и странници. Сам лекувал болните и с Божия сила вършел много чудеса. От смирение той скривал тия прояви на особената Божия милост към него. Но неговият свят живот станал известен и патриархът го ръкоположил за свещеник.   Случило се, че  , който царувал в онова време, опасно заболял. Старанията на най-изкусните лекари отишли напразно. Но Сампсон чрез чудесната сила, дадена му от Бога, излекувал царя.   - Ще ти дам награда каквато пожелаеш - казал му възрадваният цар, - вземи пари или имот!   - Богатство не ми е нужно - отговорил Сампсон. - Аз такова имах и доброволно се лиших от него. Ако искаш да ми окажеш голяма милост, заповядай да построят дом за болните и бедните! С това ти ще угодиш на Бога и мене твърде много ще зарадваш.   Царят изпълнил желанието на Сампсон и построил обширна болница и страноприемница, където назначил Сампсон за началник.   Св. Сампсон се трудил до дълбока старост и умрял в 550 година. Лицето му сияело от тиха радост, когато завършил своя богоугоден живот. Много чудеса ставали над неговия гроб и в уредената от него болница.", "date": "2018.06.27", "title": "Св. преподобни Сампсон Странноприемец"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/383435-27-%D1%8E%D0%BD%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "678 г. - Свети Агатон (по произход грък) е избран за римски папа на 100-годишна възраст.   1328 г. - Херцогиня на Бавария Елизабета Сицилийска се омъжва за Стефан II в Мюнхен.   1427 г. - Фридрих I продава замъкът Нюрнберг на град Нюрнберг.   1536 г. - Основан е хундураският град Сан Педро Сула от конкистадора Педро де Алварадо.   1709 г. - Император Петър Велики разбива армията на краля на Швеция Карл XII в битката при Полтава (нов стил 8 юли).   1893 г. - В резултат на икономическата криза в САЩ настъпва срив на фондовата борса в Ню Йорк.   1898 г. - Завършва първото в света самотно околосветско плаване на Джошуа Слоукъм от Нова Шотландия, Канада.   1905 г. - Екипажът на руския боен кораб Потьомкин въстава срещу репресивното отношение на офицерите си.   1931 г. - Американският авиоконструктор Игор Сикорски получава патент за първия си вертолет.   1936 г. - В СССР с постановление са забранени абортите; забраната е отменена през 1955 г.   1944 г. - По нареждане на Сталин започва масова депортация на българи, гърци и арменци от Крим към източните райони на СССР.   1946 г. - Със закон е извършена национализация на застрахователното дело в Народна република България и е създаден Държавен застрахователен институт (ДЗИ).   1950 г. - Студената война: Съединените щати решават да изпратят войски в Корейската война.   1954 г. - Първата в света атомна електрическа централа е пусната в експлоатация край град Обнинск, недалеч от Москва.   1974 г. - Аугусто Пиночет се самопровъзгласява за президент на Чили и управлява страната като диктатор до 1990 г.   1981 г. - Централният комитет на Китайската комунистическа партия издава „Резолюция по някои въпроси от историята на нашата партия след основаването на Китайската народна република\", с която прехвърля отговорността за Културната революция на Мао Дзъдун.   1985 г. - Основан е Българският футболен съюз в град София.   1991 г. - Войски на СФР Югославия нахлуват в Словения, два дни след като тя обявява независимост и с това започва Десетдневната война.   2007 г. - Състои се световната премиера на американския филм Хари Потър и Орденът на феникса.  ", "date": "2018.06.27", "title": "27 юни, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/383436-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D0%BC%D0%BE%D0%B9-%D0%BC%D0%B0%D0%BB%D1%8A%D0%BA-%D0%B4%D0%B5%D1%82%D1%80%D0%BE%D0%B9%D1%82", "text": "От известно време Перник е на път да загуби славата си като град на коравите мъже със страст към важните неща от живота, а именно бой, оръжия, насилие и прочее.   Претендентът за новия гангстерски рай на България също е сравнително близо до София.   Това е важно от логистична гледна точка, за да може избягалите от Софийския затвор да отскачат бързо и лесно дотам, да се срещат с приятелите си, останали извън решетките, и всички заедно да развиват успешен бизнес с лихварство и дрога.   Добре дошли на малко над 60 км от София, а именно - в Ботевград.   Още е пресен споменът за развръзката на сагата с рецидивиста Владимир Пелов, който загина след престрелка в самия център на града, а другият участник в събитията, Марио Панчев, почина по-късно в \"Пирогов\".   И тъкмо и ботевградчани, и останалата част от България започнаха да се успокояват, че поне няма пострадали невинни хора, отново Ботевград стана най-горещата точка в страната. Причината не е, че там е по-топло от дъждовната столица или защото точно от там е избягал поредният арестант.   В събота вечер сигнал за силна музика от ромска сватба в ботевградски квартал превръща града в римейк на филма \"Осмата миля\".   Вместо в гетата на Детройт, действието се развива в ж.к. Саранкс. Ботевградската \"Осма миля\" носи името ул. \"Плиска\" и вместо надпревара по най-бързо и оригинално рапиране най-вероятно се е провеждала такава по кючек на фона на ориенталски ритми.   Тъмнокожите приятели на Еминем от детройтския краен квартал са заменени от техни амбициозни дубльори на ботевградска територия.    Страстта към музиката е еднакво силна и от двете страни на Океана, само стиловете са различни. На мястото на задъхания гангстерски рап на американския изток се носят кючеци, \"Шушана\" и песни на жени, познати само по първо име.   Българо-ориенталските неравноделни ритми явно обаче не са допаднали на съседите и те не проявяват никаква толерантност към силната музика и факта, че тече празненство.   Затова викат полиция, каквато често бива викана и из гетата на Детройт, макар че там дънещите колони са най-безобидния мотив да набереш номер 911.   Оказва се, че и в ж.к. \"Саранкс\" силната музика е последният проблем на полицаите, които биват посрещнати с дъжд от камъни, дървета и дори пейки и им се налага да използват груба сила.   От своя страна чисто \"по детройски\" ботевградските момчета са категорични, че са невинни и онеправдани жертви на системата, а полицаите само са си търсили повод и са започнали първи боя. После, за да не излизаме от сюжета, се оказва, че някои от ромите са криминално проявени, а двама са със съответно 16 и 18 присъди.   Не ни се мисли ако имат роднини и приятели в затвора - те с по колко присъди ще са.   Кючек-надпреварата, която според нас стои в основата на появата на властите, приключва по американски - лошите са арестувани.   Леко отклонение от сценария имаме при декорите. И в Детройт, и в Ботевград всичко важно се случва директно на улицата, но в Ботевград за фон служат не караваните на гетото, а панелен блок номер 15, който по чудо има дограма и стъкла на повечето прозорци.   Ботевградската \"Осма мисля\" предизвика вълна от коментари и затормози сървърите на социалните мрежи. За щастие на водещите на сутрешните блокове, политици се надпреварваха да споделят мнението си за създалата се ситуация.   Светлана Дончева написа Facebook статус по темата. Българският хелзинкски комитет подготвя становище.   А на жителите на Ботевград им остава само да се надяват, че в близките дни другаде ще стане нещо по-фрапиращо от съботно-неделните събития, за да спрат да бъдат най-споменавания град в България.", "date": "2018.06.27", "title": "Ботевград - мой малък Детройт"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/383437-%D0%BF%D0%BE%D0%BD%D0%B5-%D0%B4%D0%B0-%D0%B1%D0%B5%D1%88%D0%B5-%D1%81%D0%BC%D0%B5%D1%88%D0%BD%D0%BE", "text": "Гледахте ли дебатите около вота на недоверие срещу правителството на Борисов? Нищо. Вариантите човек да си причини подобно изживяване и без това са малко. Трябва или професионално да се интересуваш от тези неща, или да изпаднеш в онова рядко безнадеждно човешко състояние, в което нямаш друга работа във вторник следобед, освен да гледаш БНТ2.   Да си признаем - този вот на недоверие се превърна в пародия на самия себе си.   Не защото проблемите на сектор \"Сигурност\" не са достатъчно сериозни. Не защото вътрешният министър и подопечните му служители не изчерпаха отдавна резерва с гафове, които обществото може да толерира.   Не, този вот на недоверие, както и толкова други преди него, са пародийни заради своята безсмисленост. Нима има някой, който да се съмнява в това, че правителството ще оцелее? Депутатските гласове са разпределени с точност и каквото е имало за притискане, убеждаване и купуване, вече 100% е свършено надлежно и отговорно. И мачът е свирен още преди първия съдийски сигнал и началото на дебатите.   Този път ГЕРБ и Патриотите дори не си направиха труда да се поскарат с Корнелия Нинова от спортна злоба. Депутатите отметнаха дебатите за 1 час и се разотидоха, и без това на никого не липсват.   Така де, тези дебати и без това се гледат от професионалисти, пенсионери и от на един депутат от ГЕРБ (няма да казваме кого) майка му, която му се кара, ако не го види в пленарната зала.   А можеше вотът да бъде забавен! Да бъде цветен и \"раздвижен\", да привлича и по-младата аудитория. Вместо обичайната размяна на реплики, дуплики, лични обяснения и мерене на фактология пред полузаспала зала, може да се заложи на комедията.   Подобно шоуто на Джон Оливър ще започнат да изваждат важни социални проблеми, завивайки ги в по няколко язвителни и закачливи майтапа за по-лесното възприятие на зрителите. Вярно, и Оливър започна да се изтърква след втория сезон, но у нас и без това имаме възможност да сменяме комиците на всеки няколко години.   И без това живеем във време, в което много по-лесно е да вярваш на комедианти отколкото на политици.   Представете си колко ще скочи рейтингът на политиците, ако вземат да се затапват един друг с вицове и смешки, вместо да се мъчат със статистика и препратки към закони. Вместо това ще си наемат собствени сценаристи, които да им крадат смешки и стари вицове, превръщайки ги в политически речи. Тактиката е изпробвана и работи без грешка - вижте само колко добре му се получава на Слави Трифонов.   Само може да прескочим тук Крум Зарков от БСП, че неговият специфичен хумор за дядовци и ДС по-вероятно ще докара проблеми на партията му, отколкото да й спечели дивиденти.   Междувременно на прословутия екран до председателите на НС ще вървят на живо туитовете по темата на дебата като тяхната задача ще е да отбелязват силата на аргументите и колко са забавни смешките. Така ще се създаде интерактивност, която да напомня по някакъв начин на хората на директна демокрация.   Вярно, партийните тролове ще налазят веднага дебатите, превръщайки ги безобразно мазало, но поне партиите ще се създадат по този начин по няколко работни места.   Този екран може да се ползва и за други неща. Вярно, днес Корнелия Нинова така и не успя да си пусне клипчето с Бойко Борисов, но я си представете колко по-разчупени ще са депутатските изказвания, ако към тях вървят мултимедийни презентации и кратки образователни анимации.    Ако проявят малко повече инициатива, дори и може да използват иновативни технологии и добавена реалност, които БНТ ползва за отразяване на мачовете от Световното. През останалото време - епизоди на \"Том и Джери\" за отегчените народни представители.   А на премиерското място ще има холограма на Бойко Борисов. Човекът и без това предпочита да си гледа мачове, да рита топка с \"Тигрите\" или да върши нещо друго, а на опозицията всеки път й излиза пяна на устата, защото премиерът ги пренебрегва.   Така всички ще са доволни - хем Борисов ще си върши неговите си неща, хем в Народното събрание ще има негова версия, която периодично ще гледа мрачно и ще цитира набор от стандартизирани отговори и оправдания - \"комунистите\", \"предишните правителства\", \"не сме виновни ние\", \"коалиционните партньори\"... въобще обичайният репертоар.   За да се разчупят допълнително нещата, в правилника на Народното събрание ще се въведат забавни спиртни игри за самите депутати.    Всеки път, когато Елена Йончева каже думата \"ограда\", Марешки спомене с или без причина името на партията си \"Воля\", някой от ГЕРБ изръси, че опозицията \"завижда за председателството\" или Корнелия Нинова заговори за \"Оставка!!!\", всички в Пленарна зала трябва да пият по едно малко. Язък за Михаил Миков, че вече не е в парламента.   Така всеки дебат може да има къса и дълга версия. Късата, подобно на всяко стендъп шоу, ще е около 45 минути (с рекламната пауза за игри на късмета). Все пак, да не се изморява аудиторията и да не й стане скучно от толкова много политически смешки наведнъж.   Дългата версия обаче ще се практикува по-рядко и ще по формулата на риалити форматите и на \"Сървайвър\" - всички ще седят в залата докато издържат - без ядене, без пиене и без ходене до тоалетната.   Накрая най-издръжливият ще реши какво ще се случва. Тук БСП може да похитрува и да възприеме тактика от своите гласоподаватели, разчитайки на пелени за възрастни, но все пак ще трябва да се изправят със строгата военна подготовка, която лидерът на ВМРО и военен министър Красимир Каракачанов ще приложи на своите депутати.   Периодично някой може да бъде викан в изповедалнята на главния прокурор да признава грехове и корупция. Разбира се, ако главният прокурор въобще пожелае подобно нещо.   Така във вота на недоверие най-сетне ще има някаква форма на интрига. Зрителско гласуване с SMS-и няма да има. Затова са все пак изборите веднъж на четири години.    А колкото до демокрацията, тя и без това е в пародийно състояние. Нека поне е развлекателна.", "date": "2018.06.27", "title": "Поне да беше смешно"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/383438-%D0%B1%D0%BD%D0%B1-%D1%87%D1%83%D0%B6%D0%B4%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8-%D0%B1%D1%8F%D0%B3%D0%B0%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Въпреки стабилните си макроикономически показатели и непрекъснатите хвалби на правителството за бизнес средата у нас не само че няма прилив на чужди инвестиции в България, но се наблюдава и отлив. Чужди инвеститори са изтеглили 161 млн. евро от капиталовложенията си през първите четири месеца на годината, показва статистиката на БНБ, пише \"Сега\".   Това е една от причините за срива на преките чужди инвестиции в периода януари-април с близо 50% в сравнение със същия период на миналата година.   В българската икономика са влезли 113 млн. евро от чужбина при 229 млн. година преди това.   Най-големи суми под формата на дялов капитал са изтеглили от българския пазар инвеститори от Унгария – 103 млн. евро, и Италия – 43 млн. евро.   Този вид инвестиции са показател за дългосрочни планове за бизнес в страната, но през последните две години делът им постоянно намалява.   Данните на БНБ показват още, че задграничният бизнес предпочита да усвоява печалбата от българските си подразделения и да прибира дивиденти, вместо да я реинвестира.   За първите четири месеца на годината реинвестираната печалба е едва 19 млн. евро, което е трикратно по-малко от същия период на миналата година.   Нарастват единствено инвестициите под формата на заеми, които компаниите майки зад граница отпускат на българските си предприятия.   За периода януари-април този тип вложения са 254.8 млн. евро при 126.4 млн. евро година преди това.   Тези заеми обаче трябва да се връщат и от данните на БНБ се вижда, че например инвеститори от Швейцария от началото на годината са си прибрали 98 млн. евро от предоставените кредити.   От началото на годината основен източник на чужди капитали за българската икономика, макар и под формата на кредити, е Холандия, следвана от Русия и Германия. Холандия е инвеститор номер едно за България през последните години, но голяма част от тези вложения в действителност не са холандски – заради либералните данъчни закони страната е използвана от инвеститори от различни страни, включително и от българи, които регистрират компаниите си там.   Инвестициите в недвижими имоти от чуждестранни лица остават на ниски нива – 3.4 млн. евро, при 3.3 млн. евро за януари – април 2017 г. Руснаците продължават да са най-големият вложител в имоти у нас (2.1 млн. евро), следвани от граждани на Казахстан (0.5 млн. евро) и Израел (0.4 млн. евро).   В същото време продължава експанзията на български компании зад граница.   През първите четири месеца на годината родни фирми са инвестирали в чужбина 73.3 млн. евро. Това е с 10 млн. евро повече от първите четири месеца на миналата година. През последните две години българските инвестиции в чужбина достигат 300 млн. лв.", "date": "2018.06.27", "title": "БНБ: Чуждите инвеститори бягат от България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/383439-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B8-%D1%81%D0%B5-%D0%BF%D0%B0%D0%B7%D0%B8-%D0%B7%D0%BE%D1%80%D0%BA%D0%BE-%D0%BD%D0%B0%D0%B4-500-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2%D0%BB%D0%B8%D0%B7%D0%B0%D1%82-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BA%D1%80%D0%B0%D0%B9-%D0%B3%D0%BA%D0%BF%D0%BF-%D0%BC%D0%B0%D0%BB%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE", "text": "Сметките сочат, че потокът от бежанци ни най-малко не е спаднал, както отчитат от МВР. Край село Малинка се ползва за пиаца, откъдето бегълците се товарят на автомобили. Всички стигат до София, откъдето хората се прекачват на други превозни средства, за да се насочат към Сърбия. Каналите са на афганистанци и пакистанци. Превозът през нашата територия само се осъществява от българи. Полицаи пък действат като отцепка. Овчари признават, че близо до оградата непрекъснато намират останки от храна и шишета минерална вода с етикет на турски език.", "date": "2018.06.27", "title": "Границата ни се пази зорко: Над 500 мигранти влизат на седмица край ГКПП-Малко Търново"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/383431-%D0%B7%D0%B0%D1%89%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0-%D1%81-%D0%B4%D1%83%D0%BC%D0%B8%D1%82%D0%B5-%D0%BC%D0%BE%D1%8F%D1%82-%D0%BF%D1%80%D0%B8%D1%8F%D1%82%D0%B5%D0%BB-%D1%82%D0%B0%D0%B9%D0%BF%D0%B8", "text": "Има най-малко три причини, поради които Бойко Борисов би трябвало да поограничи употребата на думите \"моят приятел Тайпи\". Демонстративното фаворизиране на Ердоган върши днес добра работа.  Но нека помислим и за утре.             \"Турция прекъсна връзките си с демокрацията и се превръща в едноличен режим.\" Думите са на основния съперник на Ердоган - Мухарем Индже, кандидат на кемалистката Републиканска народна партия. От вчера Турция вече е страна, която се управлява директно от президента. Страна с принизена роля на парламента, с еднолично и на практика безконтролно право на назначения, тъй като в едни ръце са съсредоточени огромни правомощия от изпълнителната, законодателната и съдебната власт.   Какво означава това за България? На пръв поглед изборите в Турция не променят нищо. Начело на двете държави продължават да са Борисов и Ердоган, които често демонстрират отличните си отношения. И двете държави са партньори в НАТО, а България, заедно с другите страни от ЕС, продължава да зависи от добрата воля на Ердоган да задържа мигрантите на своя територия. Не се е променило и това: потъпкването на демокрацията в Турция бе в ход и преди влизането в сила на новата конституция.   Днес не е като вчера   Има обаче и две огромни разлики. Първо, трансформацията на Турция от парламентарна демокрация в едноличен авторитарен режим окончателно приключи. До вчера съседната държава можеше да бъде критикувана за прекрачване на някои свободи и за прекалено дългото извънредно положение, но малко или повече и поне на хартия тя си беше демокрация. Точно това, впрочем, даде възможност на втората разлика да се прояви - ако до вчера изглеждаше, че Ердоган е едноличен представител на турския народ, защото или е маргинализирал, или е пратил в затвора малкото останала опозиция, то днес картината е различна. Видя се, че има и друга Турция - и България е длъжна да говори и с нея. Ако искаме добри отношения с Анкара днес, демонстрацията на близост с Ердоган е добре дошла. Ако искаме обаче добри отношения в дългосрочен план, демонстративното фаворизиране на Ердоган става проблемно.   Резултатите, а и самата предизборна кампания показаха, че опозицията в Турция е жива. И твърдо решена да защитава демокрацията. Днес тя е дори по-силна в сравнение с последните години. И то на фона на почти двегодишно извънредно положение, с хиляди магистрати в затвора, закрити медии и арестувани журналисти. Накратко: желанието за демокрация е още живо, а десетки милиони турски граждани очевидно не са съгласни с това, в което Ердоган превръща държавата им. Тази обществена група ще има свое представителство в парламента и едва ли ще се откаже да защитава позициите, заради които спечели доверие - развита, светска и европейска Турция.   Какво се очаква от нас   След изборите Ердоган вероятно ще спре да споменава толкова често сърцето си, в което, както знаем, влиза и Кърджали. Но едва ли ще забрави тази своя любима фраза. Затова е добре България да отговаря по-енергично на подобни провокации - такива са очакванията не само на българското общество, но и на проевропейската част от турското. Вероятно е също така Ердоган да спре да преследва толкова интензивно т.нар. гюленисти, които Анкара обвинява в организиране на неуспешния опит за преврат от лятото на 2016 година. А България ще стори добре, ако спре да предава в чувал всеки посочен от Ердоган. Както направи с Бююк, въпреки отказа на съда. Както направи с още седем души, опитали се да избягат през нашата граница. И както обеща да направи само преди месец, когато вътрешният министър на Турция представи списък с 14 организации и фирми на българска територия. Нарушаването на човешките права се забелязва не само от малобройна загрижена общност в България, но и от подобна общност в Турция, която със сигурност е по-многочислена.   Има и още една причина, поради която българският премиер би трябвало да ограничи употребата на фразата \"моят приятел Тайпи\". Значителна част от българските изселници в Турция са светски настроени и подкрепиха опозицията. Мнозина от тях живеят в западните райони на страната, където изборите спечели опозиционният кандидат. Тези хора са здравата връзка между двете държави и за тях Ердоган определено не е приятел. (Намесата на ДПС на страната на Мухарем Индже е само детайл, но също е част от картината.)   Още в първия си официален коментар от името на ЕС комисарите Могерини и Хан предупредиха за дългосрочните отражения на новата система на управление върху демокрацията в Турция. Така че: не е време за разваляне на отношенията, но със сигурност е време за по-дългосрочно мислене. Турция става все по-малко демократична и все по-разделена. А който продължава да нарича Ердоган \"моя приятел\", взима страна в това разделение.", "date": "2018.06.27", "title": "Защо Борисов трябва да внимава с думите \"моят приятел Тайпи\""}
{"url": "http://www.classa.bg/%D1%81%D0%B2%D1%8F%D1%82/item/383430-%D0%BA%D0%BE%D0%BB%D0%BA%D0%BE-%D0%B2%D0%BB%D0%B0%D1%81%D1%82-%D0%B8%D0%BC%D0%B0-%D1%81%D0%B5%D0%B3%D0%B0-%D0%B5%D1%80%D0%B4%D0%BE%D0%B3%D0%B0%D0%BD", "text": "Години наред Реджеп Ердоган работи за налагането на президентска система. С успех. Сега той вече е и президент, и премиер. И би могъл да остане начело на Турция до 2033 година.  С колко власт разполага Ердоган сега?           През април 2017 в Турция се проведе референдум, на който турските граждани одобриха въвеждането на тъй желаната от Ердоган президентска система. След провелите се тази неделя (24.06.) президентски и парламентарни избори преходът към тази система вече е завършен. Едно е е ясно: Ердоган разполага с повече власт от всякога. Ето в какво точно се изразява тя:   Президент и премиер   Постът на министър-председателя ще бъде премахнат. Отсега нататък шеф на изпълнителната власт ще бъде държавният глава, който според досегашната конституция имаше по-скоро представителни функции. В бъдеще президентът сам ще обявява назначенията и уволненията на всички висши държавни чиновници, както и на вицепрезидентите и министрите, чийто брой също ще се определя от него. Парламентът няма да има думата. Членовете на кабинета няма да имат право да бъдат и депутати.   Управление с декрети   Президентът ще може да издава декрети със силата на закони в сферата на изпълнителната власт. Те ще влизат в сила след публикуването им в Държавен вестник. Одобрението на парламента няма да е необходимо. Щом обаче парламентът гласува закон в съответната сфера на изпълнителната власт, съответните декрети вече няма да са валидни. Президентските декрети не бива да ограничават конституционните права и не се отнасят до вече законно гласувани правила. Само парламентът може да въвежда закони - с изключение на закона за проектобюджета.   Президентът и парламентарното мнозинство   Преди реформата президентът беше длъжен да спазва политически неутралитет. Отсега нататък ще е различно: той може да запази партийното си членство. По този начин президентът е председател на най-голямата парламентарно представена партия и като лидер на мнозинството може да контролира парламента. Впрочем, Ердоган се завърна на председателския пост на неговата Партия на справедливостта и развитието (ПСР) още през май 2017 година.   Двойни избори   Както и миналата неделя, оттук нататък в Турция ще се провежда двоен вот - едновременно президентски и парламентарни избори с петгодишен мандат. Двойните избори увеличават вероятността партията на съответния президент да разполага с мнозинство в парламента. Сегашните избори бяха планирани първоначално за ноември 2019 година, но Ердоган предпочете да ги изтегли напред. Два и повече мандата   По принцип президентът може да бъде избиран само за два петгодишни мандата. Управляващата ПСР обаче си оставя отворена задна вратичка. Ако парламентът вземе решение за предсрочни избори по време на втория мандат на президента, тогава президентът може да се кандидатира още веднъж. Освен това при новата президентска система броенето на мандатите започва отново. Това означава, че след сегашната си победа Ердоган встъпва в \"първия си\" президентски мандат. Чисто теоретично той може да остане на власт до 2033 година. По-малко права за парламента   Депутатите губят правото си да свалят министри от власт. Парламентът може да отправя писмени запитвания само до вицепрезидентите и министрите, но не и до президента. Депутатите имат право в бъдеще да искат импийчмънт не само за държавна измяна, но и за всякакъв род престъпление. Препятствията за това обаче се твърде високи. За предаването на съответното разследване на правосъдието се изисква парламентарно мнозинство от две трети.   Минимални шансове за малките партии   Остро оспорваната десетпроцентна бариера при парламентарни избори, която ощетява преди всичко прокюрдските партии, остава в сила. Ограничаване на независимостта на правосъдието   С реформата президентът получава повече правомощия и спрямо правосъдието. След приемането на конституционната реформа важи следното правило: държавният глава номинира шест от 13-те членове на Висшия съвет на съдиите и прокурорите. Този съвет е отговорен за номинирането на съдиите и прокурорите. Останалите членове на съвета се избират от парламента, където обаче президентът е лидер на парламентарното мнозинство. При предишната система юристите сами определяха мнозинството членове на Висшия съвет на съдиите и прокурорите. Впрочем, тогава членовете му бяха 22. Има и още една промяна в съдебната система: военните съдилища в Турция вече са закрити.", "date": "2018.06.27", "title": "Колко власт има сега Ердоган"}
{"url": "http://www.classa.bg/%D1%81%D0%B2%D1%8F%D1%82/item/383425-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%B3%D1%8A%D1%80%D1%86%D0%B8%D1%8F", "text": "Македонският президент Георге Иванов е взел решение да не подписва Закона за ратификация на договора с Гърция, предаде агенция МИА.     В решението, което кабинетът на македонския президент изпрати днес на медиите, са посочени причините, поради които президентът Иванов няма да подпише указа, съобщи МИА.   Македонският президент посочва, че няма мандат да подпише указа за обнародване на закона за ратификация на това споразумение.   „Един от стълбовете на моята политика в изборната програма от 2014 г. е, че не приемам промяна на конституцията с цел промяна на конституционното име. Не приемам идеи или предложения, които биха застрашили македонската национална идентичност, специфичността на македонската нация, македонския език и македонския модел на съжителство. На президентските избори  534 910  граждани гласуваха за тази моя изборна програма и ме избраха на президент на Република Македония“, се казва в писмото.   В него се посочва, че споразумението поставя Република Македония  в положение на подчиненост и зависимост от друга държава, т.е. Република Гърция.   Македонските депутати на 20 юни с  69 гласа „за“ и без „против“ и въздържали се в 120-местния парламент ратифицираха договора с Гърция, подписан на 17 юни в Преспа от външните министри на  Македония и Гърция  Никола Димитров и Никос Коздиас.   Според  конституцията и правилника на парламента в случай на вето от президента на държавата законът отново ще бъде пратен в парламента и отново ще трябва да бъде гласуван с абсолютно мнозинство от общия брой депутати,  т.е. да получи  зелена светлина от най-малкото  61 депутати.   Законът след това пак се  изпраща на президента, който според  конституцията е длъжен да го подпише, отбелязва МИА.  ", "date": "2018.06.27", "title": "Македонският президент отказа да подпише договора с Гърция"}
{"url": "http://www.classa.bg/%D1%81%D0%B2%D1%8F%D1%82/item/383426-%D0%BE%D1%82-%D0%B4%D0%B5%D1%82%D1%81%D1%82%D0%B2%D0%BE-%D0%B1%D0%B5%D0%B7-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D1%82%D0%B2%D0%BE-%D0%B4%D0%BE-%D1%88%D0%B5%D1%84-%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-5-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0", "text": "Да живееш в комуна в Канада през първите пет години от живота си заради това, че баща ти е избягал от САЩ, за да не служи по време на войната във Виетнам. В горската хижа, в която живееш с родителите си, да няма достъп нито до течаща вода, нито до електричество.   Едва ли човек може да си представи нещо подобно, когато става дума за детството на едно от големите имена в Силициевата долина. Точно такива обаче са първите години на Стюърт Бътърфийлд - съоснователят на технологичните компании Flickr и Slack.   Бътърфийлд  признава, че родителите му определено са били хипита. Това се потвърждава не само от това, че баща му емигрира, за да избегне войната, но и от името, което родителите дават на сина си - след раждането си Стюърт първоначално е кръстен с не особено подходящото име за мъж Дарма.   Идеята на семейство Бътърфийлд да живеят сред природата обаче се оказва трудна за реализиране. Нужна е много работа, за да може човек да се справя сам в природата. В крайна сметка семейството, заедно с малкия Дарма/Стюърт, се премества в град Виктория, столица на канадската провинция Британска Колумбия. Именно там момчето, по това време седемгодишно, вижда първия си компютър. Страстта в него бързо се разпалва и той започва да се учи да програмира на новата машина.   Прехвърляме се в наши дни, когато богатството на вече 46-годишният Стюърт Бътърфийлд се оценява на над 1 милиард долара. Той е основател както на сайта за споделяне на снимки Flicker, така и на услугата за обмен на съобщения в бизнеса Slack. Но въпреки успехите (и парите си) се старае да живее пестеливо, вероятно заради необичайното си детство.   Обяснява, че чувства вина, когато трябва да похарчи повече пари. Според него това е нещо странно за един канадец. Не е странно обаче, че отдава успеха си и на късмет. Разказва, че седемгодишното му Аз е било омагьосано от първата вълна персонални компютри. Първата машина, с която е работил, е била Apple II, а уменията си по програмиране е развил благодарение на специализирани списания.   И едно отклонение: когато е на 12 години променя една несправедливост, сменяйки името си от Дарма на Стюърт.   По това време вече знае как да създава някои по-простички компютърни игри. Но идва пубертетът и интересите на Бътърфийлд се обръщат на 180 градуса. Той се отказва от компютрите и решава, че ще следва философия в Университета във Виктория.   Там завършва и магистърската си степен в тази област. Това обаче не е само временно увлечение - през 1997-а Бътърфийлд има намерение да се опита да стане професор по философия, но тогава започва истинският бум на интернет. Хората, които знаят как да създават интернет сайтове, поемат към Сан Франциско.   Самият  Бътърфийлд  има няколко приятели, за които си спомня, че са изкарвали два и дори три пъти повече пари от това, което печели един професор. Работата е нова и вълнуваща, поради което Стюърт се отказва от академичната кариера и събужда задрямалата си любов към компютрите.   В продължение на няколко години работи като уеб дизайнер. През 2002 г. пуска своя собствена онлайн игра, разработена от него и тогавашната му съпруга Катерина Фейк. Играта носи името Game Neverending и се оказва неуспех.   Финансите на двойката заплашително намаляват и те търсят друг начин да спечелят пари. Така се появява идеята за Flickr - платформа за споделяне на снимки, която успяват да създадат за едва три месеца. По това време на пазара навлизат първите телефони с камера, а все повече домакинства се сдобиват с интернет достъп. И както самият Бътърфийлд казва: \"Нещата се развиха много бързо\".   Flickr е пуснат през 2004-а и е един от първите уебсайтове, които позволяват на хората да качват, споделят и коментират снимки. Едва година по-късно двойката продава фирмата на интернет гиганта Yahoo за 25 милиона долара.    По-късно Бътърфийлд определя това като грешно решение, защото ако бяха изчакали повече време, сделката щеше да е за много повече пари.   Но милионите не секват желанието му да създава. Така Бътърфийлд се заема с новия си голям проект - Slack. Годината е 2009. Той и няколко негови партньори създават нова онлайн игра, която също се оказва провал. Докато работят по нея, те разработват и система за вътрешна комуникация, към която скоро се привързват. Не й обръщат много внимание, защото реално я използват само за работа. Няколко години по-късно решават, че е възможно и други хора да я харесат.   Системата им става основата на Slack - услуга, която днес се използва от над 8 милиона потребители дневно. Три милиона от тях плащат за допълнителните й възможности.   Slack позволява на служителите на дадена компания да комуникират едни с други посредством различни чат групи. Интересът към нея расте постоянно - сред големите компании, които я използват, са IBM, Samsung и 21st Century Fox. Slack бързо се превръща хит, а благодарение на интереса на инвеститори, услугата вече се оценява на 5,1 милиарда долара.     Рядкост е предприемач да създаде успешен продукт от останките на провален такъв. Още по-рядко се случва някой да го направи два пъти. Стюърт Бътърфийлд обаче успява и едва ли успехът му се дължи само на късмет. Роля има и постоянното търсене на начин да се създаде ред в хаоса - това, което Flickr и Slack правят по свой собствен начин. Slack вече се сблъсква с конкуренция. Microsoft предлага сходна услуга с офис пакета си, същото прави и стартъпът Zoom. Борбата с други приложения за вътрешно фирмена комуникация обаче ще е стимул за създателите на Slack да продължат да развиват услугата. А Бътърфийлд, изглежда, ще продължи да е част от този процес. За разлика от случая с Flickr, той няма намерение да напуска новата компания, на която е и изпълнителен директор. Според самия Бътърфийлд много неща е трябвало да се наредят по правилния начин за този успех, а \"той не е толкова умен, че да успее да го направи отново\".   А точно сега е моментът детето на хипари да види колко далеч ще успее да стигне с втория си технологичен успех.", "date": "2018.06.27", "title": "От детство без електричество до шеф на компания за 5 милиарда долара"}
{"url": "http://www.classa.bg/%D1%81%D0%B2%D1%8F%D1%82/item/383427-%D0%BC%D0%B5%D0%BA%D1%81%D0%B8%D0%BA%D0%BE-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D0%B2%D0%BE%D0%B4%D0%B5%D1%89%D0%B8%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B8-%D1%81-%D1%80%D1%83%D1%81%D0%B8%D1%8F", "text": "В Мексико официално приключва утре предизборна кампания, в резултат на която страната ще получи нов президент. С най-много шансове за победа е кандидатът на лявата коалиция “Заедно ще творим история” Андрес Мануел Лопес Обрадор. Той обещава да пребори корупцията, да вдигне заплатите и пенсиите, а също така да поддържа добри отношения и с държавите от Латинска Америка, и със САЩ, и с Русия. Опонентите на Лопес Обрадор през цялата кампания го обвиняваха във връзки с Москва. Самият кандидат обаче упорито отхвърляше всички обвинения по негов адрес.   Предстоящите избори се очертават като най-мащабни в историята на Мексико - освен президента народът ще избере 500 депутати, 128 сенатори, осмина губернатори, кмет на мексиканската столица и още към 3000 служители от различни равнища. Вниманието обаче е приковано към президентската надпревара, тъй като вотът ще смени държавния глава - сегашният лидер на Мексико Енрике Пеня Нието не е сред кандидатите.   До финала на предизборната надпревара стигнаха четирима участници; най-популярен сред тях е политикът с леви убеждения Андрес Мануел Лопес Обрадор. По данни от анкети на фирмата “Консулта Митофски” се очаква да го подкрепят 38 на сто от избирателите.   Шейсет и четиригодишният политик се прицелва в президентския пост вече трети пореден път. Той изгуби изборите през 2006 г., след като победителят извоюва преднина от 0,5 на сто. През 2012-а отново остана втори, събрал с 6,5 процента по-малко гласове от Енрике Пеня Нието. Този път обаче Лопес Обрадор запазва водещи позиции в предизборните анкети още от началото на президентската надпревара. Доколкото в Мексико не се произвежда втори изборен тур, 38 на сто от гласовете биха му донесли сигурна победа.   На второ място е Рикардо Аная, излъчен от десноцентристката Партия на националното действие (с подкрепа от 20 на сто). На трета позиция с резултат 17,7 процента се класира засега бившият мексикански външен министър (2012-2015 г.) Хосе Антонио Меаде. Формално той тръгна на избори като независим, но получава подкрепа от управляващата Институционно-революционна партия. Експертите са единодушни: рейтингите на Меаде са пострадали от скандалите около тази партия и настоящия президент. Енрике Пеня Нието бе подозиран например, че е вземал подкупи от строителния консорциум “Одебрехт”.   “Лопес Обрадор се радва на толкова мощна подкрепа, защото хората са много недоволни от ситуацията в социалната сфера и от нивото на сигурност”, обясни за “Комерсант” Мохамед Бадине ел Ятиуи, професор от Университета на Северна и Южна Америка в град Пуебла. За това ниво говори например фактът, че от миналия септември, когато стартира предизборната кампания, до юни т. г. в Мексико са убити над 100 политици. Четирийсет и шест от тях са кандидатствали за някакъв пост в предстоящите избори или са имали това намерение.   Андрес Мануел Лопес Обрадор обещава, щом оглави страната, да надвие корупцията, да уволни всички политици със съмнителна репутация, да направи бюджетните разходи максимално прозрачни. Политикът предвижда също да ореже доходите на държавните служители (на първо място собствената си заплата), двойно повишавайки обаче заплатите на учителите, лекарите, полицаите и военните. И да остави данъците в досегашния им размер.   Рейтингите му не пострадаха дори от обвиненията във връзки с Русия, с каквито е преследван през цялата кампания. Още през зимата американските сенатори Марко Рубио и Робърт Менендес заявиха, че Лопес Обрадор е “спонсориран от Кремъл”. Той самият отвърна с шеги, после засне клип, в който се нарече “Андрес Мануелович” и призна, че очаква “руска подводница да му докара злато от Москва”. Говорителката на руското външно министерство Мария Захарова нарече сенаторските обвинения “манипулации” и “фейкове”.   При всяко положение, дори “Андрес Мануелович” да спечели вота, това надали ще промени съществено отношенията между Мексико и Русия, заяви Мохамед Бадине ел Ятиуи. Сходно мнение изрази пред “Комерсант” и мексиканският политолог Даниел де ла Гарса: “Отношенията ще са приятелски, каквито подобава да са отношенията между страни, играещи важна роля в международните дела. Ще се подобряват икономическите и културните връзки, но в другите сфери не виждам възможност за някакви резки промени”.   Във външнополитическата програма на този кандидат Русия е спомената веднъж - като страна, с която Мексико ще укрепва икономическите контакти и ще сътрудничи в сферата на сигурността. Но в списъка са включени също Китай, Южна Африка, Бразилия, Индия и като цяло - Азиатско-Тихоокеанският регион.   Вече изглежда ясно, че политикът ще се стреми да балансира отношенията и с левите, и с десните страни от Западното полукълбо, смята Мохамед Бадине ел Ятиуи. Според експерта Лопес Обрадор “няма да критикува положението с човешките права в Куба и Венецуела, както правеше Енрике Пеня Нието, защото мисли, че първо трябва да подобри въпросното положение в собствената си страна”.   Колкото до САЩ, според програмата на кандидата отношенията му със северната съседка ще бъдат “балансирани, взаимноизгодни и изпълнени с уважение”. Но както предполага Даниел де ла Гарса, “това не значи, че Лопес Обрадор ще се подчинява на американското правителство”. Въпреки уважението към САЩ “отношенията с тази страна ще са по-сложни”, прогнозира експертът. В програмата на политика се казва по-специално, че Мексико смята твърдо да отстоява правата на гражданите си, живеещи в САЩ.", "date": "2018.06.27", "title": "Мексико: Обвиняват водещия кандидат за президент във връзки с Русия"}
{"url": "http://www.classa.bg/%D1%81%D0%B2%D1%8F%D1%82/item/383428-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0", "text": "След победата си на изборите в неделя турският президент Реджеп Тайип Ердоган се очаква да продължи войнствения си стил във външната политика на Анкара, макар наблюдателите да не изключват вероятността да потърси компромис.   Месеците, предшестващи двойните избори - парламентарни и президентски, бяха белязани от силно напрежение между Анкара и западните страни, паралелно със сближаването между Ердоган и руския президент Владимир Путин. Ето петте основни предизвикателства, пред които ще се изправи Ердоган по време на новия си мандат:   Отношенията със Съединените щати, двете страни с най-големи армии в НАТО, са сложни поради несъгласието по сирийския въпрос и съдбата на турския проповедник Фетхуллах Гюлен, живеещ в изгнание в Америка, за чието екстрадиране настоява Анкара поради предполагаемата му замесеност в провалилия се опит за преврат през юли 2016 г.   Подкрепата на Вашингтон за кюрдските Сили за защита на народа силно обтегнаха отношенията. Анкара вижда в тази въоръжена групировка “терористична” организация, заплашваща нейните граници.   Ердоган, който се нуждае от ултанационалистическите си съюзници, за да запази парламентарното си мнозинство, рискува да поддържа твърда линия по този въпрос, отбелязва Сонер Чагаптай, изследовател във вашингтонския Институт за близкоизточна политика.   Анализаторите впрочем отбелязват, че Съединените щати са готови да направят отстъпки въпреки напрежението, като например доставката миналата седмица на първите изтребители Ф-35 на Турция.   Въпреки столетията дълбоко съперничество между турското и руското могъщество, Ердоган и Путин изковаха тесни лични отношения през последните години, превъзмогвайки тежката дипломатическа криза след свалянето на руски самолет от Анкара през 2915 г.   Анкара и Москва сключиха споразумение за покупката от Турция на руски ракетни системи С-400, несъвместими с отбранителните системи на НАТО.   Путин бе сред първите големи чуждестранни ръководители, които честитиха на турския президент преизбирането му. Но според Гарет Дженкинс, изследовател в програмата “Силк роуд стъдис” “Ердоган ще трябва да избере между САЩ и Русия и да плати цената за избора, какъвто и да е той”.   От началото на 2011 г. на кризата, разкъсваща съседна Сирия, Турция активно подкрепя опозицията, стремяща се да свали от власт Башар Асад, и отказва всякакъв пряк диалог с Дамаск.   Но изправен пред преливане на конфликта с притока на над три милиона бежанци и присъствието на въоръжени групи по границата си, Анкара днес се намесва военно в Сирия и иска да ускори завръщането на сирийците в страната им.   Арън Стейн от Атлантическия съвет подчерта, че Турция вече е намерила с режима на Асад “формула”, която минава през Москва и оставя настрана желанието си да подкрепи смяна на режима.   Турците “приеха оставането на режима на власт, но са решени да установят своя собствена зона на влияние по дължината на границата, която да служи за буферна зона”, обясни той.   Отношенията между Турция и Европейския съюз са особено бурни след опита за преврат срещу Ердоган през юли 2016 г.: оттогава Анкара извършва безмилостни чистки, които предизвикват тревога в Брюксел.   Йоздем Санберк, ветеран на турската дипломация, е убеден, че идва време за компромис и че “отношенията трябва да се поставят на по-здрави основи”.   През март 2016 г. Анкара и ЕС сключиха споразумение за мигрантите, което позволи да бъде намален драстично броят на мигрантите, заминаващи за Европа от Турция.   Ердоган обаче, който не преговаря директно за това споразумение, многократно заплашва “да изпрати милиони” мигранти в Европа.   От няколко години Ердоган води разнопосочна външна политика и се стреми да се утвърди като шампион на палестинската кауза и защитник на мюсюлманските малцинства по света.   Когато САЩ признаха Ерусалим за столица на Израел, Ердоган събра ръководителите на основните мюсюлмански страни в опит да дадат координиран отговор.   Сред първите, които поздравиха Ердоган за преизбирането му, бяха венецуелецът Николас Мадуро и суданецът Омар Бешир, и двамата смятани за парии от Запада.   Според Дженкинс Анкара рискува да направи грешни дипломатически стъпки. “Ердоган трябва да започне да назначава хора, които разбират от външна политика и са готови да му казват нещата такива, каквито са”.", "date": "2018.06.27", "title": "Ердоган след победата"}
{"url": "http://www.classa.bg/%D1%81%D0%B2%D1%8F%D1%82/item/383429-%D0%B7%D0%B0%D0%B1%D1%80%D0%B0%D0%B2%D0%B8-%D0%BB%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F,-%D1%87%D0%B5", "text": "Прилича на двоен морал: днес Германия обвинява източноевропейците в егоизъм, задето не искат да приемат мигранти, но навремето самата тя ограничи достъпа на поляци и сие до трудовия си пазар.           Германия и Полша вече са се карали веднъж на тема миграция. Но навремето ролите бяха разменени: тогавашното германско правителство, съставено от социалдемократи и зелени, наложи правото си да остави границите затворени, докато Полша настояваше за тяхното отваряне. Преди източното разширяване на ЕС Берлин се опасяваше, че германският трудов пазар ще бъде залят от прииждаща от съседна Полша работна ръка - и затова заложи на дълги преходни срокове. Варшава пък се позоваваше на правото на свободно придвижване и настояваше източноевропейците да не бъдат третирани като европейци втора класа.   Какъв е изводът от тази история? Когато днес Германия обвинява източноевропейците в егоизъм, задето не искат да приемат мигранти, това много прилича на двоен морал. В същото време е вярно и това: германската предпазливост в онези години не беше неразумен ход, защото във Великобритания, която навремето веднага отвори своите граници, именно миграцията от Източна Европа се превърна по-късно в една от основните причини, довели до вота за Брекзит. Впрочем, днес печелившите и губещите също са с разменени роли - полският министър-председател Моравецки с тъга изчислява колко много хора е загубила страната му.  ", "date": "2018.06.27", "title": "Забрави ли Германия, че..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383421-%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0", "text": "Васил Найденов от години е в конфликт със съседите си заради безкрайния ремонт, който провежда в кооперацията в близост до бул „Витоша\". Изпълнителят на „Телефонна любов\" на практика е изтърбушил половината блок и съкооператорите му треперят, че всеки момент сградата може да се срути върху главите им, писа „Таблоид\". В последно време Кеца уж беше потушил драмите с дипломатичност и като извади от собствения си джоб пари за ремонт на общите части и прочистване на мазетата и таваните от вредители.      Един от комшиите обаче, възрастен мъж от етажа над Васил, така и не се примирил със самоуправството на певеца и го преследвал денонощно, за да протестира срещу вечните преустройства. Миналия месец издебнал Васко в полунощ на стълбите, когато се прибирал от участие в пиано бар и му вдигнал зверски скандал.    Умореният естрададжия кипнал и го насолил хубаво, а на другата сутрин човечецът се оплакал в районното. Според жалбата към него са били отправени „заплахи за живота и здравето му с изключително груб и арогантен тон\". „Наистина се страхувам, Васил е човек с големи връзки и много пари. А е и доста отмъстителен. Каза, че ще ми прати мутри, и със сигурност е способен на това. През вечер му гостуват яки мъжаги с огромни мускули, само да им свирне и ще ме смачкат\", оплаквал се човекът на съседи. Найденов се явил в 4-то РПУ и категорично отрекъл твърденията на комшията си.    Певецът признал, че е повишил тон и е употребил няколко нецензурни фрази, но в никакъв случай не е заплашвал. В последните години Кеца е изкупил всички жилища на етажа в старата кооперация до НДК. Опитва се да ги слее в един голям общ имот от 265 квадрата. Той има надлежно разрешение от общината, а проектът е дело на мастит столичен архитект. За да се случи това, той е изкъртил всички стени, някои от които са носещи.", "date": "2018.06.27", "title": "Васко Кеца във война"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383422-%D1%82%D0%B5%D0%B7%D0%B8-10-%D0%BD%D0%B0%D0%B2%D0%B8%D0%BA%D0%B0-%D0%BD%D0%B8-%D1%81%D1%8A%D1%81%D1%82%D0%B0%D1%80%D1%8F%D0%B2%D0%B0%D1%82", "text": "Освен генетиката има много други фактори, които допринасят за това човек да изглежда по-възрастен, отколкото е, пише Обекти.бг, позовавайки се на Bright Side. Ето 10 навика, от които може да се откажете, вместо да прибягвате до подмладителни процедури. Никога не е къснo да започнете.    1. Нискомаслените диети   За да предотвратите бръчките, е важно да се консумират омега-3 мастни киселини, които спомагат да се поддържа кожата здрава и еластична. Нискомазнинните диети не са достатъчно богати на този компонент, което води до преждевременно стареене.    2. Пиенето от сламка  Когато пиете със сламка, трябва да събирате устни и ако го правите редовно, около устата могат да се образуват бръчици. Да споменаваме ли пушенето? Или от само себе си се разбира, че ако искате да изглеждате по-млади, трябва да спрете цигарите още сега – това е най-състаряващият навик. 8 грешки, които ви състаряват без време!  3. Да спите на една страна   Спането на една страна, с лице, размазано върху възглавницата, допринася за бръчките по бузите и брадичката. Според експертите спането по гръб е най-полезно, за да се поддържаме млади, свежи и отпочинали.  4. Лошата стойка   Лошата стойка отклонява гръбнака от нормалната му позиция, което създава напрежение в мускулите и костите. Това води до болки, умора, а понякога и до трайни деформации.  5. Използването на слънцезащитен крем само на почивка   Прекомерното излагане на ултравиолетовите лъчи е основната причина за преждевременно стареене на кожата. За да се предпазите от вредните ефекти на слъцето, носете слънцезащитни продукти дори когато е облачно, защото облаците блокират само 20% от ултравиолетовите лъчи.  6. Прекаляване с отоплението   Прекомерната употреба на изкуствено отопление изсушава въздуха в помещенията. Кожата и косата също се изсушават и като резултат се увеличават бръчките. По-добре да се облечете, отколкото да увеличавате радиатора на максимум.  7. Пълният отказ от захар   Всички знаем, че захарта вреди, но също така вреди и стресът. Понякога е по-добре да се поддадете на изкушението, ако толкова ви се яде нещо сладко, отколкото да се напрягате и ограничавате.  8. Прекалено много телевизия Едно изследване е установило, че за всеки час, прекаран в гледане на телевизия продължителността на живота намалява с 22 минути. Експертите препоръчват, независимо дали сте на дивана или седите зад бюрото, да ставате на всеки половин час, за да се разходите.    9. Недоспиването   Възрастните се нуждаят от 7 часа сън всяка нощ. Недоспиването води не само до умора, но и скъсява живота. Експертите препоръчват да започнете да си лягате по-рано, ако усещате липса на енергия, умствена отпадналост и пълнеете без причина.  10. Стресът поради липса на организация   Няколко изследвания показват, че хроничният стрес води до сериозно увреждане на клетките, което може да ускори процеса на стареене. Опитайте се да не затъвате в работа, най-вече като спрете да отглагате и свикнете да правите всичко на момента. И разбира се, като винаги оставяте време за почивка.", "date": "2018.06.27", "title": "Тези 10 навика ни състаряват"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383423-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-27-%D1%8E%D0%BD%D0%B8", "text": "ОВЕН ( 21 март - 20 април ) Денят ви обещава, мощен поток от енергия и сила, които ще помогнат да въплътите мечтите си в живота. Основното е, да насочите целия си мощен потенциал в правилната посока. Благоприятни ще са обстоятелствата към тия, които търсят нови източници на доходи. Дори да е нещо необичайно, ще имате шанс да успеете. Не пречи да се откажете от пушенето и алкохола. ТЕЛЕЦ ( 21 април - 21 май )  Този ден, трябва да проведете мирно и спокойно. В противен случай, конфликтите ще ви изкарат от равновесие. На пътя трябва да бъдете много внимателни, за да се застраховате от инциденти. Избягвайте масови мероприятия и нови срещи. Ако ви хрумне интересна творческа идея, трябва да си я запише. В края на краищата, да помните всичко е невъзможно. БЛИЗНАЦИ ( 22 май - 21 Юни ) Възможни са множество малки проблеми, така че трябва да се обърнете към интуицията си, за да ги разрешите един по един. Финансовите ситуации заплашват да бъдат сложни, но вас е трудно да ви изкарат от пътя. Ако се откажете от съмнителни проекти и инвестирането на пари, ще се избавите от загубите. Полезно е да минете, на лека диета.   РАК ( 22 юни - 23 юли ) Удачно, ще превъплътите в работата, смелите си планове. Основното нещо в този момент е, да се възползвате от желязната си логика и да аргументирате всичко, което за другите е непонятно. В любовта, трябва внимателно да планирате своите стъпки. Това ще ви помогне, да предпазите себе си и любимия от глупави разпити, негодувание и разочарования. ЛЪВ ( 24 юли - 23 август ) Очаква ви невероятен късмет в любовта и работата. Ще сте на върха на славата и успеха, затова не падайте от там. Енергията, ще бъде основният ви коз, затова и намерете достойна посока. Да избегнете проблемите във финансовата сфера, ще може само в един случай, ако престанете да преследвате големите пари. Колкото имате, то си е ваше. ДЕВА ( 24-ти август - 23 септември ) Трябва да използвате неоспорими аргументи, при това във всички сфери на живота. Може да напреднете в кариерата, ако сте по-оптимистични. Всичко ново, е добре забравено старо. Здравословния начин на живот, трябва да е приоритет. Може да спортувате, да плувате или да отидете сред природата, за да се отървете от тъжните мисли. ВЕЗНИ( 24 септември - 23 октомври) Възможни са множество малки проблеми, но те могат да бъдат решени с един замах. Как? Просто повдигнете ръката си и рязко я спуснете надолу с думите – да става, каквото ще става. Не се отдръпвайте от хора, които искрено ви помагат. Ако вярвате, че сами сте в състояние да се справите с бремето на неприятностите, то това е напразно. Без морална подкрепа от другите, няма да минете.   СКОРПИОН ( 24 октомври - 22 Ноември ) Ще имате много въпроси към любимия. Но ако нямате пълно доверие, защо продължавате връзката? Семейните двойки, ще украсят своя съюз с романтика и нежност. Има възможност за организирате пътуване, преместване или ремонт на жилището. Що се отнася до парите, не се притеснявайте, защото вечерта, може да получите необходимата сума на сметката си.   СТРЕЛЕЦ ( 23 Ноември - 21 Декември ) Очаква ви приятен и слънчев ден, който дори малките спорове и недоразумения, няма да могат да развалят. Има вероятност, да се влюбите от пръв поглед. Но ако все още не сте готови за сериозни стъпки в личния си живот, не давайте обещания на никого. Може да закалите тялото си, със слънчеви бани или с народни методи за лечение. КОЗИРОГ (22 Декември - 20 януари ) Не бива да повдигате прекалено високо летвата, на своите претенции. Вашето самочувствие е голямо, което пречи на топлото отношение с приятели и колеги. Работата с техника, ще бъде отлична, но интелектуалната сфера на дейност, днес не е вашата област. За попълване на портфейла ви, ще спомогне влиятелен покровител.  ВОДОЛЕЙ ( 21 януари -  19  февруари ) Препоръчително е, да се откажете, ако някой ви предложи сътрудничество на търговска основа. Малко вероятно е, да сте състояние да усвоите такова голямо количество информация и да намерите точната сума пари. Не рискувайте да взимате заеми от банка и пари от роднини. Колкото по-логично се държите в любовта, толкова по-ярко, тя ще засвети в живота ви.   РИБИ ( 20 февруари - 20 март ) Не трябва да се съблазнявате по авантюри, дори ако най-близките ви приятели започнат да ви скланят към това. Погрижете се, да укрепите имунитета си, планирайте диета и спорт. Възможни са проблеми в материалната сфера, които е по-добре да решите заедно с близките си. Вечерта е добра за срещи.", "date": "2018.06.27", "title": "Дневен хороскоп 27 юни"}
{"url": "http://www.classa.bg/%D1%81%D0%B2%D1%8F%D1%82/item/383424-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%8A%D0%BC-%D0%B5%D1%81-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5,-%D1%89%D0%B5-%D1%81%D1%87%D1%83%D0%BF%D0%B8%D1%82%D0%B5-%D0%B5%D0%B2%D1%80%D0%BE%D0%BF%D0%B0", "text": "С начина, по който работите в момента, ще счупите Европа и това невероятно създание, което е ЕС, ще бъде торпилирано накрая и то само заради егоизъм.     Това каза министър-председателят Бойко Борисов по време на конференция за сближаване на заплатите в Европа, цитиран от “Фокус”. България заслужава да бъде приета в Еврозоната, но част от европейските чиновници проявяват егоизъм, стана ясно от думите на министър-председателя, Конкретно премиерът се обърна към ЕКОФИН – Съветът по икономически и финансови въпроси към Съвета на Европейския съюз.   Относно искания вот на недоверие той отвърна, че БСП от самото начало са искали провал на европредседателството.   Освен това той даде обещание, че до края на мандата на правителството му минималните и средните заплати сериозно ще се увеличат.   “Няколко неща са важни да отбележим за срещата днес. Безспорно е, че преди години, когато рекламирахме България, казвахме пред инвеститорите: “елате, защото имаме евтина работна ръка”. Сега казваме: “елате, защото имаме квалифицирана работна ръка”. Вече трайно няколко години държим стабилен ръст на БВП около 4%. Затова ни трябва квалифицирана, добре подготвена работна ръка. В тази сфера извадихме като приоритет образованието, преквалификацията, квалификацията. Това е процес, който трае години. Факт е, че за тази учебна година успяхме да вкараме над 22 000 деца, които изобщо не са ходили на училище, какъв конкурент ще бъдат на пазара на труда. Затова в тази сфера полагаме огромни усилия”, заяви Борисов.   Той уточни, че над 700 млн. лв. са за образователна инфраструктура.   “Затова взехме решение за двойно увеличение на заплатите в тази сфера и го правим. 15 млн. лв. повече за БАН. 10 млн. лв. за СУ “Св. Климент Охридски”, все в сфера, която искаме да подготвяме максимално конкурентоспособна работна ръка. Години наред се източваше работната ръка от бившите соцстрани, примамвайки с по-висока заплата. Получи се огромен отлив на работна ръка и никой не протестира срещу българките лекари, медицински сестри, които отидоха на Запад, а казват: “вземете си ромите”. Това справедливо ли е? Тогава се получава застаряващо население, идват синдикатите и казват: “добър ден, с колко ще вдигнеш пенсиите?”, добави той.   Според него България е доказала, че 22 години може да работи във валутен борд. “Имаме стабилен фискален резерв, огромен златен резерв, който пазим. Какво не ви харесва?”, попита той.   По думите му безработицата е под 6%. “Намалихме на 25% външния дълг. Къде е рискът за чакалнята за еврозоната на България. Нула. Егоизъм има, да. Начинът, по който работите в момента, ще счупите Европа и това невероятно създание, което е ЕС, ще бъде торпилирано накрая и то само заради егоизъм”,  каза още Бойко Борисов.  ", "date": "2018.06.27", "title": "Борисов към ЕС: Внимавайте, ще счупите Европа"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383420-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D1%8F%D0%BD%D0%BA%D0%B0-%D1%80%D1%83%D0%BF%D0%BA%D0%B8%D0%BD%D0%B0", "text": "Злоупотребява ли почетният гражданин на Бургас Янка Рупника с правата си и трябва ли Общината да й осигури безвъзмездно Летния театър за концерт? Това стана тема на дебат на днешната сесия на Общинския съвет в Бургас. Чрез водещ български импресарио Янка Рупкина е поискала да използва Летния театър през юли, без да заплаща наем. Поводът бил концерт, който уж бил благотворителен и в него щели да участват и други изпълнители.      „Целият град е разлепен с плакати за този концерт. Не виждам благотворителна кауза. За мен, ако имаше такава трябваше да бъде обявена, а тя не е. Напротив – вече се продават билети за събитието\", разгневи се Тодор Ангелов, общински съветник от АБВ и председател на Тракийското дружество в Бургас. Твърденията му се оказаха истина, пише Флагман.бг. От плакатите за концерта става ясно, че билетите са по 10 лева, а благотворителна кауза действително не е обявена.    „С мен контактуваше импресариото, който беше възмутен как общината не предоставя веднага площи на почетните си граждани. Казах му, че това е процедурата. Предложих им да потърся фирми, които да платят наема на офиса, но той ми отказа. Настояваше да ползват Летния театър без пари, защото Янка Рупника е почетен гражданин. По отношени ена благотворителната кауза - няма предоставен никакъв документ, каза от своя страна кметът на Бургас Димитър Николов, който уточни, че е длъжен да вкара докладната в Общинския съвет, а и на почетните граждани се полагала подобна привилегия.    От думите му обаче стана ясно, че до този момент нито един от 220-те почетни бургазлии не се е възползвал от тази възможност. Съветникът от СЕК Георги Манев се изненада, че Янка Рупкина е почетен гражданин на Бургас. „Тя е родена в Созопол, а адресната й регистрация е в София.    Какво е общото й с Бургас?\", запита Манев. „Цяла Странджа вече са почетни граждани на Бургас\", реплекира го Димитринка Буланова. „След Христо Порточанов този приз се обезцени, а аз спрях да ги следа, само гласувам, за да не ме обвинят\", откровен бе Георги Манев. Според се използва името на Янка Рупкина, за да се спести наема на Летния театър, в случая 1500 лева. „Всяка година финансирам фестивала в Жеравна. Подкрепям културата, но там последното име, което може да чуете е Янка Рупника\", допълни националният лидер на СЕК и изрази съмнения по творчеството на песните на странджанската изпълнителка. „Да се отнасяме с по-голям авторитет към големите имена на българската култура. Нюансът на концерта, е друга тема.    Но просто ви приканвам да подхождаме с повече уважения към подобни личности\", призова Веселин Пренеров, общински съветник от ГЕРБ. В крайна сметка предложението бе прието на косъм – с 27 гласа „За\", 10 от общинските съветници се въздържаха да участват в гласуването.", "date": "2018.06.27", "title": "Скандал с Янка Рупкина"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/383419-%D0%B4%D0%B5%D0%BC%D0%B8-%D1%80%D0%BE%D1%83%D0%B7-%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%BA%D0%B0%D0%B7%D0%B0", "text": "Деми Роуз отново показа защо има милиони последователи и почитатели в социалните мрежи като позира за гореща фотосесия за списание в курорта Ибиса и събра очите на всички с привлекателната си фигура, пише \"Дейли Мейл\". Зашеметяващата моделка е облечена с изумителен бял бански с мрежеста горна част, който не оставя много за въображението.    Деми демонстрира феноменалните си форми и извивки на тялото като позира пред камерата. Страхотната й дълга коса пада на раменете й, докато гримът й по време на секси фотосесията е безупречен.    Деми, която бе интимно свързана преди време с рапъра Tyga, който е бивш приятел и на Кайли Дженър, наскоро обясни пред британското издание как се поддържа във форма. Тя каза за своя фитнес режим:    \"Опитвам се всичко да е възможно по-здравословно. Когато пътувам, е трудно да тренирам, пътувам по целия свят, но се опитвам да запазя рутината си.                      ", "date": "2018.06.27", "title": "Деми Роуз отново показа...."}
