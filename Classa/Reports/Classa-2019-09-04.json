{"url": "http://www.classa.bg/%D1%81%D0%B2%D1%8F%D1%82/item/399486-%D1%81%D0%B0%D1%82%D0%B0%D0%BD%D0%BE%D0%B2%D1%81%D0%BA%D0%B8%D0%B9-%D0%BD%D0%B0%D1%80%D0%B5%D1%87%D0%B5-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%8F-%D1%83%D0%B4%D0%B0%D1%80-%D0%BD%D0%B0-%D1%81%D0%B0%D1%89-%D0%B2-%D1%81%D0%B8%D1%80%D0%B8%D1%8F-%E2%80%9C%D0%BF%D1%80%D0%B5%D0%BD%D0%B0%D1%80%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BF%D0%B5%D1%88%D0%BA%D0%B8%D1%82%D0%B5-%D0%BD%D0%B0-%D0%B8%D0%B3%D1%80%D0%B0%D0%BB%D0%BD%D0%B0%D1%82%D0%B0-%D0%B4%D1%8A%D1%81%D0%BA%D0%B0%E2%80%9D", "text": "Евгений Сатановский, президент на Института за Близкия изток каза, че въздушният удар на САЩ срещу сирийския Идлиб е просто “пренареждане на пешките на игралната дъска“. Специалистът обърна внимание на факта, че сирийският въпрос в контекста на САЩ възниква, само когато американците трябва да демонстрират, че имат способността да действат на цялата територия на САР. Всъщност те нямат друга причина да атакуват. Възможно е решението им да е било повлияно от противоречията, очертани между кюрдските формации и сунитските ислямисти, а Вашингтон е решил да помогне на своя съюзник. Що се отнася до изявленията на Държавния департамент на САЩ, те са „истински глупости“, на които не бива да се обръща внимание. „Да се говори за ескалацията на конфликта в Сирия е глупост. Когато имате горски пожар, тогава поредното горящо дърво не е изостряне”, подчерта Сатановский.     Трябва ясно да се разбере, че в САР има гражданска война, която избухна до голяма степен по вина на САЩ, Европейския съюз, Саудитска Арабия, Турция и Катар. Въпреки факта, че сега няма активна фаза на бойните действия, пълното разрешаване на ситуацията ще бъде възможно едва след като въоръжените сили на Сирия поемат Идлиб под пълен контрол и след като американците се махнат от Заефратието. „Това е много дълъг период и за какво изостряне говорим? Това е поредното пренареждане на пешките на игралната дъска“, обобщава политологът. По-рано руското външно министерство излезе с изявление, че военните операции на САЩ в Сирия могат да доведат до прекратяване на режима на примирие. Русия възнамерява да повдигне този въпрос на заседание на Съвета за сигурност на ООН.  ", "date": "2019.09.04", "title": "Сатановский нарече въздушния удар на САЩ в Сирия “пренареждане на пешките на игралната дъска”"}
{"url": "http://www.classa.bg/%D1%81%D0%B2%D1%8F%D1%82/item/399487-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%85%D0%B0-%D0%B2%D0%BE%D1%82-%D0%B7%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B5-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0", "text": "Лидерът на основната опозиционна Лейбъристка партия Джереми Корбин заяви, че искат да предотвратят Борис Джонсън „да играе руска рулетка с бъдещето на страната“ Британските депутати във вторник предизвикаха гласуване, което може да им позволи да блокират излизане на Обединеното кралство от Европейския съюз без сделка, както се закани Борис Джонсън. От правителството вече предупредиха по-рано, че това ще предизвика предсрочни избори на 14 октомври, предават Reuters и Агенция \"Фокус\".  Въпреки предупреждението на министър-председателя, че ще предизвика избори и ще ги изключи от листите на партията, бунтовни тори в съюз с опозиционните партии му се противопоставиха и предизвикаха гласуването, което според тях ще им позволи да предотвратят „катастрофалния сценарий на Брекзит без сделка“.  „Това е последният шанс на парламента да блокира излизане без сделка на 31 октомври“, заяви пред парламента Оливър Летуин, който оглави инициативата за осуетяване на Брекзит.  Лидерът на основната опозиционна Лейбъристка партия Джереми Корбин заяви, че депутатите искат да предотвратят Джонсън „да играе руска рулетка с бъдещето на страната“.   \r\n  ", "date": "2019.09.04", "title": "Британските депутати предизвикаха вот за блокиране на Брекзит без сделка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/399488-%D1%81%D0%B2-%D0%BF%D1%80%D0%BE%D1%80%D0%BE%D0%BA-%D0%BC%D0%BE%D0%B9%D1%81%D0%B5%D0%B9-%D0%B1%D0%BE%D0%B3%D0%BE%D0%B2%D0%B8%D0%B4%D0%B5%D1%86", "text": "  Мойсей бил третото дете на съпрузите Аврам и Йохаведа, принадлежащи към Левиевото коляно. По-големият брат се казвал  , а сестрата – Мариам. Родил се около 1550 г. преди Рождество Христово, когато угнетяването на евреите в Египет стигнало до най-високата си точка. Фараонът Тутмос І (1557-1501 г. пр. Р. Хр.), като виждал, че съществуващите до това време притеснителни мерки не спрели увеличението на евреите, издал заповед да бъдат убивани при раждането или да бъдат хвърлени в раката Нил новородените мъжки еврейски деца. Три месеца Йохаведа криела своето дете. Като видяла, че не може повече да го пази в тайна, сложила го в едно кошче, намазано с асфалт и смола, и го пуснала в тръстиката до брега на реката Нил. А Мариам застанала отдалече да наблюдава какво ще стане с братчето й. По някое време дошла на това място фараоновата дъщеря да се къпе в реката. Тя съгледала кошчето и пратила случинята си да го донесе. Отворила го и видяла вътре хубаво детенце, което плачело. Смилила се над него и по Мариам го пратила на майка му да й го откърми. След като отбила детето си, радостната Йохаведа го предала на царската дъщеря. Тя го осиновила и му дала името Мойсей, което значи “от вода изваден\".     Макар и възпитан в царския дворец, Мойсей не изгубил съзнанието, че е евреин. Не изгубил и любовта си към своя народ. Когато станал на 40 години, той установил по-тесни връзки със своите сънародници. Виждал ги като жалки роби и страдал по тях. Веднъж в пристъп на гняв убил един египтянин, който жестоко биел евреин. Престъплението му станало известно на фараона. Затова избягал в Мадиамската страна. Там свещеник Йотор го приел в своя дом и му дал по-късно за жена дъщеря си Сепфора, от която му се родили двама сина – Гирсам и Елиезер. През следващите 40 години Мойсей се занимавал със скотовъдството на тъста си. Бил пастир. Дошъл денят, когато Бог го призовал да стане водач на еврейския народ. Както пасял стадото при  , той видял една горяща и неизгаряща къпина. Смутен и развълнуван, чул гласа на Бога изсред къпината: - Видях страданията на Моя народ в Египет и чух вика му от жестоките разпоредници. И тъй върви! Ще те пратя при фараона, за да изведеш Моя народ из Египет! ( ). Господ отхвърлил всички колебания и възражения на Мойсей.   му бил придаден като говорител, понеже сам той говорел тежко, заеквал. Послушен на Божията воля, Мойсей се разделил с тъста и семейството си и тръгнал към Египет. По Божие внушение Аарон го посрещнал радостно. Около двамата братя се насъбрали много евреи. Те спечелили доверието им. Настъпило въодушевление сред робския народ. Но скоро то се заменило с униние и малодушие. Новият фараон Аменофис ІІ отхвърлил искането на Мойсей да бъде разрешено на евреите да излязат от Египет. Умишлено били влошени условията за работа на евреите. Народът изгубил тлеещата до това време надежда, че ще бъде избавен от робската неволя в Египет. Мойсей също изпаднал в колебание. Почнал да губи вяра, че мисията му ще успее. Но тъкмо в най-критичния момент по Божия повеля се заредили в Египет десет природни бедствия. Едва след последното, десетото бедствие – умъртвяването на всичко първородно в Египет – било позволено но двамата братя да изведат еврейския народ из Египет заедно с цялото му имущество. Като всепризнат вожд Мойсей наредил на евреите да празнуват първата Пасха в чест на освобождението си – да заколят пасхално агне, което да ядат с неквасен хляб и горчиви треви в пълна готовност за път, дори с пътнически тояги в ръцете. Мойсей искал да поведе народа си по най-късия път за Ханаан. Но получил заповед от Бога да завие на юг към Пихахирот, отдето да преведе народа през Червено море. Египтяните се разкаяли, че освободили евреите, се впуснали с войската си да ги гонят и върнат. Червеното море по чудесен начин се раздвоило и дало възможност на Божия народ да премине по дъното му като по сухо. Когато египтяните се устремили по същия път, водите на морето се съединили и погълнали цялата фараонова войска. Тогава еврейският народ под ръководството на Мойсей, Аарон и Мариам, в знак на благодарност, изпял на Господа тая песен: \"Да възпея Господа, защото се славно прослави; коня и ездача му хвърли в морето. Господ е моя сила и моя слава. Той ми стана спасение. Той е мой Бог, и ще го прославя; Бог на баща ми, и ще Го превъзнеса!\" (Изх. 15:1-2). По пътя за   с Божия помощ Мойсей направил горчивата вода при Мерра сладка за пиене. В пустинята изпросил от Бога чудесна храна за народа – пъдпъдъци и манна. При Рафидим извел вода от една скала. По съвета на тъста си Йотор, който го посетил при Синай, поставил свои помощници при управлението на народа. Тук именно той станал посредник между Бога и своя народ. Господ често му се явявал на планината Синай, дал му подир четиридесетдневен пост Десетте заповеди и много други наредби и закони. Когато Израилевите колена, в негово отсъствие, изпаднали в идолопоклонство, Бог ги заплашил с унищожение. Тогава Мойсей проявил своето духовно величие, като казал: - Ако тях не простиш, тогава и мене заличи от книгата на живота! При своето второ четиридесетдневно престояване на Синай Мойсей получил нови скрижали с Десетте заповеди, тъй като първите той счупил в пристъп на свещен гняв поради идолопоклонството на евреите. Когато се връщал от планината, лицето му изпущало зари, понеже говорил с Бога. Като го гледали цял в светлина евреите се бояли да се доближат до него. Те не можели да гледат светещото му лице. Затова той трябвало да си сложи покривало. И по-после той покривал лицето си, когато идвал от светилището, където беседвал с Бога. През време на едногодишното пребиваване край планината Синай Мойсей наредил, по небесно указание, да построят скинията (подвижен храм), където бил поставен ковчегът на завета с двете каменни плочи на  . Тия славни десет Божии заповеди имали силата да запазят еврейския народ в почит към истинския Бог, да го държат отделен от езическите народи и тъй да го приготвят да приеме идещия Спасител. Като стигнали в Миавската равнина, Мойсей произнесъл своите прощални речи пред еврейския народ, в които изобразил бъдещата му съдба. После поставил за своя заместник  , изкачил се на планината Нево, отдето видял обетованата земя, и починал там на 120 години. Гробът му останал неизвестен за евреите. По Божие вдъхновение и откровение при странстването из пустинята Мойсей написал първите пет книги на  , които са известни под името Моисеево Петокнижие: Битие, Изход, Левит, Числа и Второзаконие.", "date": "2019.09.04", "title": "Св. пророк Мойсей Боговидец"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/399489-4-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "476 г. - Одоакър детронира последния римски император Ромул Августул.   1207 г. - Българи убиват солунския крал Бонифаций Монфератски от засада и изпращат главата му на цар Калоян.   1260 г. - В битката при Монтаперто (Италия) войските на Свещената Римска империя разгромяват армията на римския папа.   1781 г. - Основан е Лос Анджелис, Калифорния, от 44 испански заселници.   1852 г. - Състои се премиерата на операта Ако бях цар на Адолф Адам.   1867 г. - Основан е ФК Шефилд Уензди.   1870 г. - Френският император Наполеон III е свален и е обявена Трета френска република.   1886 г. - Вождът на апачите Джеронимо се предава на армията на САЩ.   1888 г. - Джордж Йистман регистрира търговската марка Кодак и получава патент за своя фотоапарат, който използва фотофилм.   1907 г. - Франция, Русия, Германия и Великобритания подписват в Осло съглашение, с което признават границите на Норвегия след излизането ѝ от федерацията с Швеция.   1911 г. - Провеждат се избори за 15 Обикновено народно събрание, спечелени от управляващите народняци и прогресивнолиберали.   1916 г. - Първата световна война: Тутраканска битка: Трета българска армия, командвана от генерал Пантелей Киселов започва атака за овладяване на крепоста край град Тутракан.   1916 г. - Първата световна война: Войскови части, командвани от генерал Тодор Катранджиев освобождават Добрич.   1947 г. - В Авиньон (Франция) е открит първият театрален фестивал, организиран от Жан Вилар.   1954 г. - Произведен е първият български пеницилин.   1958 г. - Във Франция е приета нова конституция на страната, която поставя началото на Петата република.   1969 г. - Открита е ТЕЦ Марица Изток 2.   1972 г. - Марк Шпиц става първият състезател, който спечелва седем медала в едни Олимпийски игри.   1973 г. - Салвадор Алиенде е избран за президент на Чили.   1974 г. - Пуснат е в действие първият реактор на АЕЦ Козлодуй.   1976 г. - Обявена е независимостта на Азорските острови.   1992 г. - Тодор Живков е осъден от Върховния касационен съд на България на 7 г. затвор и парична глоба за злоупотреба с държавни средства, но след смъртта му всички обвинения срещу него отпадат.   1997 г. - 8 души са убити и 150 ранени при три самоубийствени атаки на военната групировка Хамас в центъра на Йерусалим.   1999 г. - В дагестанския град Буйнакск при терористичен акт е взривен жилищен блок - загиват 62 души, а повече от 100 са ранени.   2006 г. - Завършва едноседмичният културен ежегоден фестивал Burning Man в САЩ.    ", "date": "2019.09.04", "title": "4 септември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/399490-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B8-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%B5%D1%82%D0%BD%D0%B0-%D0%BF%D0%BE-%D0%B8%D0%BC%D0%B8%D0%B4%D0%B6%D0%B0", "text": "Вече е официално: Мая Манолова и Йорданка Фандъкова влизат в битката за София. Битка, от която този път зависи много. Защото ако кандидатката на ГЕРБ загуби, това може да се окаже началото на края на кабинета \"Борисов\". Фандъкова е на кметския пост вече цели 10 години         Битката за кметския стол в София може би няма да е най-оспорваната на предстоящите местни избори, но със сигурност резултатът от нея ще има важни последици. Особено за изпълнителната власт. Ако Фандъкова загуби, това може да се окаже началото на края на управлението на ГЕРБ. А в случай че кандидатката на ГЕРБ запази своя пост, на който е вече цели десет години, това ще бъде красноречив знак, че надмощието на Борисовата партия ще продължи. Още нищо не е решено Социологически изследвания побързаха да посочат, че се очертава балотаж между Йорданка Фандъкова и Мая Манолова, който вероятно няма да бъде спечелен от сегашната кметица. Тази прогноза обаче беше направена, преди двете да бяха обявили, че ще участват в състезанието; преди да сме научили какви ще бъдат екипите им (това е особено важно за г-жа Манолова - кой точно ще я подкрепи, дали, както се очертава, може да разчита не само на БСП, а например и на Слави Трифонов и пр.); преди жителите на столицата поне в един дебат да са видели и чули кандидатите (не само Манолова и Фандъкова, а всички).     С други думи: от социологическа гледна точка става дума за мерене на „неродени Петковци”. Много неща могат да се случат до октомври - все пак има близо два месеца до деня хикс. Драскотини по имиджа на Фандъкова Факт е обаче, че имиджът на г-жа Фандъкова бе силно накърнен през последната година. Година, в която в центъра на София изникнаха грозни рани, отвориха се окопи, загърмяха тежки строителни машини. И не, тук съвсем не става дума за естетиката (за кривите плочки и пр.). Нито дори за това, че работният режим и бизнесите на много хора пострадаха от ремонта. Казано без недомлъвки, основният въпрос гласи: Къде са ни парите? Ще преглътнат ли софиянци съмненията за злоупотреби при реализирането на безкрайните ремонти? За момента изглежда, че бившият зам.-кмет Евгени Крусев ще „опере пешкира”, но дали гражданите продължават да дават доверие на г-жа Фандъкова? Дали продължават да вярват, че не е замесена? Изследвания от лятото все пак показаха, че близо 50% не одобряват сегашната кметица. Ето това е важното, а не какви са „трите приоритета\" на Фандъкова. За мнозина остава пълна загадка защо ГЕРБ показаха такава липса на гъвкавост при определянето на своя водещ кандидат за София. Толкова ли нямаше други имена с по-малко петна по имиджа? Защо не бе даден шанс например на някои от младите кметове на райони в столицата, които са демонстрирали нелоши мениджърски качества. Или пък на някое ново лице? Какъв е този абонамент за кметския пост? Така човек остава с впечатлението, че ГЕРБ подценяват състезанието в столицата. Да не се окаже, че Фандъкова е новата Цачева? Другото лице на Манолова Що се отнася до „бремето” на омбудсмана - то е триизмерно. Или по-точно - триглаво. В съзнанието на повечето хора Мая Манолова си остава едно от остриетата на БСП. Тя трудно може да влезе в обувките на Радев, който успя да победи кандидатката на ГЕРБ - просто неговата пъпна връв, свързваща го с БСП, не бе толкова очебийна. Да не забравяме, че Мая Манолова носи и етикетите „сестра Галева” и „поддръжничка на Орешарски”. Поради всичко това съвсем не е сигурно, че Манолова може да спечели битката за София. Открай време столицата е твърдина на градската десница. И при евентуален балотаж мнозина представители на тази десница може и да дадат гласа си за кандидатката на ГЕРБ - само и само София да не почервенее от срам. И малко на принципа: „Познатото зло боли по-малко от непознатото”. И още нещо: вторачването в битката Манолова-Фандъкова води до неглижиране на останалите кандидати. А те не бива да бъдат изключвани от надпреварата. Забравя се също така, че по-важен от кметския стол е местният парламент. Как би работила г-жа Манолова с един общински съвет, в който ГЕРБ, ДБ и други формации непрекъснато блокират нейните предложения и инициативи?    ", "date": "2019.09.04", "title": "Фандъкова и Манолова: петна по имиджа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/399491-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B4%D0%BE%D0%B1%D0%BD%D0%B8-%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82%D0%B8-%D1%81%D0%B5-%D1%81%D0%BB%D1%83%D1%87%D0%B2%D0%B0%D1%82-%D0%B2%D1%81%D0%B5%D0%BA%D0%B8-%D0%B1%D0%BE%D0%B6%D0%B8-%D0%B4%D0%B5%D0%BD", "text": "\"От всички животни само човекът е жесток.\" Думи на Марк Твен. Припомняме ги по повод кадрите от варненско село, където мъж бе заснет да влачи куче с колата си.  В България подобни жестокости се случват всеки божи ден.           Алън Брантли от ФБР е легенда в профилирането на серийни убийци. Като агент в края на миналия и началото на този век е работил на терен по някои от най-тежките случаи в историята на серийните и масовите убийства в САЩ. Брантли осъществява едно от най-детайлните проучвания на психиката на серийния убиец, провел е лични интервюта с 36-има осъдени за такива престъпления и е стигнал до следния прост извод: асоциалното поведение и агресията към животни са пряко свързани. В числа: 36% от профилираните от него хора са измъчвали и убивали животни като деца, още 46% признават същото, но вече в зряла възраст. Коментарът му за липсващите 18% е, че затворниците трудно признават за насилие над деца и животни, тъй като ги е страх от отмъщението на съкилийници. \" Че те бия като маче у дирек \" 21 век, България, Европейски съюз. Поредният случай на жестокост към животно. Във варненското село Горни Чифлик мъж бе заснет да влачи куче с колата си. Кадрите веднага взривиха социалните мрежи в България. Същото беше и през пролетта след страшния клип с бездомната бременна котка от Радомир.  Не познавам достатъчно добре африканските и азиатските култури. Но що се отнася до нашата западна цивилизация, казвам смело, че ние сме единствената нация, която може да се похвали с поговорката „че те бия като маче у дирек“. Ще рече: ще те бия безпощадно, ще те удрям така, както се удря с котка по дървен кол.     Гледки като тези от Горни Чифлик или Радомир са наистина ужасяващи. Но още по-стряскащ е фактът, че това не са изолирани случаи, а съвсем малка част от зверствата (или по-точно „човечства“), които преживяват или не успяват да преживеят десетки котки, кучета, коне в милата ни родина - всеки божи ден. Тровени, стреляни, бесени, горени, давени, рязани, заливани с киселина, влачени след автомобил, изнасилвани... Списъкът е безкраен. Моите наблюдения, като човек, работил дълги години с най-окаяните бездомни животни в България, показват, че насилието над тях нито намалява, нито расте. То е постоянен фон на живота по нашите ширини. Промяна обаче има. И тя е в реакциите на околните. Там, където преди отчаяните писъци на наранените животни отекваха в гърбовете и свитите рамене на наблюдателите, днес вече срещат хора, готови да ги защитят. И това е нещо много голямо. Който посяга на животни … Връзката между насилието над животни и това над хора е научно доказана. Удоволствието от причинено страдание е психопатология. Ние, останалите, сме тези, на които се пада отговорността да защитят безгласните жертви. И това може да стане само ако подаваме писмено сигнали в полицията и изискваме тяхното разследване. Макар и да сме далеч от деня, в който ще можем да кажем, че и животните са защитени от законовия ред на правовата държава България, вече имаме редица случаи на условни и ефективни присъди за жестокост към животни. Ако превърнем възмущението си в действие, рано или късно властите ще проумеят, че преследването на престъпления срещу животни е превенция на престъпленията срещу хора. А дотогава ще събираме пари за посечени живи същества, ще обясняваме, че някои българи тричат или отсичат крачетата на кучета като Мима и ще разясняваме, че не всички сме такива... Марк Твен, страстен дарвинист и приятел на животните, е казал следното: „От всички животни единствено човекът е жесток. Няма друг, който да причинява страдание просто за удоволствие\". Насилникът е насилник. Независимо към кого е избрал да прояви жестокост този път.   *****      ", "date": "2019.09.04", "title": "В България подобни жестокости се случват всеки божи ден"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/399492-%D0%B0%D1%84%D0%B5%D1%80%D0%B0%D1%82%D0%B0-%D0%B1%D0%B0%D0%BD%D0%B0%D0%BD%D0%B8-%D1%81-%D0%BA%D0%BE%D0%BA%D0%B0%D0%B8%D0%BD-%D1%81%D1%8A%D1%83%D1%87%D0%B0%D1%81%D1%82%D0%BD%D0%B8%D0%BA-%D0%BB%D0%B8-%D0%B5-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "ЧАСТ ОТ КОНТРОЛИРАНАТА ПРАТКА Я ИЗГЪРМЯХА   Няколко пояснения.  1.  Банините, прикриващи кокаина, отдавна се подвизават у нас.  И миналата, и тази година в складовете на най-големите вериги хранителни магазини у нас можеха да се видят неразопакованите кашони. Етикетите сочеха като вносител българската „Интерцитрус” ЕООД, като експортьор – Еквадор (един от големите световни износители), но освен тази маркировка на неразопакованите кашони се четеше и „Направено в Колумбия”. А Колумбия е № 1 в света на кокаина.  Ясно е защо по документи вносът на банани е от Еквадор – това буди по-малко съмнения. Ясно е защо производителят на бананите всъщност е Колумбия – там част от кашоните с плодовете са били обработени с кокаин, преди да поемат по дестинацията към България и съответно от нея – към Европа. 2.  Според официалните пояснения мъж на средна възраст – работник в склада на „Интерцитрус” открил кокаина в един от кашоните и веднага докладвал на ръководството, а то – на полицията. Мъжът не желаел да се представи кой е, предпочитал анонимността, но пък охотно е позирал за снимки в редица сайтове.  Смях – няма такава песен хем да търсиш анонимност, хем да се лансираш в световния Интернет. Ясно е защо е „анонимността” – дадат ли се някакви данни зо човека, всеки може да провери доколко е реална тази личност. Освен това никакъв работник в склад на едро не се ровичка из кашоните. От горната среда те имат отвор, през който се виждат бананите и съответно тяхната узрялост.  А защо разследващите и съответно медиите сътвориха тази легенда? Защото анонсира фирмата като невинна от една страна, а от друга – прикрива контролирания характер на пратката.  Факт – разследващите и прокуратурата, както и огромното мнозинство от медиите спестиха името на фирмата със склада с кокаинови банани – „Интерцитрус” ЕООД. 3.  Пратката с банани е била контролирана. Какво означава това? Означава, че Интерпол, Европол и националните спецслужби са следели маршрута й, за да разкрият цялата верига – от доставчика до центровете за разпределяне на дребно на кокаина.  Но пратката изгърмява в България – разкрита е. Както се вижда – по невнимание от някакъв мургавелко в някакъв склад. Това е и поредната цел на легендата за онзи съвестен гражданин, за да си измият заради провала на операцията нашите служби ръцете пред западните, от които е дошла информацията. 4.  Заради провалът в България има и др. провали по операцията.  Вчера в Стокхолм показно пред очите на жена му и детето му беше разстрелян сръбcкият баш мaфиoт Caшa Тoдoрoвич – Търтa. След низ от престъпления в последните няколко години той се занимава с продажба на зеленчуци – поне официално.  Тримa мъжe ca го причaкaли прeд бутик в швeдcкaтa cтoлицa към 20 чaca бългaрcкo врeмe и oткрили огън. Не са си дали особен труд да бягат. Полицията бързо ги е задържала и те са си признали за убийството. Мотивите ще посочат на процеса и вероятно ще се отърват с по-няколко години затвор в луксозните шведски зандани. Ще им се заплати богато този престой.  Обаче за мен убийството на гангстера от Сърбия е операция за прикритие на истинския път на наркотика. Кокаиновата мафия умишлено насочва вниманието към Швеция и сръбско-черногорските престъпни кланове, а не към действителните организатори на канала.  За тях ще прочете по-надолу.  Логичното беше при провал разстрелите да са у нас – в България е разкрита пратката, родните посредници са виновните. Но те са си живи и здрави. Парадокс е, че дори отговорни пред правосъдието за трафика на наркотик у нас няма – всички са невинни. 5.  Усилено се лансира тезата за грешка на трафикантите и истинска дестинация на контейнерите в Румъния, отзовали се по случайност в Бургас. Защо? Защото иначе българската мафия ще лъсне като основен организатор на канала.  Пет кашона с наркотика са откритите „по случайност” в българския склад. От 26 626 кашона с банани се губят 3240. Били изнесени за Румъния.  Всъщност на практика цялата пратка от два тона е била реализирана и отдавна е заминала за Западна Европа. Чак след извършването на трансфера у нас а подхвърлени някакви килограми като за замиване на очите. (по редица първоначални данни 120 кг, мистериозно стопили се впоследствие на 75 кт.  За да се извърши реализацията, е било необходимо време. И затова от края на юли чак до 16 август бананите ей, на, са зреели, за да бъдат разкрити по случайност едва тогава, когато няма опасност да се изгуби стока за стотици милиони евро. Излиза, че бдителният мургавелко въобще не е проверявал за зрялост плодовете почти три седмици, а чак на 16 август най-сетне е решил да пристъпи към изпълнение на служебните си задължения  Смях и плач!  Освен това товарооборотът на плодове през Бургас не е достатъчен за да бъде чартърът финансово обоснован за чартьора/корабният оператор. Възниква въпросът за какво му е на румънски търговец да поръчва карго през Бургас, да се бърка за допълнителни транспортни разходи за хладилни вагони до Румъния и да плаща толкова скъпо струващото навло – хладилното?! Губи се икономическата и финансова логика. От гледна точка на създадения за прикритие фалшив документооборот при пресичане на различните граници румънски експортьор на банани е далеч по-несъмнителен и не буди такива опасения като български. 6.  Защото тези кокаинови банани не са първите у нас. Първият случай с така наричаните еквадорски (колумбийски) банани е от 2006 г.  Тогава пак изплува същата фирма „Интерцитрус”, но не като ЕООД, а като ООД. Тогава на светло пред спецслужбите изплува и корабът „Сънрайз”, който години наред всеки всеки месец превозва банани за България от Еквадор. И нищо.  Следа към кокаинови банани изплува и в убийството на едрия „бизнесмен” Борислав Манджуков на 24 март 2014 г пред дома му в затворен комплекс в столицата. Той беше сред основните вносители на банани у нас. (за убийството и връзките на олигарха с висшата политика виж моя тогавашен пост  ? • Аферистът е близък до едно крило в БСП – противник на друго в столетницата • В тежък конфликт е с една от родните банки • Подозират го за перач на наркобоса Таки • Денят „Х” – олигарси в Русия, визита във Вашингтон: Чак сега – през миналия месец България най-сетне го обяви за издирване чрез „Интерпол”. Обяви го, след като той най-сетне успешно се пребазира във Венецуела под крилото на диктатора Мадуро. Затова всеки, който си мисли, че България и български групировки, милионери и политици не са основната гара-разпределителна на кокаина за Европа е пълен глупак. ТРАФИКЪТ Търговският оборот на фирмата на тези хора, поне според отчетите се измерва с десетки и десетки милиони левове. Доколко е истина, е невъзможно да се прецени. Невъзможно заради противоречия в отчетите и балансите. Например одиторът Радинка Стоева заверява на 22 март 2016 отчета на дружеството за 2015 г., а на 26 май отново заверява отчета на дружеството за същата 2015 година, като данните в двата отчета се разминават  Реално държат капитал и в трета фирма – „Смартфиш” ООД чрез залози на дружествени дялове в тяхна полза. Дяловете са на „Селект трейд” ООД, следователно имат и дебела връзка с това дружество. И обратното – „Селект трейд” има запор върху бановата „Интерцитрус”. Самата „Интерцитрус” от една страна е ООД, обаче от друга е собственост на „Волуяк” АД. То – собственикът пък по редица данни в Търговския регситър е собственикът на Интерцитрус, който му е господар. ВРЪТКИ И ЦЕНТЪР В тази сложна схема има и център.  Центърът е превозвачът на бананите. Не корабът, а превозвачът – група от компании под шапката на MMC Group Holding S.A.L.  Холдингът се пръква на белия свят броени месеци след българската бананова „Интерцитрус”. Пръква се в Бейрут – столицата на Ливан, която практически е разделена на две между мюсюлмани и християни. Кой знае защо, но телефонните номера за връзка нямат кода на Бейрут – 961.1, а кодът на една от ливанските провинции и Газа. Забележително е, че името на компанията не фигурира в основните бизнес-справочници за Ливан. Ако се вземат като код първите пет цифри на някои от посочените номера за контакти, изскача не Ливан, а телефонни и мобилни оператори в Латинска Америка и комуникационна компания в Русия.  Адресът на голямата корпорация е в една доста ожмулена и запусната сграда – Zalka Main Road, White Building. От надписа White e изпаднало е-то, а прозорците на първия етаж (където би трябвало да е офисът), са плътно облепени с бяла хартия. АНОНИМНОСТТА Нито на сайта на компанията, нито където и да е другаде може да се види кои са нейните ръководители.  Холдингът има десетки подразделения, вкл. за чартиране на кораби. Направи ми впечатление, че Фейсбук профилът на компанията е от юни т.г.  Сайтът се оказа сложна за издирване мистерия. WHOIS посочи регистрацията му като изцяло анонимна – няма дори посочено лице за връзка при евентуален технически проблем. Налоои да се поразровя и накрая да установяа, че всъщност става дума за местонахождение в Бразилия. Но считам, че и тази държава не е истинската- тя е брънка от веригата.     Около този холдинг са подредени маса фирми. Най-интересните са дъщерната IRB-GR, установено в Гърция, което има за основна дейност представителството на морската администрация на Того за регистрация на плавателни съдове под флага на Того. И сестринската MAC-GR, също установена в Гърция. В нейния предмет на дейъност е регистрацията на съдове под различни знамена на удобство, особено на офшори като Белиз, Панама, Кот д’Ивоар, Сейнт Винсент и няколко други, както и да предоставя услуги за създаването на офшорни компании в страните от Хондурас, Маршаловите острови и Делауеър. Най-сетне някои от финансовите поделения на холднига се жоказа базирани в редица офшори – от Кипър до Белиз. Вместо заключение  Преди четвърт век, през далечната 1995 написах, че въпросът кой да препира е основният политически и икономически проблем на прехода. Онази поредица разследващи статии разнищи как 10 млрд. долара от колумбийските наркокартели се готвят да навлязат у нас, за да изкупят родното строителство, туризма и индустрията на страната и да я превземат в крайна сметка.  Вижда се, че трансферът на кокаин и прането на парите от този трансфер не са никаква новост за страната ни. Както вече ви информирах, не са новост и наркотичните банани. Не са новост и протекциите над него от мощни политически и бизнескръгове, от родни олигарси и политици.  Новост са само поредните лица и компании, забъркани в този бизнес и извадени по неволя на светло след поредното възмущение на западните партньори на България.                     Известно е, че изчезналият без следа Евелин Банев- Брендо, осъден в редица европейски държави за трафик на наркотици, беше наречен „кокаинов цар на Европа”. За него виж моя пост  Фирмата, в чийто склад откриха кокаиновите банани, се казва „Интерцитрус” ООД с EIK: 130213585. Отново я споменавам, понеже разкследващите органи и огромното мнозинство медии и информационни сайтове спестиха наименованието й.  Собственици са Кирил Николов Николов и Ганка Райчева Панайотова-Николова. Те нито са арестувани, нито са под следствие. Сякаш фирмата им е извън подозрението, макар че бананите са били за нея.  Има само две обяснения за този „пропуск”.  Първото е, че лицата са нещо като свещени крави още от зората на прехода. Вероятно, защото фирмата е нещо като правоприемник по друго фирмено дело – ‘No l596/9lr на СГС – фирменото отделение. И като се разровят корените на тези отношения, изплуват редица компрометиращи обстоятелства за лица от върховете на родния бизнес и политика.  Второто обяснение за тяхната невинност е хипотезата, че работят за спецслужбите и така предали информацията за пратката. Възможно е да е такъв мотивът, с който родните ювелири на плаща и кинжала обясняват пред западните защо бездействат за тези лица. Но тогава нито контролираната пратка щеше да бъде провалена, преди да стигне до крайните си получатели, нито пък от огромното количество кокаин щяха да се намерят жалките 75 килограма. Защо са тези сложни връзки със запори и собствености?. За да се прикрият истинските.  Кои са те?  От своя страна двете фирми – „Смартфиш” ООД и „Селект трейд” имат отношения и съответно запор заради едни 11 милиона 450 хиляди 915 евро и 63 цента. Окачени са на верижката на монтерейци (генералския кръг от бившата ДС) и сочения като свързан с тях трезор „Инвестбанк” на сервитьорката Петя Славова заради едни Покрай свързаните лица в тази верижка изплуват маса имена на роднини на бивш висшестоящ генералитет и висша комунистическа номеклатура от времената на социализма.  Съществува и друга забележителна с имената си верижка – „Волуяк” ЕАД. Това акционерно дружества сега се води изцяло собственост на банановата „Интерцитрус”. Но навремето е било АД – т.е. имало е и др. съдружници. На тази верижка чрез тях са закачени десетки и десетки др. фирми чрез свързани лица, а като цяло конгломератът наброява няколкостотин дружества. За мен в това съзвездие интересно име е например Кирил Милотинов и връзката му с фирма Мелта, в която като друг съдружник изплува името на отговорен ръководител на Овергаз. И няма как да не се присетя, че съм разказвал, писал и описвал опасни връзки, вкл. и съдружия между синовете на газовия олигарх Сашо Дончев и застреляния Константин Дишлиев – основния финансист на кокаиновия цар на Европа – Брендо.     ", "date": "2019.09.04", "title": "Аферата банани с кокаин: Съучастник ли е държавата България?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/399493-%E2%80%9D%D1%83%D1%81%D0%BC%D0%B8%D0%B2%D0%BA%D0%B0-%D0%BE%D1%82-%D0%B4%D1%8F%D0%B2%D0%BE%D0%BB%D0%B0%E2%80%9D", "text": "Така правилно трябва да се нарича най-популярния тези дни в България видео клип с песен от и за АЕЦ “Козлодуй”. Но понеже при ядрената мафия всичко е лъжа и измама те са го нарекли “Усмивка за вас”. А защо усмивката е от дявола? Нека видим: \r\n     \r\n     От началото на 2019-та година до утрешния 4-ти септември средната борсова цена на електроенергията у нас е с 36,4% ПО-ВИСОКА, от колкото за същия период на предходната 2018-та. Това се забелязва добре на горната графика, на чийто фон виждате титрите в края на песента на АЕЦ-а, с имената на главните герои. Само за първите четири дни на септември средната борсова цена се оформя да бъде ВТОРАТА НАЙ-ВИСОКА за годината след януарската. \r\n Главен виновник и изпълнител на този безпрецедентен грабеж е АЕЦ “Козлодуй”. В резултат на него ето как се получават невиждани за 45 годишната и история “печалби”. \r\n     \r\n     Сега всички “медии и журналисти” правят неистова реклама на уродливото “творение” под предлог, че “разследват”, за колко пари е бил заснет клипа. Но понеже централата, естествено, крие те оценяват сметката на 30 000 лева.  \r\n           Съдейки от втората графика в края на годината АЕЦ-а ще е на печалба от около 300 милиона лева. 30 000 от тях прави едва 0,01%. Но в същото време нито една “медия и журналист” няма да разкрие и разкаже механизма на грабежа, през надутата цена на електроенергията на борсата. \r\n За това те получават пари, а за награда вие им вЕрвате и разпространявате лъжите им срещу самите вас. Аз пари не вземам и разкритията ми не се разпространяват. Защо тогава да се хабя? \r\n   \r\n \r\n", "date": "2019.09.04", "title": "”Усмивка от дявола”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/399494-%D0%BC%D0%B5%D1%87%D0%B5%D1%88%D0%BA%D0%B0-%D0%BF%D1%80%D0%B5%D0%B3%D1%80%D1%8A%D0%B4%D0%BA%D0%B0", "text": "Бойко Борисов притежава онзи рядък талант на балканския галант: да прави комплименти с двойно дъно, при които адресатът е поставен в особеното положение да гадае \"Възхищават ли ми се, подиграват ли ми се?\". Мая Манолова едва ли е изпаднала във възторг от \"мечешката прегръдка\" на премиера след кандидатурата й за кмет на София. Всеки намек за похвала от страна на Борисов съдържаше апостроф за политическите й слабости, грешни стъпки и суета на суетите. Манолова получи признание като \"добър омбудсман\", но веднага й беше напомнено, че надпартийната кариера и съпътстващият космически рейтинг щяха да останат несбъднат блян без намесата на Борисов ( \"). Напомнено й беше, че в ГЕРБ се отнасят по-любезно към някои врагове, отколкото в БСП - към най-лоялните си бойни другари (вкл. Янаки Стоилов, Михаил Миков, Атанас Мерджанов). Ако през 2015 г. само Цветан Цветанов се бунтуваше символично срещу избора на Манолова за граждански защитник, сега дори това препятствие не съществува. \" \", е присъдата на Борисов. Припомнено й беше, че политическото дисидентство не върви в комплект с прекия достъп до кабинетите на всички министри в продължение на 4,5 г. Особено когато вратите им са толкова широко отворени, че да дадат повод за институционална ревност от страна на кмета на София.     Уви, факт е, че ГЕРБ помагаше на Мая Манолова да прескача лимитите на конституцията и да внася готови законопроекти в Народното събрание (някои от които накараха Огнян Герджиков да сравнява творческия й порив с този на \"луд с картечница\").     Докато мнозинството поправяше собствените си юридически недоразумения през неутрално \"прокси\", вместо под натиска на парламентарната опозиция, омбудсманът обираше овациите по протестните лагери и сутрешните блокове. Реакцията на Борисов след номинацията на Манолова доста напомня на предизборната ситуация през 2016 г., когато Румен Радев подаде оставка от армията, за да се кандидатира за президент. Същото беше отношението му и към тактиката на БСП да не рискува с партийна номинация и да не хвърля тежка сянка върху \"независимия\" претендент за промяна. Тонът му към тогавашния командир на Военновъздушните сили обаче се различаваше видимо от посланието към напускащия омбудсман. През 2016 г. Борисов обвиняваше Радев, че му \"загубил времето\", когато давал дума, че не се интересува от политическа кариера. Сега премиерът се кълне във внуците си, че Манолова го убеждавала до последно в привързаността си към синекурната си длъжност, но този път готовността му за сътрудничество не е изключена, напротив. Целта на Борисов изглежда ясна: ако не можеш да победиш противника, трябва да го обезвредиш. Ако не можеш да го обезвредиш, ще трябва да го опитомиш. Евентуална загуба на София може да нанесе болезнен, дори непоправим удар за самочувствието на партия като ГЕРБ. Спомнете си, че националната политическа кариера на Борисов започна именно от Столична община през зимата на 2005 г. Но ако Манолова бъде пакетирана с \"правилната\" политическа легенда още преди вота и клинът между нея и БСП бъде вбит достатъчно дълбоко (следете внимателно състава на червената листа за СОС). Ако след 27 октомври тя се окаже в позиция да управлява 2-милионен град без мнозинство в Общинския съвет, опитомяването й от ГЕРБ може да се случи по-лесно от очакваното. Вероятно затова ролята на Йорданка Фандъкова вече не се изчерпва със защита на кметската власт, а включва и репутационна отговорност - подреждането на партийната листа (\" \"). Защо е допуснато \"тегнещите съмнения\" да управляват СОС в продължение на три мандата, е въпрос без отговор от Борисов. Явно ГЕРБ отново ще се опитва да седне от два стола, преди да се озове на земята: да свали налягането с контролирано пускане на кръв в София, но да запази лостовете за влияние с обещанието за \"ново начало, чужда отговорност\". Митът, че ГЕРБ не губи избори, а едва ли не - по своя воля \"разрешава\" по някоя победа на опозицията, досега не носи никаква практическа полза на партията. Напротив, илюзията за безпогрешност само задълбочава вродените дефекти на властта.    ", "date": "2019.09.04", "title": "Мечешка прегръдка"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/399495-%D1%81%D0%B5%D0%BD%D0%B7%D0%B0%D1%86%D0%B8%D1%8F%D1%82%D0%B0-%D0%BB%D0%BE%D0%BB%D0%B0-%D0%B0%D1%81%D1%82%D0%B0%D0%BD%D0%BE%D0%B2%D0%B0-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0-%D1%83%D1%80%D0%BE%D1%86%D0%B8-%D0%BF%D0%BE-%D0%BF%D0%B8%D0%B0%D0%BD%D0%BE-%D0%BD%D0%B0-%D0%BD%D0%BE%D0%B2%D0%B0%D0%BA-%D0%B4%D0%B6%D0%BE%D0%BA%D0%BE%D0%B2%D0%B8%D1%87", "text": "Блестящата пианистка със световна слава  Лола Астанова , която ще зарадва българската публика със своя първи концерт у нас на 10 ноември в София, Зала 1 на НДК, преподаде първия си урок по пиано не на кой да е, а на тенис фурията Новак Джокович. В навечерието на Откритото първенство на САЩ в социалните мрежи бе публикувано видео, на което миналогодишният шампион на US Open и голям фаворит за отличието тази година с изключителна лекота и въодушевление свири перфектно на пиано.     Всъщност сръбският тенисист и Лола са близки приятели и решават заедно да се пошегуват, поднасяйки невиждан спектакъл на своите почитатели. В действителност роялите са два, като брилянтните звуци от вечния хит „We Are The Champions“ на Queen идват от клавишите на Астанова, докато Ноле само имитира, че свири на пиано, типично в неговия прословут артистизъм.     Сърбинът дори се опитва да припява, макар и неуверено, но независимо от това за рекордно кратък период клипът събра над 1 500 000 харесвания и позитивни коментара. Ето какво споделят двете звезди по повод съвместното им, атрактивно изпълнение:   „  – споделя талантливата пианистка. От своя страна Джокович коментира:    Можете да видите цялото видео на Новак Джокович и Лола на следния линк :     Концертът на блестящата пианистка Лола Астанова , която ще гостува за първи път у нас, ще се състои на  10 ноември в Зала 1 на НДК .    Билетите за събитието са на  цени от 40 до 80 лв., оркестрина – 1 0 лв.  и могат да бъдат закупени от мрежата на  Eventim  в цялата страна. Организатор:  Pragma Production    ", "date": "2019.09.04", "title": "Сензацията-Лола Астанова преподава уроци по пиано на Новак Джокович"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399476-%D0%BA%D1%80%D0%B0%D1%81%D0%B8%D0%B2%D0%B0-%D0%B8-%D0%BE%D0%BF%D0%B0%D1%81%D0%BD%D0%B0", "text": "Украинката Дария Белодед определено има с какво да се гордее. Едва на 18, тя стана най-младата световна шампионка по джудо на Мондала в Япония, но не само това й донесе милиони фенове по цял свят. Освен, че бие съперничките си наред, блондинката се превърна в хит и в социалните мрежи, където я следват близо 200 хиляди души.  Сега голямата й цел е да вземе злато и на Олимпиадата в Токио идното лято, което няма да й попречи да радва със секси снимки като тези:", "date": "2019.09.04", "title": "Красива и опасна!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399477-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-4-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Очаква ви прекрасен ден, но без подкрепата на роднините няма да минете. Ако спешно трябва да поправите или завършите нещо, тогава го уредете още сутринта. Добре е да се върнете към старо хоби или увлечение. Но само не в любовта, за да не се разочаровате отново. Вечерта, ще получите важни новини по телефона. Всичко е за добро! - това ще си кажете днес, когато открие нещо невероятно за близък приятел. Всъщност, проблемите забележимо ще намалеят, ако ги погледате от различен ъгъл. Благоприятен ден за решаване на материални въпроси. Може да получите изгодно предложение или да намерите допълнителна работа. Подредете мислите и дома си. От изясняване на връзката с любимия, днес по-добре се откажете. Сега не сте в морална форма за да доказвате нещо и да ударяте с юмруци по масата. Погрижете се за нервите си, отидете на плаж. А и времето, ще е благоприятно за това. Много усилия ще са необходими на онези, които се занимават с бизнес. Възможни са измами от партньори.   Може да влагате парите си във всичко което сте намислили, но се придържайте към малки суми, за да не се разочаровате след време. Отделете по-голямо внимание на семейството, децата и родителите. Ако имате възможност, устройте им малък празник. От вредните привички е време да се откажете, пазете здравето си. Днес деловата ви активност ще бъде на висота, но настроението ще е на другата противоположност. Постоянно ще анализирате нещо, ще досаждате на близките си с въпроси и дори ще изпадате в истерия от безисходност. Може би, тялото и душата ви искат отдих. При това не банален уикенд, а истинска почивка на море или пътешествие в друга страна. Не си струва, да планирате нищо за този ден. Трябва да се носите по течението и да се изолирате от множеството проблеми. Дългозабравени планове могат да бъдат реализирани, но само с оригиналност и инвестиции. Не е изключена среща с дългогодишен приятел, след разговор с когото, може да видите “светлина в тунела“. В професионален смисъл. Очаква ви досаден и скучен ден, но да пренебрегвате задълженията си не трябва. За сега ви липсва надеждно рамо, на което може спокойно да се облегнете. В личната сфера повече въпроси, отколкото отговори. Но ако „включите“ своето търпение, може да заздравите връзката си с партньора. В ежедневието не бързайте, нека домашните задължения да донесат удовлетворение. Чудесен ден за събиране на информация, разговори на различни теми и влиятелни запознанства. Никога не сте се чувствали толкова значими, както това ще се случва днес. Колегите ще ви гледат в устата, само за да чуят одобрение или практически съвет. По отношение на здравето, бъдете внимателни, при практикуване на водни спортове.   Учение, практика и инициативност- това е, което ще ви носи голяма полза този ден. Уви, в любовната сфера романтиката ще намалее, но това е нормално. Още повече, че вие и вашият любим най-накрая сте се разбрали за всичко. Много интересни идеи ще се появят след разговор с приятел. Ако организирате бизнес заедно, успехът е гарантиран. А и пари ще спечелите. Днес ще стигнете до някой странни заключения, но темпът в работата няма да падне. Напротив, много ситуации ще се изяснят и ще ви отворят очите за някои проблеми. Плановете в личния живот, също рязко ще се променят. Пътуването, както и закупуването на жилище, ще трябва да отмените. И това не заради пари, а по други причини. След разговор с роднини, ще останете с неприятно чувство. Понякога е полезно да останете сами със себе си. Особено, ако хората наоколо ви досаждат за дреболии. Намерете няколко часа и се отпуснете сред природата. Свежият въздух, реката или децата, които се забавляват на плажа, ще върнат нормалното ви настроение. Физическата активност е противопоказна, ако наскоро сте имали грип или друго заболяване.   Не се оплаквайте от живота, ако сами се отнасяте небрежно към работата си. Ако не ви харесва, тогава потърсете нещо друго - обещаващо и интересно. В семейството бъдете по-отстъпчиви, дори ако партньорът постоянно и твърдо отстоява своето. Чудесен ден за дълги пътувания, полети и морски круизи. Променете за известно време обстановката.", "date": "2019.09.04", "title": "Дневен хороскоп 4 септември"}
{"url": "http://www.classa.bg/%D1%81%D0%B2%D1%8F%D1%82/item/399478-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D1%81-%E2%80%9E%D0%B4%D0%B5%D1%82%D0%B5%D0%BA%D1%82%D0%BE%D1%80-%D0%BD%D0%B0-%D0%BB%D1%8A%D0%B6%D0%B0%D1%82%D0%B0%E2%80%9C", "text": "Държавното бюро за разследвания на Украйна възнамерява да разпита Петро Порошенко по делото за пране на пари в особено крупни размери. Разпитът може да се проведе с помощта на полиграф, ако Порошенко се съгласи да даде показания доброволно. Ако откаже, да мине проверката на детектора на лъжата, това недвусмислено ще покаже, че има какво да крие и се притеснява от истината. Порошенко е заподозрян в Украйна, включително и за държавна измяна, злоупотреба със служебно положение, легализация на доходи от престъпни дела, укриване на данъци, опит за узурпация на съдебната система и срещу него се разследва дело „относно незаконното назначаване на кабинета на министрите на Украйна през 2016 година при липса на коалиция в Парламента “. Един от случаите се отнася до «Кузницата на Рибалски», този завод е един от най-големите активи на Порошенко. Според неофициална информация бившият държавен глава Делото с продажбата на завода е открито по подозрение за укриване на данъци и по-нататъшно легализиране на доходи от престъпления. Друг случай, разследван от Бюрото за държавни разследвания се отнася до евентуалното участие на бившия президент, както и на бившата шефка на Националната банка Валерия Гонтарева и редица други лица в прехвърлянето на средства от държавния концерн „Укроборонпром“ в офшорка. Първият разпит на Порошенко се проведе на 25 юли, той беше разпитан като свидетел. По-късно Порошенко увери, че няма нито едно наказателно дело, по което той е подсъдим. Украинският вестник «Вести» обаче съобщи, че бившият президент се е обърнал към лобистки компании в САЩ, с искане на защита от наказателни дела.", "date": "2019.09.04", "title": "Разпитват Порошенко с „детектор на лъжата“"}
{"url": "http://www.classa.bg/%D1%81%D0%B2%D1%8F%D1%82/item/399479-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D1%81%D1%80%D0%B8%D0%BD%D0%B0", "text": "Великобритания изпада все по-дълбоко в политически хаос. Премиерът консерватор Борис Джонсън обяви във вторник вечерта, че ще поиска свикването на нови избори в средата на октомври, ако парламентът блокира Brexit без споразумение в сряда. В същото време той обвини 21 депутати от консервативната фракция, след като се разбунтуваха срещу него. С това премиерът прави собственото си правителство недееспособно. Преди това Джонсън понесе горчиво поражение при първия си вот като ръководител на правителството. 328 депутати гласуваха за поставяне в дневния ред на парламента на начин за спиране на т. нар. твърд Brexit. Само 301 народни представители подкрепиха министър-председателя. \"Не е добро начало, Борис\", заяви член на парламента. Балансът на Джонсън от гласуванията вече е на 100 процента отрицателен, заяви лидера на шотландските националисти (SNP) Иън Блекфорд.     В допълнение към опозицията и 21 депутати от торите гласуваха против правителството, включително влиятелни личности, като двамата бивши министри на финансите Филип Хамънд и Кенет Кларк, бившият министър на правосъдието Дейвид Гоук, екс-министърът на развитието Рори Стюарт и внукът на Уинстън Чърчил Никълъс Соумс. Проевропейците искат да попречат на възможността на 31 октомври премиерът да потопи страната в хаос с излизане на Великобритания от Европейския съюз без споразумение. Джонсън отговори веднага. „Парламентът е на прага да подкопае преговорите с Брюксел“, каза той. Без заплахата за излизане без сделка европейците не биха направили допълнителни отстъпки по споразумението за напускане, смята премиерът. Ако членовете на парламента приемат закона в сряда, той ще се опита да предизвика нови избори. Тогава хората ще трябва да решават кой да пътува на следващата среща на върха на 17 октомври - той или лидерът на опозицията Джеръми Корбин, поясни Джонсън. „Искам всеки да знае - няма обстоятелства, при които ще поискам Брюксел за отлагане. Напускаме на 31 октомври - без \"ако\" и \"обаче\". Няма да приемем какъвто и да е опит да се откажем от обещанията си или да отменим референдума\", коментира Джонсън след извънредното заседание на правителството. По време на изявлението си той настоя, че с подкрепата на депутатите ще успее да наложи промени в настоящата сделка за Brexit, които неговата предшественичка Тереза Мей не успя да прокара. Според него обаче инициативите за отлагане на Brexit пречат на преговорите за нова сделка и правят Брюксел по-малко склонен към компромиси. По-конкретно Джонсън настоява за премахване на резервния план за Северна Ирландия, чрез който се избягва създаването на фактическа ирландска граница. Брюксел обаче държи твърдо на тази клауза и многократно е настоявал за конкретни алтернативи, но от Лондон все още не са предоставили такива. Междувременно всичките 21 депутати консерватори, които гласуваха против правителството на премиера Борис Джонсън и подкрепиха предложението за установяване на контрол над работата на парламента, за да се опитат да блокират Brexit без сделка, бяха изключени от партията. Какво следва? След снощното гласуване, повече от три години след като Обединеното кралство одобри с референдум излизане от Европейския съюз, проблемът с Brexit е нерешен и сега остават възможни всички варианти - от Brexit без споразумение до отпадане на Brexit, коментира Ройтерс. Днес депутатите, които установиха контрол над дневния ред на парламента, ще се опитат да приемат закон, задължаващ Джонсън да поиска от ЕС отлагане на Brexit до 31 януари, ако не постигне споразумение за излизане от ЕС, одобрено от парламента. И ако приемането на подобен закон изглежда почти сигурно, не е ясно дали ще се стигне наистина до нови избори. Трудно е обаче да си представим как правителството може да продължи да работи без мнозинство, следователно опозицията няма да може да блокира дълго искането за нови избори. Близки до Джонсън източници са потвърдили, че кабинетът е одобрил провеждането на извънредни избори на 15 октомври – два дни преди срещата на Върха на ЕС. Лидерът на лейбъристите Джереми Корбин заяви, че партията му е готова за избори и обвини Джонсън, че \"заплашва британския народ с Brexit без сделка, ако не постигне своето в парламента\". В четвъртък, 5 септември, законът за спиране на Brexit без сделка, вече евентуално приет от долната камара, ще иде в Камарата на лордовете, която също трябва да го одобри, за да може да влезе в сила. Възможно е там нарочно дебатите да бъдат забавени така, че процедурното време за гласуване да изчете. Така парламентът може да бъде разпуснат, но ще бъде в рамките на следващата седмица. Ако законът против Brexit без сделка не е преминал през двете камари и през одобрението на кралицата преди това, той няма да влезе в сила и процедурата няма да продължи през октомври. При нови избори премиерът се надява да спечели абсолютно мнозинство. Тогава той вече няма да разчита на северноирландската партия DUP за подкрепа и евентуално би могъл да прескочи \"червените линии\" за ирландския предпазен механизъм. Той също може да отмени закона за твърд Brexit и да изведе Великобритания от ЕС на 31 октомври.  Заради проблемите между премиера Борис Джонсън и парламента паундът се обезцени спрямо долара до най-ниското си ниво от началото на 2017 г. Британската валута падна под психологическото ниво от 1,20 за долар, като към 12:45 часа българско време курсът е 1,1984 или понижение от 0,65%. Спрямо еврото отстъплението е малко по-малко – 0,39% до 1,0959.    ", "date": "2019.09.04", "title": "Великобритания се срина"}
{"url": "http://www.classa.bg/%D1%81%D0%B2%D1%8F%D1%82/item/399480-%D0%B1%D1%83%D1%80%D1%8F-%D0%B2-%D0%BC%D0%BE%D0%B7%D1%8A%D0%BA%D0%B0-%D0%B8-%D0%BB%D0%BE%D1%88%D0%BE-%D0%B2%D1%80%D0%B5%D0%BC%D0%B5-%D0%BD%D0%B0%D0%B4-%D1%84%D0%BB%D0%BE%D1%80%D0%B8%D0%B4%D0%B0", "text": "Получилият се абсурд на честванията в Полша на 80-годишнината от началото на Втората световна война в компания със Зеленски имаше своя логика. Известна е предвоенната немско-полска история, достатъчна е една пунктирана линия. 1934-1938 г. - Полша сключва пакт с Германия и упорито предлага на Хитлер самата себе си като съюзник за кампания срещу СССР. Хитлер ги взема, но само веднъж: по време на похода в Чехословакия споделя плячката, прочутият Тешински високоиндустриален окръг.     Знамето на полската русофобия е професорът на Историческия институт на Варшавския университет Павел Вечоркевич (автор на книгите” Политическа история на Полша 1935-45” и Кампанията от 1939 г.). Във вестник „Речпосполита“ (28 септември 2005 г.) той обвинява полския посланик в Германия Липски и външния министър Бек единствено в недостатъчни усилия за убеждаване:  я”. Тоест за Холокоста (поради германските поражения) виновният е този, който ги е нанесъл на Германия: Стъпалата, навлизащи в дълбините на историята са известни. 1) Свалянето на Хитлер (конспирация на генералите) е планирано за август-септември 1938 г. и единствено свръх-успехът, завладяването на Чехословакия го отлага за 1944 година. Т.е. запасът на власт и най-добрата военна индустрия в Европа (Чешката) са получени от Хитлер в съюз с Полша; 2) Пактът Молотов-Рибентроп е подписан 5 години по-късно след подобен полско-германски пакт; 3) Освободителната кампания на Червената армия от 1939 г. започва след като правителството бяга и полската държава престава да съществува; 4) Прочутите „Три разделяния“: с Прусия, Австрия си е тяхна работа, но Русия си спомня земята, върху която е стояла преди век. Интервенцията в Смутните времена, геноцидът на банди „лисовчици“, стигнали до Перм и Холмогор! Важна традиция за Полша, след като се оплете в отношенията със съседите, да се надява на далечен покровител. Единствената страна, в чийто национален химн и до днес се възпява чуждестранен (!) политик е възхвален, както и ... процесът на учене от него. Химнът „И все пак Полша не е загинала“: Нови комуникации, оръжия промениха „отдалечеността на чичо“: сега той не е Бонапарт, а Съединените щати. Европа: Ширак, Шрьодер, Берлускони не подкрепиха авантюрата на Буш младши в Ирак. Полша се обяви за „лидер на Нова Европа“, източно от Стара и 100% лоялна. Политическата „линия на Вечоркевич“ е тормозът, преследването на поляците, които не споделят тази фонова омраза към Русия, към СССР. Опитът за атентат срещу маршал Рокосовски, изпратен да вдигне на крака армията на Полша, която се разпадна през 1939 г., и арестуването на генерал Ярузелски, който трезво изведе Полша през най-трудния период в историята. Пропорционално на авторите, дребнавостта на тази русофобска линия достига дори до творците. Филмът “Четирима танкисти и кучето” е точно като “четвъртото разделяне на Полша”. Певицата Анна Герман също получи своя дял от враждата а-ла “Вечоркевич”.  ", "date": "2019.09.04", "title": "Буря в мозъка и лошо време над Флорида"}
{"url": "http://www.classa.bg/%D1%81%D0%B2%D1%8F%D1%82/item/399481-%D0%B3%D0%B4%D1%80-%D1%81%D1%80%D0%B5%D1%89%D1%83-%D1%84%D1%80%D0%B3", "text": "“Дойче Веле” публикува статия, в която се опита да разбере как източните германци се различават от западните и защо дясната популистка партия „Алтернатива за Германия“ е толкова популярна на територията на бившата ГДР. „Много жители на бившата Германска демократична република са разочаровани и вярват, че те не са разбрани и не са забелязани на Запад”, изданието цитира социолога Джудит Ендерс. А аз ще предложа моята версия.     В съветско време на жителите на ГДР е насадена идеята, че СССР е бил във война с Хитлер и фашизма, а не с германския народ. И в крайна сметка те възпитаха нация, която не се чувства виновна. В Германия, която все още е под американска окупация, вината за делата на дядовците не е изчезнала. Местното население е въртяно на пръста не само от Израел, но и от американците и мигрантите. Получава се страна-пораженец, която е длъжна на всички. Не говоря за това чий подход е по-добър, а просто сравнявам два характера. В ГДС сега живее горда нация, а, ако в пресата тече информация, че някъде в Германия отблъскват особено арогантните мигрантите, не се колебайте, това се случва в бившата ГДР. В бившата Федерална република Германия мъжете не са в състояние да защитят дори жените си. По-долу представям карта на джамиите, разположени в Германия. Що се отнася до мнението ми, изглежда много символично.    ", "date": "2019.09.04", "title": "ГДР срещу ФРГ"}
{"url": "http://www.classa.bg/%D1%81%D0%B2%D1%8F%D1%82/item/399482-%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B5%D0%B4-%D1%80%D0%B8%D1%81%D0%BA%D0%BE%D0%B2%D0%B0%D0%BD%D0%B0-%D1%80%D0%B5%D1%84%D0%BE%D1%80%D0%BC%D0%B0", "text": "Президентът Еманюел Макрон се захваща тази седмица със следващия – и вероятно най-рисков, етап от реформите си, започвайки преговори със синдикатите за реформиране на изключително сложната френска пенсионна система, за да „запуши“ един хроничен дефицит. Потенциално експлозивната реформа става център на вниманието след ежегодното „рантре“ – връщането на работа след традиционната лятна ваканция, когато се определя политическият дневен ред и тон за предстоящите месеци. Макрон се обръща отново към вътрешните проблеми седмица след като бе домакин на срещата на върха на лидерите на Г-7, където сърдечният тон успя да прикрие трансатлантическите спорове, а френският лидер изпъкна като централна фигура в световната дипломация и обединяващ защитник на мултилатерализма. Във вътрешен план Макрон успя да устои на ежеседмичните антиправителствени протести на „жълтите жилетки“, избухнали преди 4 месеца. Той обаче не е забравил избухналия обществен гняв срещу неговата програма за реформи и иска да избегне ново насилие по френските улици. Преговорите в четвъртък и петък между обезпокоените синдикални лидери и премиера Едуар Филип слагат началото на всеобхватни консултации с различните професионални общности, като учителите и медсестрите, за една реформа, която може да се окаже решаваща за президентството на Макрон. „Правителството и аз самият сме изпълнени с решимост – каза Филип пред репортери миналия петък. – Разполагаме с няколко месеца , за да осъществим своя план, за да изготвим и да изложим този проект“ (за пенсионна реформа)“. Синдикатите критикуваха Макрон, че досега си е затварял очите пред проблемите и в ранните месеци на президентството е изгубил време, опитвайки се да прокара реформата на трудовото законодателство и да намали данъците за инвеститорите. Те също така негодуват, че той е игнорирал съветите им по закъснялата реформа на системата за осигуровки при безработица, представена през юни. Пенсионните реформи, предприети от бившите консервативни президенти Никола Саркози през 2010 г. и Жак Ширак през 1995 г., разпалиха улични протести и не успяха да предотвратят хроничния дефицит – проблем, с които Макрон е решен да се справи до 2025 г. Във Франция частните пенсионни фондове са рядкост, което означава, че почти всеки прави вноски в обществен фонд, като това става чрез 42 различни схеми за вноски и обезщетения. Именно тях Макрон иска да замени с една обща точкова система. Социологическо проучване на Френския институт за проучване на общественото мнение (IFOP) по поръчка на „Журнал дьо диманш“ констатира, че две трети от запитаните нямат доверие в правителството на Макрон относно промяната на пенсионната система. „След трудния период в началото на 2019 г., символичното значение на тази реформа ще бъде в това дали правителството и президентът могат изобщо да продължат да реформират Франция“, каза Брюно Жанбар, шеф на политическите изследвания в социологическата агенция „ОпинионУей“. Макар че предстоят още много други препятствия, ябълката на раздора е възрастта, от която човек може да започне да получава пълна пенсия. Въпреки факта, че хората сега живеят по-дълго от всякога, анкетите показват, че французите упорито държат на сегашната пенсионна възраст от 62 г. – една от най-ниските в страните от ОИСР. Един от специалните съветници на правителството по пенсионната реформа предложи през юли възрастта за получаване на пълна пенсия да стане 64, като се допуска пенсиониране от 62 с по-ниска пенсия. След като през лятото синдикатите отхвърлиха това предложение, Макрон каза миналата седмица, че предпочита да се даде приоритет на трудовия стаж, за да започне изплащането на пенсия, а не на възрастта за пенсиониране. Според критиците обаче това ще накаже онези, които започват да работят в средата на 20-те си години след дълго обучение. Макрон вече е казвал, че иска да се намери решение на този проблем. Икономистите посочват, че хората ще трябва по един или друг начин да правят вноски в тази система, за да може тя да има здрава финансова основа. Тази позиция на Макрон получи предпазливо одобрение от най-голямата синдикална централа във Франция – центристката Демократична конфедерация на труда (CFDT), чиято подкрепа за реформата би дала мощно рамо на правителството. „Подходът е важен, но важни са и делата. Сега чуваме за промяна на подхода – толкова по-добре, но важното е той да бъде подкрепен с дела“, каза в понеделник шефът на CFDT Лоран Берже пред радио „Франс ентер“. Други синдикати като твърдолинейната лява Обща конфедерация на труда (CGT), която вече обеща демонстрации срещу реформата и заплаши със стачки, остават на бойна нога. Шефът на CGT Филип Мартинес нарече компромисното предложение на Макрон „хвърляне на прах в очите“ и каза, че президентът „ни взема за глупаци“. Федерацията на френските работодатели (MEDEF) обаче казва, че не може да подкрепи реформа, което не повишава пенсионната възраст – единственият начин, който според нея може да стопи пенсионния дефицит.    ", "date": "2019.09.04", "title": "Макрон пред рискована реформа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/399483-%D0%B4%D0%B0-%D0%BB%D1%8A%D1%81%D0%BD%D0%B5-%D1%81%D0%BE%D1%84%D0%B8%D1%8F-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%BE%E2%80%A6-%D0%BA%D0%B0%D0%BA%D0%B2%D0%B0-%D1%8F-%D1%81%D0%B2%D1%8A%D1%80%D1%88%D0%B8-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%82%D0%BE%D0%BB%D0%BA%D0%BE%D0%B2%D0%B0-%D0%B2%D1%80%D0%B5%D0%BC%D0%B5-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0", "text": "Ева Майдел, ваклата евродепутатка на ГЕРБ, написала във Фейсбук, че допреди 10 години София била град със стар транспорт, разбити булеварди и тротоари, рушащи се фасади. Абе, гробница . И дошла Фандъкова, сега всичко свети, модерен европейски град. Тия басни вървят в България. Като ги кажат две три важни гербаджийки и борисовите говорители по телевизора, привържениците му повтарят като папагали. Само че тук Майдел е объркала пропагандата и хвърля кал по своя патрон – защото допреди 10 години София беше град, управляван вече четири години от Борисов. Като стана кмет Борисов обеща бързо да реши проблемите, до една година да построи завод за преработка на боклука и т. н. Със завода за боклук успя чак на 12-ата година, като беше вече премиер. Въпреки че Европейската комисия чакаше години наред София да вземе парите за завод за боклука, та чак започна процедура срещу България, докато тук се назлъндисват как да откраднат повече с по-голям проект и кой да го прави тоя завод.       И помни ли някой как кметът Борисов се ежеше на премиера Станишев – „Дайте си ни парите на София?” Е, като стана премиер, настъпи тишина. Стотици милиони се изляха от ЕС за строителство на метрото. И въобще много пари се превъртяха в София и който трябва спечели от това, но колко спечели София? Понеже сега сменят предизборно лампи и плочки тук-там из София и някои софиянци се радват, добре че има избори от време на време да пооправят нещо. Ако не е станало ясно, след време ще стане – каквото и да е купено ново за града – автобуси, сменени лампи, тротоари, плочници, настилки като пред Св. Седмочисленици, то е направено, за да могат едни наши фирми да вземат повече пари. Няма да е с такива плочки, а с онакива. Няма да са тия автобуси, а ония. Ама имало обществени поръчки… Например в Борисовата градина как сменяха лампи – вместо да подменят осветителните тела на здрави стълбове, смениха стълбовете. Вместо да сменят кабелите в каналите, изкопаха нови канали и иззидаха нови шахти, старите ги оставиха така до тях отстрани. Що да ги използват, като трябва да усвоят повече? И сега като тръгнеш покрай ЦСКА нагоре по алеята до тенискортовете в гората и кв. „Изток”, от всеки 10 лампи не светят поне 3. И сигурно сега за да светнат ще сменят пак стълбовете, ще изкопаят нови шахти и канали, нови кабели… Сега в престижния кв. „Изток”, понеже бързат предизборно, просто побиха тук-там нови лампи, разкохапа плитки бразди през зелени площи и тротоари, пуснаха по тях кабели без никакви тръби. Старите стълбове на лампи още не са извадени. Новите кабели минават откъдето си искат, без да са вписани в никакъв кадастър. А в по-периферни райони на „Младост” и др. е тъмница бетер в село. В престижни квартали като „Бояна“ и „Княжево“ още няма канализация. На места строят нови сгради и улици, а не е оставено място за тротоари, само по половин-един метър отстрани. Събарят старини на София, за да строят уж модерни работи. За разграбването на имоти и терени на града може да се изпише цял ферман (виж  ). Тротоарите се правят от неуки майстори от кол и въже, без някой да ги контролира. И софиянци газят отгоре с колите и чупят и без това хлопащите плочки. И дишат прах после и викат – общината да изчисти въздуха. И срещу това бутиковите десни вадят един неубедителен архитект, който ни занимава с паметника на Съветската армия, и викат – не смей нещо да кажеш, тоя е най-добрият. Опозицията БСП се е приготвила да се самоубива, като подкрепи провинциал-популистката Мая Манолова, която е по-скоро резервен кандидат на Борисов. И така – продължаваме напред. Фандъкова се кани да влезе в историята като най-дългогодишния кмет на София, кукла на конци и параван на корупция. Жива илюстрация на упадъка на обществото.", "date": "2019.09.04", "title": "Да лъсне София предизборно… Каква я свърши наистина за толкова време Фандъкова?"}
{"url": "http://www.classa.bg/%D1%81%D0%B2%D1%8F%D1%82/item/399484-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8-%D1%81%D0%BF%D0%B8%D1%80%D0%B0%D1%82-%D0%BA%D1%80%D0%B0%D0%B9%D0%BD%D0%B0%D1%82%D0%B0-%D0%B4%D0%B5%D1%81%D0%BD%D0%B8%D1%86%D0%B0", "text": "Внушителният резултат на крайната десница на местните избори в бивша Източна Германия подчерта ерозията на традиционните германски партии, спечелили с малка разлика и благодарение на верните си възрастни привърженици. „По-възрастните избиратели припознават традиционните партии“ посочи вчера в електронното си издание списание „Шпигел“, като отбеляза значителния вот на гласоподавателите над 60 години за консерваторите на Ангела Меркел в Саксония и съюзника й в правителството – Германската социалдемократическа партия (ГСДП) в Бранденбург, провинцията около Берлин. От друга страна, резултатите на двата вота в неделя в тези две провинции показва, че по-голямата част от избирателите между 30 и 59 години са гласували в подкрепа на антиимигрантската партия Алтернатива за Германия (АзГ). Младата политическа формация, създадена през 2013 г., засегна чувствителна струна с кампанията си, озаглавена „Да завършим Обединението!“ във все още икономически изоставащите региони, където е доста разпространено усещането за граждани втора категория. Изглежда, че трийсет години след падането на Берлинската стена цяло едно поколение, което не знае нищо за комунистическия режим в Източна Германия, нито е преживяло болезнения период на Обединението и колапса на своята промишленост, въпреки това е изкушено от АзГ, изразява учудване „Шпигел“. При положение, че мнозинството от избирателите под 29 години гласуваха за АзГ в Саксония, както и в Бранденбург, тя стана втората предпочитана от тях партия след Зелените, показват резултатите на избирателната комисия. „Така че не беловласите старци помогнаха на партията (на крайната десница) да предизвика сътресение в политическия пейзаж на Изток. Затова трябва да се страхуваме за бъдещето на демокрацията“, отбелязва берлинският вестник „Тагесшпигел“ в редакционна статия.   Както на парламентарните избори през 2017 г., когато за първи път избирателите над 60-годишна възраст станаха най-важната група гласоподаватели, вотовете в неделя „недвусмислено напомниха“, че популярните партии, както все още наричат Християндемократическия съюз (ХДС) и ГСДП „в голяма част на Германия по същество са се превърнали в партии на миналото“, посочва за АФП политологът Михаел Брьонинг от фондация „Фридрих Еберт“. „За политическите партии, които мислят за бъдещето, това е огромно предизвикателство“, смята той. Председателката на ХДС Анегрет Крамп-Каренбауер обеща вчера да удвои усилията за модернизиране на профила на партията си. „Това, което се случи в неделя, е сигнал за ХДС да продължи с обновлението си“, отбеляза тя, като постави акцента върху опазването на околната среда и цифровизацията. Както и останалите традиционни партии тя изключи варианта за съвместна работа с АзГ. В интервю за обществената телевизия на въпрос дали може да изключи също една четвърт от избирателите, тя отговори: „Да, можем!“ Вероятно партиите няма да съставят тристранни правителствени коалиции, за който се водеха напрегнати преговори между понякога твърде различни като идеология формации, както между ХДС и Зелените в Саксония. АзГ, от своя страна, засили призивите си към консерваторите. Пред медиите в Берлин съпредседателят й Александер Гауланд също декларира „твърда увереност“ за формиране „в средносрочен план на буржоазно и консервативно мнозинство“, от което според него партията му отсега нататък е част. Партията на крайната десница почти утрои резултата си в Саксония и на практика го удвои в Бранденбург, като стана втора политическа сила в двете провинции. Това е резултат, който според Гауланд „не ни позволява за дълго да останем по един или друг начин извън играта“.    ", "date": "2019.09.04", "title": "Германия: Възрастните избиратели спират крайната десница"}
{"url": "http://www.classa.bg/%D1%81%D0%B2%D1%8F%D1%82/item/399485-%D0%B4%D0%B0-%D1%83%D0%B1%D0%B8%D0%B5%D1%88-%D1%81%D0%B5%D1%81%D1%82%D1%80%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B5%D0%B4%D0%BD%D0%B0-%D1%81%D0%BD%D0%B8%D0%BC%D0%BA%D0%B0", "text": "Млада палестинка публикува в Инстаграм снимка със своя приятел - малко преди годежа им. Семейството ѝ обаче смята, че подобно поведение е недопустимо. И решава да я накаже брутално.       Възмущение по улиците и в социалните мрежи. Многобройни арабски жени протестираха през последните дни на Западния бряг на река Йордан срещу убийството на младата палестинка Исраа Грайеб. Мъже от семейството ѝ на два пъти упражнили над нея тежко физическо насилие. На 22 август младата жена починала от раните си. Демонстрантите заклеймиха бруталното насилие и обстоятелствата, довели до смъртта на жената - превратните разбирания за понятието \"семейна чест\" и агресивно налагания патриархален стил на живот, крепящ се на човеконенавистни традиции.     Фатална за Исраа Грайеб се оказва една нейна снимка, която тя публикува в Инстаграм. Редом с нея на снимката се вижда приятелят ѝ, с когото смятала скоро да се сгоди. Публикуването на снимката преди да е обявен годежа явно така силно е разгневило семейство Грайеб, че то възлага на двамата ѝ братя да я накажат с бой. Опитвайки се да се отърве от ударите на брат си, Исраа пада от втория етаж на бащиния си дом, в резултат на което получава наранявания по гръбначния стълб. \"Силна съм и искам да живея\" В болницата Исраа направила снимки на раните си и ги публикувала в социалните медии. \"Силна съм и искам да живея\", написала тя. Ако нямах силна воля, вече нямаше да съм измежду живите\". А после добавила: \"Нека Аллах съди онези, които ме потискаха и раниха\".     С тези съобщения в социалните мрежи младата жена явно разгневява семейството си за втори път, защото брат ѝ, заедно с други двама роднини, пристигат в болницата и ѝ нанасят нов брутален побой. В крайна сметка младата жена издъхва от раните си на 22 август. Според съобщения в печата, семейството на Исраа Грайеб обявило, че не носи отговорност за смъртта ѝ. Тя била починала от сърдечен удар. Палестинската полиция засега не се е произнесла по случая. Палестинската режисьорка на документални филми Имтиаз Ал Маграби е убедена, че всяка палестинска жена може да стане жертва на подобно престъпление, казва тя пред Дойче Веле. Ал Маграби, която в момента снима филм за \"убийствата на честта\", бе отличена за работата си през март 2019 от Арабския женски медиен център. Битката срещу \"убийствата на честта\" В редица арабски страни междувременно се разраства битката срещу т.нар. \"убийства на честта\". През 2011 парламентът в Ливан отмени един член от Наказателния кодекс (Параграф 562), който позволяваше т.нар. семейни престъпления да получават по-меки наказания. През 2017 този пример бе последван от Тунис и Йордания. От юридическа гледна точка \"убийствата на честта\" в Йордания се третират като всяко друго убийство, но на съдиите е дадена възможността да намаляват присъдата с помощта на смекчаващи вината обстоятелства - факт, който правозащитните организации на жените в Йордания остро критикуват. Палестинската автономия също разполага с модерни закони в тази област, но те рядко се прилагат изцяло, казва Имтиаз Ал Маграби: \"Палестинското общество е пронизано от стародавни обичаи и религиозни традиции. Те се зачитат много по-стриктно от законите. Тъкмо престъпления, свързани с накърнена чест, нерядко получават доста меки наказания\". \"Убийства на честта\" навярно ще има и занапред, твърди социологът Ияд Баргути. Защото понятието \"мъжка чест\" не включва в себе си изискването за \"достойнство, морал и приличие\". Тези неща се изискват единствено от жените. Съответно голяма е готовността да се наказват жени и момичета, които не изпълняват мъжките очаквания, обяснява социологът. Към всичко това се добавя и фактът, че в много арабски общества цари атмосфера на страх и безнадеждност. \"Тези чувства се изливат в насилие, което често е насочено към жени\", казва Ияд Баргути. Трудните условия за живот са проблем и за мъжете, и за жените. Според Баргути обаче, жените страдат двойно по-силно от тази ситуация.    ", "date": "2019.09.04", "title": "Да убиеш сестра си заради една снимка"}
{"url": "http://www.classa.bg/%D1%81%D0%B2%D1%8F%D1%82/item/399467-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%BC%D0%B5%D1%82%D0%B5%D0%BE%D1%80%D0%B8%D1%82-%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%B2-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D0%BC%D0%B8%D0%BD%D0%B5%D1%80%D0%B0%D0%BB", "text": "През 1951 г. странно изглеждащ метеорит от 210 грама, е открит близо до Уедърбърн, отдалечен австралийски град. Откакто космическият му произход е доказан, черно-червената скала е изследвана от многобройни изследователски екипи до степен, че само около една трета от оригиналния екземпляр остава непокътнат, в геоложката колекция на музея Виктория в Австралия. В ново проучване, ръководено от минералога от Калифорнийския технологичен институт (САЩ), Чи Ма, учените анализирали метеорита от Уедърбърн и удостоверили първия случай на естествено възникване на това, което те нарекли „Едскотит\", рядка форма на минерала железен карбид, която никога досега не е била открита в природата. Откритието на „Едскотит\", наречено в чест на метеорния експерт Едуард Скот от Университета на Хаваите (САЩ), е важно, тъй като учените никога преди не са наблюдавали атомната формулировка на желязо карбидна руда, намерена в този метеорит, да се появява естествено. Благодарение на новия анализ на Чи Ма и Алън Рубин, геофизик в Калифорнийския университет (САЩ), „едскотитът\" вече е официално признат за минерал от Международната асоциация по минералогия. \"Ние сме открили между 500 000 и 600 000 минерали в лабораторията, но по-малко от 6 000 са създадени от природата\", каза кураторът на музея Виктория, Стюарт Милс. Въпреки че не може да се знае със сигурност, планетарният учен Джефри Бонинг от Националния университет в Австралия предположи, че минералът може да се е образувал в затопленото ядро на древна планета. Много отдавна тази планета може да е претърпяла някакъв колосален космически сблъсък и да е била унищожена. Фрагментите й са пътували през времето и пространството, обясни Бонинг. Милиони години по-късно едно от тези парчета случайно е кацнало в покрайнините на Уедърбърн.", "date": "2019.09.04", "title": "Откриха в метеорит невиждан в природата минерал"}
{"url": "http://www.classa.bg/%D1%81%D0%B2%D1%8F%D1%82/item/399468-%D0%B8%D1%81%D0%BF%D0%B0%D0%BD%D1%81%D0%BA%D0%B8-%D0%B2%D0%B5%D0%B3%D0%B0%D0%BD%D0%B8-%D0%BE%D1%82%D0%B4%D0%B5%D0%BB%D0%B8%D1%85%D0%B0-%D0%BF%D0%B5%D1%82%D0%B5%D0%BB%D0%B0-%D0%BE%D1%82-%D0%BA%D0%BE%D0%BA%D0%BE%D1%88%D0%BA%D0%B8%D1%82%D0%B5,-%D0%B7%D0%B0-%D0%B4%D0%B0-%D1%81%D0%B5-%D0%B8%D0%B7%D0%B1%D0%B5%D0%B3%D0%BD%D0%B5-%E2%80%9E%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5%D1%82%D0%BE%E2%80%9C", "text": "Испански колектив, наречен Алмас Веганас, който се определя като „антиспецистичен, трансфеминистки и либертариански\", стана вирусен в социалните мрежи, след видеоклип, в който две от неговите членки потвърждават, че в приюта за животни, които са създали - който те наричат „светилище на животните\" - те са отделили кокошките от петела, за да не бъдат „изнасилвани\". Те защитават работата си в „светилището на животните\", обяснявайки, че се опитват да дадат „достоен живот\" на животни, които идват от стопанства, където преди това са били експлоатирани. Реакцията в социалните мрежи беше значителна и повечето коментари се състоят от подигравки и обиди срещу младите активисти. Предвид обхвата на съдържанието на видеоклипа им и интензивността на отрицателните „отзиви\", които той е генерирал, членовете на колектива решават да запишат втори видеоклип. В него те отричат условията на пренаселеност, на които са подложени кокошките в птицефермите - наричани „истински концентрационни лагери\" - като те твърдят, че „яденето на яйца поражда експлоатацията на кокошките от раждането до смъртта им\". „Нито кокошките, нито които и да било животни на тази планета са ресурс или продукт \", казва една от главните героини, която обвинява капиталистическата икономическа система за нормализиране на консумацията на животни за хранителни цели и поставяне на икономическата изгода като единствен приоритет, дори когато това се постига „с цената на продуктификация, робство и убийства на милиони животни всеки ден\".", "date": "2019.09.04", "title": "Испански вегани отделиха петела от кокошките, за да се избегне „изнасилването“ ???"}
{"url": "http://www.classa.bg/%D1%81%D0%B2%D1%8F%D1%82/item/399469-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D1%81%D0%B5-%D0%BF%D0%BE%D1%88%D0%B5%D0%B3%D1%83%D0%B2%D0%B0-%D1%81-%D1%82%D1%83%D1%80%D0%B8%D1%81%D1%82%D0%B8,-%D0%BA%D0%BE%D0%B8%D1%82%D0%BE-%D0%BD%D0%B5-%D1%81%D0%B0-%D1%8F-%D0%BF%D0%BE%D0%B7%D0%BD%D0%B0%D0%BB%D0%B8", "text": "Въпреки че е една от най-могъщите и известни жени в света, когато кралица Елизабет II е в обикновено облекло и със забрадка, тя може да остане незабелязана и да бъде сбъркана с обикновена баба. Според Ричард Грифин, който работи повече от 30 години като агент по сигурността на британското кралско семейство, това се е случило, когато кралицата се разхождала из замъка Балморал, нейната почивна резиденция в Абърдийншир (Шотландия). По това време група туристи започнали разговор с нея, без да забележат, че говорят със самата кралица, заяви Грифин пред The Times и местни медии. Когато посетителите попитали Елизабет II дали живее в района, тя просто отговорила, че има къща в района. Наивните туристи никога не са си представяли, че въпросната къща е замъкът, който в момента посещават. Кралското семейство обикновено прекарва лятото в тази резиденция, така че посетителите попитали дали имат възможност да видят кралицата на Обединеното кралство. Тя невъзмутимо отговорила: „Не, но този полицай го прави\", като посочила служителя по сигурността, който я придружавал. Според Грифин кралицата се радва да остане незабелязана всеки път, когато има възможност. По тази причина, когато е възможно, облича палто и забрадка. Очевидно това просто облекло се оказва ефективно при защитата на нейната идентичност.", "date": "2019.09.04", "title": "Кралица Елизабет II се пошегува с туристи, които не са я познали"}
{"url": "http://www.classa.bg/%D1%81%D0%B2%D1%8F%D1%82/item/399470-%D0%B5%D0%BB%D0%BE%D0%BD-%D0%BC%D1%8A%D1%81%D0%BA-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B8-%D0%BA%D0%B0%D0%B7%D0%B2%D0%B0,-%D1%87%D0%B5-%D0%B8%D0%BC%D0%B0-%D0%BD%D0%B5%D1%89%D0%BE-%D0%BF%D0%BE-%D0%B4%D0%BE%D0%B1%D1%80%D0%BE-%D0%BE%D1%82-%D0%B7%D0%BE%D0%BD%D0%B0-51", "text": "Елон Мъск, основател и изпълнителен директор на Tesla и SpaceX, отхвърли старото убеждение, че правителството на САЩ поддържа контакт с извънземни и крие съществуването им от обществеността, като същевременно гарантира, че SpaceX има специален клон \"по-добър\" от легендарната Зона 51.   \"Има хора, които смятат, че сме срещали извънземни. Повярвайте ми, бих разбрал: не сме го направили\", каза Мъск в рамките на Световната конференция за изкуствен интелект, която се проведе миналата седмица в Шанхай (Китай). „Хората ме питат дали съм бил в Зона 51. Добре, SpaceX всъщност има Зона 59 с осем [точки] по-добра от Зона 51\", добави технологичният магнат, без да предлага повече подробности. за това. По време на събитието Мъск също подчерта важността на бъдещите изследователски мисии на Марс, като аргументира, че има „определена неотменима вероятност нещо да се случи на Земята\". \"Въпреки най-добрите ни намерения и всичко, което се опитваме да направим, има вероятност външните сили или някаква непредвидена вътрешна грешка да накарат цивилизацията да бъде унищожена или да понесе достатъчно щети, така че тя вече да не може да се разпростре към друга планета\", предупреди той. В този смисъл милиардерът призова човечеството да работи върху изграждането на технология, която ни позволява да колонизираме други планети. \"Това е първият път за 4,5 милиарда години от историята на Земята, когато е възможно да се разпростре животът извън нашата планета \", каза той, подчертавайки, че би било \"разумно да се предполага, че този прозорец ще бъде отворен за кратко време \".   Зона 51 е едно от най-тайните места в света, където са САЩ тестват някои от най-модерните си оръжия. От края на 70-те години мястото привлича много фенове на конспиративни теории и НЛО по специален начин. Наскоро над два милиона души изразиха желанието си да участват в „нападение\" в базата на 20 септември с намерението „да видят извънземните\", след организиране на събитие чрез Facebook.", "date": "2019.09.04", "title": "Елон Мъск говори за извънземни и казва, че има \"нещо по-добро от Зона 51\""}
{"url": "http://www.classa.bg/%D1%81%D0%B2%D1%8F%D1%82/item/399471-%D0%B5%D1%86%D0%B1-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8%D1%82%D0%B5-%D0%BE%D1%82-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B0%D1%82%D0%B0-%D0%BD%D0%B0-facebook", "text": "Ив Мерш, член на борда на Европейската централна банка (ЕЦБ), предупреди за последиците, които използването на либрата на Фейсбук може да има върху европейската икономика, в допълнение към описанието й като „съблазнителна и коварна\". В реч, изнесена във Франкфурт, мениджърът подчерта, че криптовалутата, която ще стартира през първата половина на 2020 г., е разработена от „същите хора, които трябваше да дават обяснения на депутатите в Съединените щати и Европейския съюз относно заплахите за нашите демокрации, произтичащи от обработването на лични данни на нейната платформа за социални медии. \" Според Мерш \"използването на либрата може да намали контрола на ЕЦБ над еврото, да повреди механизма за предаване на паричната политика, като повлияе на позицията на ликвидност на банките от еврозоната и да подкопае международната роля на единната валута, например, чрез намаляване на нейното търсене. \" Друг момент, който тревожи Мерш, е високата степен на централизация, която ще характеризира либрата и която противоречи на \"основополагащите обещания за децентрализация и деинтермедиране, обикновено свързани с криптовалутите\". Освен това, каза той, \"либрата всъщност ще бъде много централизирана, като Facebook и нейните партньори ще действат като квази-суверенни издатели на валути.\" Централизацията и мрежите за разпространение не са единствените проблеми, които предизвикват безпокойство. В този смисъл Мерш прояви недоверие към липсата на подкрепа от глобален кредитор от последна инстанция и липсата на еквивалентна система за гарантиране на депозити, която да защити интересите на нейните притежатели по време на криза. В края на словото си директорът на ЕЦБ заяви, че се надява „гражданите на Европа да не бъдат изкушени да оставят зад себе си сигурността и стабилността на решенията и каналите за плащане, и да повярват на съблазнителните, но коварни обещания на Facebook \". От своя страна Facebook обяви, че либрата ще бъде интегрирана в WhatsApp и Messenger от 2020 г. и може да се използва за извършване на транзакции между физически лица или за покупки в различни заведения. Засега тя има подкрепата на компании като Visa, MasterCard, PayPal, Spotify и Uber.", "date": "2019.09.04", "title": "ЕЦБ предупреди за опасностите от криптовалутата на Facebook"}
{"url": "http://www.classa.bg/%D1%81%D0%B2%D1%8F%D1%82/item/399472-%D1%80%D0%BE%D0%B4%D0%B6%D1%8A%D1%80-%D1%83%D0%BE%D1%82%D1%8A%D1%80%D1%81-%D0%BE%D1%82-pink-floyd-%D0%BF%D1%8F-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B0%D1%81%D0%B0%D0%BD%D0%B4%D0%B6-%D0%BF%D1%80%D0%B5%D0%B4-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BC%D0%B2%D1%80", "text": "Роджър Уотърс, съосновател и басист на емблематичната рок група Pink Floyd, изпълни в понеделник хитовата си песен „Искам да бяхте тук\" в знак на солидарност с основателя на WikiLeaks Джулиан Асандж, който е в затвор в югоизточен Лондон, изправен пред до 175 години затвор и възможна екстрадиция в САЩ. Спектакълът се състоя в 18:00 (местно време) в понеделник, в централен Лондон, пред централата на британското Министерство на вътрешните работи, по време на митинг в подкрепа на журналиста. Освен известния рокер, на сцената излезе и награденият режисьор и журналист Джон Пилгер, който наскоро посети Асанж в затвора в Белмарш, където според него активистът е подложен на психологически изтезания. С изпълнението си Уолтърс иска да лансира протест срещу затварянето на съоснователя на WikiLeaks, който е в затвора от миналия април до приключване на съдебния процес по екстрадицията му в САЩ, където може да бъде осъден на смърт, по обвинение за филтриране на класифицирани материали, конспирация и предателство. Асанж е бежанец от почти седем години в посолството на Еквадор в Лондон от юни 2012 г., когато Кито му предостави политическо убежище, за да не бъде екстрадиран в Швеция. Австралийският активист беше арестуван в Лондон на 11 април - след като беше изгонен от легацията и дипломатическото убежище и еквадорско гражданство бяха оттеглени - за предполагаеми нарушения на условията на пробация, които е извършил по време на престоя си в посолството в Лондон.", "date": "2019.09.04", "title": "Роджър Уотърс от Pink Floyd пя в подкрепа на Асандж пред британското МВР"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399473-%D0%BC%D0%B8%D1%81-%D1%81%D0%BE%D0%B7%D0%BE%D0%BF%D0%BE%D0%BB-2019", "text": "Деветнадесет годишната Ирена Атанасова Иванова е новата Мис Созопол. Лентата и короната и бяха връчени от специалната гостенка на конкурса Мис Китай Роузи Джу Син и миналогодишната победителка Ива Димитрова. Ирена е висока 175 см и е с мерки 85/68/92.      От години се занимава с художествена гимнастика, на което се дължи и перфектната й фигура, а тази година ще е студентка в Икономическия Университет във Варна - специалност Аграрен бизнес.      Церемонията, която конкурираше по блясък и организация световните конкурси, се състоя в туристически обект номер 1 на България Замъка \"Влюбен във вятъра\" в Равадиново. На награждаването присъстваха над 200 души. Подгласнички на Ирена станаха 18-годишната Ралица Ненова, Магдалена Спиртова и Александра Загорчева и двете на 16 години.      Лентите и короните на победителките бяха връчени от Теодора Мудева - Мис България 2018, носителките на титлата Мисис България Станислава Андреева и Ива Гергериева, носителките на титлата Мисис Баба - Дони Чачова и Стефи Стаменова, носителките на титлата Мисис Бургас Мая Великова и Ирена Бадалова.     Лице на публиката стана 17-годишната Росица Джамбазова, лентата й връчи Кралицата на Бургас Михаелла Едрева. Освен това Ирена Иванова стана лице и на Прайм Естетик Център и вината на хай-лайфа Верано Азур. [null] Лице на Замъка в Равадиново, на модната къща Киара фешън и на палтата \"Tampa leather and fur\" стана първата подгласничка Ралица Ненова.      Лице на дизайнера Стоян Радичев, с чиито приказни рокли дефилираха участничките в трети тур, стана българо-американката Уенди Маклейн (20 год.) Водеща на спектакъла бяха оперната и джаз прима Весела Нейнски, която се оказа носителка на първата титла Мис Созопол през далечната 1994 година.      Освен това звездата от ВИП Брадър изви ангелски глас по време на туровете. Неин партньор като водещ беше емблематичния за бургаска област журналист Красимир Калудов.      За доброто настроение на гостите се погрижи още хаус-вокалистката Нелитa, както и Теодора Мудева и Коста Грунов, които са шампиони по спортни танци.      Това бе и подарък от Мис България по случай рождения и ден за гостите на конкурса, а Мис Китай Роузи Джу Син и поднесе торта и я засипа с целувки. За добрия външен вид на участничките се погрижиха коафьорите от \"ВИП студио\" - Christian of Roma и топ гримьорката Рени Радева.       Всички момичета получиха подаръци от Верано Азур и Кристиян оф Рома. Режисьор и сценарист на спектакъла бе тв водещата Нина Хамилтън, а организатор - Ваня Маринова, представител на ИнтерМоделс за Бургаска област.               ", "date": "2019.09.04", "title": "\"Мис Созопол 2019\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399474-%D0%BD%D0%B0-%D0%BC%D0%BE%D1%80%D0%B5-%D0%B7%D0%B0-%D0%B1%D0%B5%D0%B7-%D0%BF%D0%B0%D1%80%D0%B8", "text": "Около 250 лева биха ни стрували 3 дни на море на някои от гръцките острови през септември. Това показа проверка на в. „Монитор\". Хотелиерите в южната ни съседка започнаха да зарибяват чуждите туристи не само с ниски цени и добри условия, но и с безплатна отмяна на направена резервация. Според родните туроператори българите обичат да запазват стаи в последния момент, но това може да бъде от полза, тъй като от началото на месеца започнаха и големите намаления по гръцките курорти. В момента почивка с 2 нощувки двама в южната ни съседка излиза между 200-500 лв. в най-търсените дестинации и места за отдих. Повечето предлагат намаления до 20%, а другаде има и двойно по-големи отстъпки. Остров Крит е една от по-евтините дестинации с цени под 200 лв., предлагани от тризвездни хотели. Така целият ни престой струва 239 лв. с включена закуска, а предварително заплащане не се изисква. Друг тризвезден хотел изкушава с цени от 309 лв. за апартамент, намиращ се в близост до центъра, а за резервация не се заплаща такса. Пътуването със самолет обаче до Хания, главният град на острова би ни струвало 130 евро на човек в двете посоки. В остров Корфу, намиращ се в Йонийско море, който също е далеч от България, цените за две нощувки са 300 лв. На места се предлагат намаления между 30-40% и вместо 216 лв. на вечер ще платим малко над 200 лв. за целия си престой в тризвезден хотел.      Безплатната анулация е валидна само ако е направена преди 4 септември или до 5 дни преди датата на настаняване. Билетите за полет до острова и до столицата Атина обаче за края на тази седмица вече са свършили и за това трябва да изберем друг вариант да стигнем до там. Тризвезден хотел в Закинтос, който също е на Йонийско море, излиза 182 лв. на вечер или 364 лв. за 2 нощувки.      Хотелите, които предлагат 23% отстъпка, разполагат със стаи от по 99 лв. или 198 лв. за две вечери. Безплатната закуска отново е включена заедно с паркинг, климатик и интернет връзка. На остров Родос, четиризвезден хотел сега струва 136 лв. на вечер или общо 273 лв. отново с включена закуска. Намалението е 41% и така спестяваме близо 100 лв. от цената. Стаите с по-малко звезди пък са по 80-90 лв. на вечер като така 2 нощувки ни струват 200 лв. благодарение на отстъпки от 28%. Не навсякъде обаче е включена закуска, но безплатният паркинг е налице заедно с интернет връзка. За Деня на независимостта до Родос пътуването със самолет излиза 264 евро на човек, а за края на тази седмица билети вече няма. В Миконос излиза значително по-скъпо като за една вечер даваме между 500-600 лв. или около 626 лв. за целия престой със закуска. На Санторини 2 нощувки в тризвезден хотел излизат до 400 лв., но при по-висока категория на хотела може само едната вечер да е 400 лв. въпреки намалението от 30%. Островът е известен с избухването в древността на неговия вулкан, станало причина за рязка промяна в климата (студени лета и слаба реколта), довело до изчезването на Минойската цивилизация на остров Крит. На остров Самотраки, който е много близо до България, през септември престоят е 60-80 лв. на вечер, а две нощувки са малко над 100 лв. Например къща там, в близост до центъра на града, предлага цени от 119 лв. за двойна стая. За две вечери в Тасос ще хвърлим пет стотарки, но ще сме близо до плажа. При голяма част от офертите обаче има предупреждение към туристите, че останалите стаи често са не повече от три и трябва бързо да резервираме, за да не изпуснем намалението.", "date": "2019.09.04", "title": "На море за без пари..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399475-%D0%BA%D1%80%D0%B5%D1%85%D0%BA%D0%B0-%D0%B8-%D0%B1%D0%B5%D0%B7%D0%B7%D0%B0%D1%89%D0%B8%D1%82%D0%BD%D0%B0,-%D0%B0-%D1%82%D1%8F", "text": "Юлия Паич е новата ММА звезда на съседна Сърбия и макар да изглежда крехка и беззащитна, съвсем не е такава. Тя произхожда от спортно семейство и практикува тенис, плуване, езда, муай тай, за да се спре на ММА. 22-годишната Юлия признава, че се вдъхновява от Ронда Роузи и Крис Сайборг и наскоро подписа 3-годишен договор за участие в бойни събития. Запазената й марка и татуировка с тигър на гърлото, като местните медии твърдят, че само да покаже тигъра и опонентите й се разтреперват. Паич е родена в Германия, но след дни (7 септември) ще се включи в най-голямото ММА събитие на Балканите в спорната зала в Суботица.      ", "date": "2019.09.04", "title": "Крехка и беззащитна, а тя..."}
