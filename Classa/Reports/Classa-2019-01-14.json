{"url": "http://www.classa.bg/%D1%81%D0%B2%D1%8F%D1%82/item/391523-%D0%B8%D0%B7%D0%BC%D0%B0%D0%BC%D0%B0%D1%82%D0%B0-%D0%B5-%D0%B4%D0%B2%D0%B8%D0%B3%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "Анализаторът Макс Кайзер обърна внимание на проблема с измамите, упражняван от най-големите световни банки.   Той се позова на случая с американската банка Wells Fargo, санкционирана с обикновена глоба за откриване на измамни банкови сметки и издаване на кредитни карти на името на свои доверени клиенти - престъпления, които за един индивид биха означавали 20 години затвор. \"Тук се казва, че са открили сметки без разрешение, това е измама голяма колкото катедрала! Също така се казва, че са вземали комисионни за ипотеки и застраховки, които не са дължими\", възмутен е Кайзер. Макс Кейзер твърди, че моделът, следван от големите световни банки като HSBC, Lloyds, Barclays, Royal Bank of Scotland, JP Morgan, Goldman Sachs, Deutsche Bank, Wells Fargo или BNP Paribas, е много прост: задържаш 90 цента от всеки долар, който откраднеш. \"Ако елиминираме измамата от бизнес модела на Уелс Фарго, те ще загубят огромна сума пари и биха обявили несъстоятелност преди много тримесечия\", обяснява той, подчертавайки, че същото важи и за всяка една от големите банки по света. \"Ако трябваше да правят сметки въз основа на приемливи счетоводни критерии и следвайки буквата на закона, всички те щяха да затворят кепенци преди много години\", добавя той. \"Измамата е двигателят на американската икономика, без банковите измами нямаше да имаме нищо\", казва Макс Кейзер.   Wells Fargo сега трябва да плати тази сума пари, за да прикрие измамата си, продължава Кайзер, въпреки че парите, които ще използват, за да платят тази глоба \"идват от централната банка, която я кредитира с лихва близка до 0%, поради което те ще преструктурират дълга си по сметките и портфейла си от облигации, като удължат неговата продължителност\". \"Това винаги е същото: да удължаваш невъзможното и да мамиш\" заключава той.", "date": "2019.01.14", "title": "\"Измамата е двигателят на американската икономика\""}
{"url": "http://www.classa.bg/%D1%81%D0%B2%D1%8F%D1%82/item/391525-%D0%B3%D0%B5%D0%BE%D0%BC%D0%B5%D1%82%D1%80%D0%B8%D1%8F-%D0%BD%D0%B0-%D0%B3%D0%B0%D0%B7%D1%82%D0%B0-%D0%B8-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0", "text": "Някъде от подсъзнанието ми изскочиха забравени образи – четири окръжности, в които са побрани ликовете на Маркс, Енгелс, Ленин и Сталин, последният - сякаш изличен поради сложните гънки на времето и историята... В тази компания някак странно ми се привидя и един образ от днешния ден на родината. Основателно е, мисля си, и този лик да се извиси над главите на обикновените граждани, защото приносите му са наистина впечатляващи. За изминалите повече от десет години той де факто залегна в основите на новия български порядък.      Дори да няма нищо друго, родината ще запомни изключително успешното европредседателство от 2018 г., спирането на проекта „Белене”, стриктното изпълнение на ангажименти към МВФ, НАТО и Световната /банка/, и на най първо място Европейския съюз като една втора, но затова по-истинска родина и семейство на балканския човек. Хвала! На този повече светъл, отколкото тъмен фон, се разчуха новини, които трудно биха отклонили вниманието на нашия сънародник от празничния календар по Коледа и Нова година и съпровождащите го аромати на печено и пържено. Съвсем локално да го кажем, нова година – нови цени, знаем ги, пък и не е за пръв път; после – нови данни – умираме не само трудно, но и учудващо бързо; друго – били сме много по-бедни, отколкото си мислим. Тук вече не само подсъзнанието ми, но и съзнанието ми като цяло подскочиха – как така?! Откъде накъде ще сме по-бедни? Това е някакво много неправилно усещане... Също като студа – ако има и вятър, става вледеняващо. Не, това не може да е вярно. Няма как богатите да пушат повече от бедните, невъзможно е хем да си беден, хем да си болен, хем да не пушиш и да ядеш малко и преоценено. Такива работи не се случват в нашето отечество! Ние тук, въпреки всички демографски долини и урвища, продължаваме да сме си около седемте милиона, ама не защото повече се раждат, а понеже трудно умират – наборите на соца и оф-ето са се вкопчили в този прекрасен нов свят и не си и помислят да тръгнат към по-добрия... Това са чудесни новини – значи! – избирателят си остава почти константна величина. Знаем вече, че демокрацията /каквото и да значи това/ разчита на фактора „глас-о-подавател”. Глас, глас, но трябва и песен. И песента се появи – старата, на нов глас. Познато. На Татянин ден т.г. ЕП прие резолюция за спирането на проекта „Северен поток-2” поради това, че бил политически и представлявал заплаха за европейската сигурност. Ама откъде тръгнахме и къде стигнахме?! На 14 ноември миналата година американският министър на енергетиката Рик Пери, на пресконференция в Будапеща, заявява - \"Вече не трябва да позволяваме на Кремъл да използва енергетиката като оръжие... Русия използва \"Северен поток 2\" и \"Турски поток\", за да опита да затвърди контрола си над сигурността и стабилността в Централна и Източна Европа\". Впечатляващо! Само че Европа не обича да мръзне, както студуваме ние, обикновените балкански европейски граждани. Тя може да говори каквото си поиска, но винаги постъпва правилно. Същото не се отнася до нисшите чинове в евросемейството като нас примерно. Визитата на Пери всъщност визуализира кампанията на Тръмп-администрацията за увеличаване вноса на газ /втечнен!/ от САЩ /и от други източници/ за сметка на руските доставки по тръбопроводи. Европа, Европа! Каква съдба! Винаги е била жертва - отвличана в митологията, привличана в геополитиката... Да не говорим за газовия хъб „Балкан” по идея на премиера ни. Но България не разполага с необходимата инфраструктура, пък съществуващата газопреносна система покрива единствено посоката североизток-югоизток, твърдят анализатори. Ами сега? Във второ действие - от миналата година - на пиесата северен поток-2 се случва следното. В средата на ноември 2018-а се разбира, че САЩ не се отказват от намерениятя за санкции срещу \"Северен поток 2\", правят се и одумки за мерки срещу германско-руския проект; посланикът на Република САЩ в Европейския съюз Гордън Съндланд разяснява в Брюксел тревогата на Тръмп-администрацията от потенциалното руско влияние в Европа и НАТО. И по шерлокхолмсовски се казва, че има и други инструменти, с които да се ерозира или изцяло отмени Потока, съобщили от Ройтерс. В навечерието на Коледните празници от 2018-а ЕП призова за спиране на \"Северен поток 2\". Решението е определено като „необвързващо” и се ражда ден след становището на Камарата на представителите в САЩ. Ами да припомним Чърчил – че демокрацията е най-лошата форма на управление, но не сме открили по-добра. Е, вие може да не сте открили, но да му мислят тия отдолу... Те ще я открият. Казвам ти, дъще, сещай се, снахо. Според Джон Пъркинс, автор на бестселъра „Изповедта на един икономически килър” /Джон Пъркинс става икономически килър - economic hit man - през 1971 г., когато е на 26 години/корпоратокрацията се крепи на три стълба: водещите корпорации, международните банки и съзаклятническите правителства.  Ключова роля играят и подчинените на икономическите концерни медии. Нещо, което при Гълбрайт е назовано „изработване на съгласие” – работа на белите, а и с други цветове, якички. В търговията „изработването на съгласие” може да получи изумително висока цена. Πpeз aпpил 1840 г. Oбeдинeнoтo ĸpaлcтвo oбявявa вoйнa нa импepиятa Цин - Първата опиумна война /1839-1842 г./. Ha 29 aвгycт 1842 г. Beлиĸoбpитaния нaлaгa Haнĸинcĸия дoгoвop - импepиятa Цин плaщa нa Кралството гoлямo oбeзщeтeниe, предава във владение ocтpoв Xoнĸoнг и oтваpя ĸитaйcĸи пpиcтaнищa зa британската тъpгoвия. Кopoнaта пoлyчaвa oгpoмeн изтoчниĸ нa дoxoди от продажбата на опиум, а за Цин зaпoчвa пepиoд нa дъpжaвна слабост и гpaждaнcĸи вълнeниястраховито paзпpocтpaнeниe нa нapĸoмaниятa, дeгpaдaция и мacoвo измиpaнe нa нaceлeниeтo. Идва Bтopaта oпиyмнa вoйнa /1857-1860 г./. Heдoвoлнa oт „салдото” на Haнĸинcĸия дoгoвop, Aнглия ce oпитвa дa влезе в континентален Kитaй и дa стъпи на peчните пpиcтaнищa. Междувременно Oбeдинeнoтo ĸpaлcтвo, Фpaнция и CАЩ ce oпитвaт дa пpepaзглeдaт дoгoвopитe oт 1841-1842 г., настояват за нeoгpaничeни тъpгoвcĸи пpaвa в цял Kитaй и oфициaлнo paзpeшeниe зa тъpгoвия c oпиyм. В края на oĸтoмвpи 1860 г. ca пoдпиcaни Πeĸинcĸитe дoгoвopи, импepиятa Цин трябва да изплaти грамадни ĸoнтpибyции, принудена е да открие зa чyждecтpaннaта тъpгoвия Tянцзин, paзpeшaвa китайци дa ce изпoлзвaт ĸaтo poби в ĸoлoниитe нa Beлиĸoбpитaния и Фpaнция... Ето как историята, която казват, че винаги се повтаря /по един или друг начин/, напомня – бой се от данайците, дори когато носят дарове. И сега, като се върнем в началото, може би наистина трябва да добавим още едно кръгче със светлий лик, пък да става каквото ще. Бистришките тигри не победиха ли „Лудогорец” миналата година? Победиха. С 2 на 1. Да спи зло под камък...", "date": "2019.01.14", "title": "Геометрия на газта и на властта"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/391526-%D1%86%D0%B8%D0%B3%D0%B0%D0%BD%D0%B8%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D1%81-%D0%B1%D1%80%D0%B0%D0%B4%D0%B2%D0%B0-%D0%BA%D1%83%D1%80%D1%81%D0%B0%D0%BD%D1%82%D0%B8-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82", "text": "На 13 януари към 19.00 часа курсанти от Националния военен университет са били нападнати снощи, докато пътуват в посока от Сливен към село Гурково. Това съобщиха от пресцентъра на Министерството на отбраната. Автомобилът им е засечен от друг автомобил.  След принудителното спиране, нападателят излиза от автомобила си и нанася удари с брадва по предното стъкло на колата на курсантите. След подаден сигнал на телефон 112 служителите на МВР са издирили и задържали нападателя им.  По случая е образувана проверка, а нападателят е задържан за 24 ч. в Районното управление на МВР-Казанлък. Задържаният е Йордан Пенев.  Лицето е от циганси произход и до момента има над 20 криминални регистрации – множество кражби, сред които кражби с взлом; хулигански прояви, сред които и нанасяне на средна телесна повреда; възпрепятстване на органите на властта и няколко влезли в сила присъди. Има данни, че той е извършител на още 11 престъпления, за които се очаква да му бъдат повдигнати обвинения.  ", "date": "2019.01.14", "title": "Циганин нападна с брадва курсанти от Националния военен университет"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/391527-%D0%BA%D0%B0%D0%BA%D0%B2%D0%B8-%D0%B8-%D0%BA%D0%BE%D0%BB%D0%BA%D0%BE-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D0%B8-%D1%81%D0%BA%D1%8A%D0%BF%D0%B8-%D0%BA%D0%BE%D0%BB%D0%B8-%D0%B1%D1%8F%D1%85%D0%B0-%D0%BA%D1%83%D0%BF%D0%B5%D0%BD%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-2018-%D0%B3", "text": "Устойчив се запазва ръстът на продажбите на луксозни автомобили в България. И през 2018 те са около 10% от всички продадени нови коли.  Най-популярни луксозни марки в България при новите автомобили остават БМВ (911 бройки), \"Ауди\" (711) и \"Мерцедес\" (678). Това показват данните за регистрациите на превозни средства, разпространени от \"Пътна полиция\".     Доста от новите автомобили от тези марки са регистрирани като лекотоварни с използването на N1 сертификата при SUV моделите, което пести ДДС и намалява сериозна данъка.   След БМВ, \"Ауди\" и \"Мерцедес\" се нареждат Волво (201), \"Ленд Роувър\" (163), \"Инфинити\" (157), \"Лексус\" (146), МИНИ (137), \"Джип\" (134), \"Порше\" (116), \"Ягуар\" (48), електрическото БМВ АЙ (39) и \"Мазерати\" (15).    - едно чисто ново \"Бугати Широн\" с цена около 5 млн. лв.    - един нов \"Ролс-Ройс\" и 10 употребявани, общо от марката в страната вече има 53 коли. - едно ново \"Ламборгини\", общо - 57.    - 2 нови \"Астън Мартин\" и 5 втора ръка, общо - 26. - новите Макларъни също са два, но няма данни колко са като цяло за страната - 7 чисто нови \"Ферари\" и 18 употребявани, общо - 84. - 11 нови \"Бентли\" и 35 втора ръка , общо - 194. - 4 нови електромобила \"Тесла\", общо - 70.  От новите автомобилите с по-достъпни цени най-популярнив България са \"Дачия\", \"Рено\" и \"Шкода\". Лидери при употребяваните са \"Фолксваген\", \"Мерцедес\" и \"Опел\".", "date": "2019.01.14", "title": "Какви и колко луксозни и скъпи коли бяха купени в България през 2018 г."}
{"url": "http://www.classa.bg/%D1%81%D0%B2%D1%8F%D1%82/item/391528-%E2%80%9E%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%81%D1%82%D0%B5%D0%BD%D0%B0%D1%82%D0%B0%E2%80%9D-%E2%80%93-%D0%BF%D1%8A%D0%BB%D0%BD%D0%B0-%D0%B1%D0%B5%D0%B7%D0%B8%D0%B7%D1%85%D0%BE%D0%B4%D0%B8%D1%86%D0%B0", "text": " между Доналд Тръмп и Конгреса на САЩ (или по-скоро неговата демократична част) за финансирането на стената на границата с Мексико достигна нов етап. Според The Washington Post президентската администрация започва да проучва възможността за налагане на извънредно положение в страната. Това ще даде възможност да се започне финансирането на проекта от фондове, неизползвани от инженерните сили на армията на САЩ, които бяха предоставени за миналогодишния бюджет за помощ при бедствия. Като се има предвид, че говорим за почти 14 милиарда, и 5,7 милиарда са планирани за изграждането на стената през 2019 г., това наистина може да бъде изход от мъртвата хватка, в която се намират изпълнителната и законодателната власт на страната.     Както е известно, поради фундаментални различия по този въпрос, не е възможно да се приеме федералния бюджет за новата година, което доведе до факта, че от 22 декември (т.е. точно три седмици) в щатите продължава т.нар. „Шътдаун”. Вътрешният източник на The Washington Post бе потвърден от самия Тръмп, който обяви пред канал Fox News пълното право на администрацията му да въведе извънредно положение. „Ако не сключим сделка с Конгреса, най-вероятно ще го направя”, увери Тръмп. В същото време той добави, че решението ще бъде взето през следващите дни. Освен това, поради кризата в бюджета и несъгласията с демократите, Тръмп отмени пътуването си до Световния икономически форум в Давос. Неслучайно въпросът за стената предизвика толкова тежка конфронтация в САЩ. Граничната стена и символиката, въплътена в нея, са концентрирани, те въплъщават значителна част от основните противоречия, които сега разделят Щатите на всички нива и във всички сфери. В този случай никоя от противоположните страни не може да си позволи да отстъпи. За Тръмп изграждането на стена на границата с Мексико е една от ключовите точки на предизборната му програма. Той вече трябваше веднъж да отстъпи, защото първоначално обеща, че Мексико ще плати за строителството. Да не говорим за факта, че почти 6 млрд. долара ще бъдат добра инжекция в икономиката на страната, особено на територията, където ще се строи. Отхвърлянето на проекта ще нанесе тежък удар на репутацията на Тръмп в очите на неговите поддръжници и е просто немислимо. Демократите също са в не по-малко трудна ситуация, за която мигрантите (включително незаконните) са важна част от политическата и електорална база, а подкрепата и развитието на либерално-политически коректната програма е ключов елемент от партийната програма. По този начин нито една от страните не само не иска, но дори не може, няма право да прави отстъпки по този въпрос. В този смисъл извънредното положение, което се планира от администрацията на Трамп, по-скоро показва положителните аспекти и жизнеспособността на американската политическа система, в която има изход от такива мъртви захвати, когато никой не е готов да пожертва позицията си. Друго нещо е, че възниква въпроса доколко тази система има все още гъвкавост и заложен запас на издръжливост. В крайна сметка, граничната стена, която се превърна в обект на сегашната конфронтация, е само върхът на айсберга и символизира нарастващите противоречия и разделения, които по-дълбоко и по-дълбоко разделят Щатите от горе до долу във всички области. Тук Тръмп не действа като случайно явление, която ще бъде изгладено в следващия избирателен цикъл, а като системен фактор, отразяващ основните тенденции в социално-икономическите и политическите процеси в Съединените щати. Е, развитието на сегашната ситуация дава основание да се вярва, че американската система ще се справи и преодолее сегашната криза, позволявайки на всички участници да спасят реномето си и да постигнат целите си: Тръмп с гордост ще започне да изгражда стената, а неговите опоненти ще могат не по-малко гордо да кажат, че не са се отказали от своята позиция. Що се отнася до реалните ползи от стената, е малко вероятно тя да се превърне в ефективна бариера за нелегалните имигранти, но инвестициите в нейното изграждане наистина ще имат благоприятен ефект върху националната икономика. Междувременно основната жертва на междуамериканските сблъсъци беше форумът в Давос, който получи още един удар върху репутацията си на главното световно събитие по рода си. Отказът на Тръмп да участва (подобно е и решението на Владимир Путин) показа, че форумът се превръща в събиране с ниско въздействие, което не е интересно и не е важно за хората, които наистина вземат решения за съдбите на света. Превод: В.Сергеев", "date": "2019.01.14", "title": "„Битката за стената” – пълна безизходица"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/391517-%D0%B0%D0%BA%D0%BE-%D0%BD%D0%B5-%D0%B3%D0%B8-%D0%B2%D0%BA%D0%BB%D1%8E%D1%87%D0%B8%D0%BC,-%D0%B2%D1%81%D0%B8%D1%87%D0%BA%D0%B8-%D1%89%D0%B5-%D0%B1%D1%8A%D0%B4%D0%B5%D0%BC-%D0%B8%D0%B7%D0%BA%D0%BB%D1%8E%D1%87%D0%B5%D0%BD%D0%B8-%D1%81%D0%B2%D0%B5%D1%82%D0%BE%D1%81%D0%BB%D0%B0%D0%B2-%D0%B8%D0%B2%D0%B0%D0%BD%D0%BE%D0%B2", "text": "Винаги правя тези коментари с идеята да бъдем разумни. Никога не съм искал да ви хвърлям в крайности или да подхождам популистки към някоя от важните теми, които засягат всички нас. Често споделям това, което чувствам. Докато българските политици създаваха собствения си мургав и гласуващ по команда Франкенщайн, демографската картина ставаше все по-драматична. Агресията сред нас днес има чудовищни измерения. Понякога си мисля, че не е нужно да влизаме във война с друг, ние сами воюваме със себе си. Виртуално в мрежата, но и реално по улиците на градове и села.     Трудоспособните българи са един милион по-малко в последните 30 години. Според Световната банка, след падането на комунизма, всеки шести квалифициран човек е напуснал страната. Как тогава да гониш средните нива за Европейския съюз? С какви кадри? Как трябва да се промени живота ни, за да запазим България като приблизително модерна и нормална страна?     Не съм от хората, които ще нарекат България „Тая държава\", това е обидно и звучи като оправдание. По-скоро си мисля, че трябва да бъдем реалисти. Този реализъм показва, че всеки шести, който ще излиза на трудовия пазар ще е от ромски произход.  Тези хора не могат и не трябва да лежат на плещите на все по-малкото работещи българи. Те също трябва да работят, да се образоват и да участват в процесите. Ако не сме готови за това, каква икономика ще има България, при непрекъснато увеличаващите се разходи за здраве и пенсии?     Ще вдигаме данъците на работещите и на бизнеса или ще се опитаме да включим в процесите всички, които са в трудоспособна възраст? Ако е нужно, трябва да го направим твърдо и категорично - чрез рестрикции и поощрения, но сме длъжни да го направим, ако искаме децата ни да работят тук, а не да мислят за емиграция. Ако ще плащаме тока на някого, нека той да е длъжен да изпраща детето си в училище. Ако ще плащаме помощи на някого, нека той да е длъжен да участва в поддържането на държавата.  Те имат права, но трябва да имат и задължения. И законът да важи с еднаква сила за всички. Следете внимателно през следващите месеци: отново ще видим икономика на кебапчета по избори и 50 лева в плик за гласуващите в махалите. Купеният вот е от ключово значение на всички избори, защото в общата апатия на негласуващите, при повече от 50% от нас, които не гласуват, контролираният вот решава до голяма степен кой ще управлява, кой ще отиде в Брюксел.     При 50% негласуващи властта се избира от малцинство българи и мнозинство роми. След избори - свободното падане и затъването продължава постарому. Сега, с наближаването на евроизборите, отново ще слушаме същите, до болка познати констатации, които ще са свързани повече с кампаниите на различни партии, отколкото с реални действия. И ще дойде момент, след десет години, в който ще се чудим в какво се е превърнала България, а демографски тя вече се превръща в нещо много опасно. Ако не ги включим, всички ще бъдем изключени. В момента сме критично далеч от мисловната култура на бъдещето - социално общество, в което всеки знае своята роля. Но това може да се случи само ако живеем в справедлива и правова държава. Това минава през презумпцията, че никога не трябва да има привилегировани групи, за които законите да важат с по-слаба сила от други. Помислете върху това.", "date": "2019.01.14", "title": "Ако не ги включим, всички ще бъдем изключени"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/391518-%D0%BD%D0%B0%D1%85%D1%80%D0%B0%D0%BD%D0%B5%D1%82%D0%B5-%D0%B4%D0%B5%D0%BB%D0%B5%D0%B3%D0%B0%D1%82%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%BA%D1%83%D0%BB%D0%B8%D0%BD%D0%B0%D1%80%D0%BD%D0%BE-%D1%88%D0%BE%D1%83-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0", "text": " Надежда Михайлова, която понастоящем носи фамилията Нейнски, завинаги се записа в позорната история на българския преход с това как раздава акъл за политически схеми пред активисти на СДС в Ловеч. Тогава Михайлова беше бляскавата звезда на българската политика, красивото лице на кабинета на Иван Костов, топ-звездата на синята идея. В монолога й пред местните седесари можем да открием мрачните сенки на всички демони, които тормозят България днес.      Тя им дава наставления да искат от местния бизнес да притиска своите работници, да правят публични акции с цел сплашване, как да бъде използвана централната администрация като инструмент за сериозен политически натиск на местно ниво, как да бъде одрусан бизнеса за пари. В тирадата си Михайлова изисква от местните сини кариеристи да знаят всичко за всеки, направо да си имат паралелни досиета, които да използват в подходящите мигове. Именно по време на тази  лекция по морален позор тогавашната външна министърка произнесе и станалата култова реплика: \"Нахранете журналистите!\" . Това е последна точка от плана. Ще рече - дайте им хляб и те ще мълчат! Нахранете ги и те ще се подчиняват! Нахранете ги и те ще ви гледат като послушни кученца! Много хора разпознаха истинското лице на грозната ни действителност в думите на хубавото Наде. Проблемът е, че тази философия продължава вече 30 години да яде като отровна бактерия дори и малкото смислени неща, които се случват край нас. Но има нещо, което е особено болезнено. Винаги съм смятал, че БСП е имунизирана срещу този вирус \"Нахранете журналистите\"! Винаги съм смятал, че БСП има своите грешки, проблеми, завъртания, съмнения и провали, но поне от тази чума се е спасила, защото е общност, която се гради на базата на идеи, а не на конюнктурни схеми! Смятах, че \"нахранете журналистите\", или по-точно неговата липса, е симптом за стабилен живот в левицата, въпреки името на поредния лидер! Върховете са снежни, ледени и мрачни, но членската маса е стабилна, със сериозни корени и непогрешим морален инстинкт. Тези дни обаче научих, че този вирус е започнал да се промъква и към редиците на БСП!!! Аз съм делегат на конгреса и съвсем официално получих покана  за тържествена вечеря ден ПРЕДИ заседанието на Конгреса  на  25 януари в хотел \"Рамада\"/Принцес/! Тържествена вечеря!? Преди конгрес!? Опитах да си приомня дали някога е имало такова нещо в последните 30 години. Не успях да си спомня и заради това разпитах. Никога, ама никога досега  БСП не е правила тържествени вечери ПРЕДИ заседание на конгрес!!! Какво е това!? Извратена форма на \"нахранете журналистите\" - \"Нахранете делегатите!\"!!!???  Нахранете ги в името на какво!? В името на кресливото статукво!? В името на постоянното вдигане на шум, но без никакви действия!? В името на огромния медиен егоцентризъм на лидерката!? В името на ритниците по лицето на свободното слово!? В името на средния пръст, вдигнат пред идеите в БСП!? Не си мислете, че драматизирам излишно. БСП отдавна е партия, в която най-тежките подозрения не са форма на параноя, а изблик на изключително здрав разум. Заради това  идеята за нахранването на делегатите  не е просто политическа прищявка или луксозен каприз! Това е част от  план за корумпирането на душата на партията  и то по най-примитивния, но ефективен начин! Нахрани делегатите и си подсигури гласовете! Нахрани делегатите и сритай всички, които мислят различно! Нахрани делегатите, за да превърнеш БСП в неподвижно тяло! Това е  знак за морално разкапване , което вече се превръща в тежка гангрена и тя вони нетърпимо! Планът за това събиране на делегатите е очевиден. Корнелия Нинова иска да си подсигури подкрепата. И това е нормално за всеки лидер. Но тя  не го прави  по автентичния лидерски начин - на самия конгрес, с идеологическа рамка и политически блясък. Не,  тя го прави като счетоводител на мафията - задкулисно, с цената на една вечеря за всички! Което, освен знак за падение, е и отражение на мнението на Нинова за състоянието на самата партия! Тя е убедена, че с една вечеря може да си купи подкрепа! Смята, че с една пържола ще си подсигури всичко, което й трябва! За нея БСП не е политическа общност на идеите, а торен резервоар, който е необходим, за да я възкачи на власт! И заради това е решила  да подхвърли няколко трохи на делегатите! За да я виждат като благодетел! За да могат да се плюнчат от възторг и да забравят, че тя не предлага идеи, а само схеми! Както е схема и самата вечеря. Защото тя е окончателния знак за това, че  БСП я подменят , че пред очите ни се стремят  да изтръгнат от БСП нейния идеен пласт! Те искат  да го стъпчат , защото той им идва като ненужна тежест! Искат  да го ампутират , защото без него БСП става просто една от много партии, лесно манипулируема, идеална за употреба за бързи егоистични цели! Аз няма да отида на тази вечеря!!! Винаги ми е приятно да се срещна със съпартийци, да поговорим за политика, да обменим тревога за състоянието на България, да си спомним миналото, да пием по една ракия за познанството. Но няма да участвам в  \"Нахранете делегатите\"  -  политическото кулинарно шоу на Корнелия Нинова! Нямам място там! Не съм за една вечеря! Идеите ми не се търгуват на маса! И призовавам и вас, всеки от вас, който се чувства притеснен, ужасен, разтревожен и потиснат от това, което става в партията - Бойкотирайте \"Нахранете делегатите!\"!!! Не им давайте да ви търгуват като роби на пазар в древния Рим! Не им позволявайте да ви превръщат в политическа стока! Не ходете, за да им правите масовка!  И ако искате - заявете публично своето нежелание да участвате!  А може и да го направите мълчаливо. Важното е да не съучастваме на спектакъла, който ни готвят, защото това е  театър на сенките и задкулисието , а всичко това заедно води до  неизбежна политическа смърт! Ако все пак някой иска да отиде, но усеща, че съвестта му не го оставя на мира, защото съвестта е уникалното предимство на обикновените български социалисти, то тогава поне снимайте соарето!?  Щракнете съучастниците в политическия търг, нека да ги има на снимка.  Аз лично в \"Поглед.инфо\" ще пусна всяко такова фото.  И ще го направя, не защото това е компромат. А просто, за да се види в дълбочина тази сценка, да видим наистина какво е състоянието на партията, да сложим ръка на нейния политически пулс. Наистина ще пусна всяка получена снимка и то не воден от желание за скандал, а просто, за да могат да видят и тези, които не са делегати, докъде е докарана БСП! Душата на БСП ще бъде сложена на масата и искам да видя кой пирува с нея и колко се наслаждава на този пир!!! Знам, че текстът ми може да ви звучи приповдигнато и патетично. Но точно това е моята цел. Приемете патоса ми като израз на болка, но призивите ми са сериозни! Не съучаствайте! Както казваше един мислител,  за да успее злото, е необходимо добрите хора просто да не вършат нищо! Днес можете да се противопоставите!? Днес можете да заявите себе си и да дадете истинска битка за морала в БСП!? Онзи морал, който е по-голям от хляба и пържолите и който прави левицата силна, мощна, енергична и идейна, напук на корнелиите по света. Не се оставяйте да ви нахранят!!!", "date": "2019.01.14", "title": "\"Нахранете делегатите\" - политическото кулинарно шоу на Корнелия Нинова!"}
{"url": "http://www.classa.bg/%D1%81%D0%B2%D1%8F%D1%82/item/391519-%D0%B0%D1%81%D1%82%D1%80%D0%BE%D0%BD%D0%BE%D0%BC-%D0%BE%D1%82-%D1%85%D0%B0%D1%80%D0%B2%D0%B0%D1%80%D0%B4-%E2%80%9E%D0%B0%D1%81%D1%82%D0%B5%D1%80%D0%BE%D0%B8%D0%B4%D1%8A%D1%82-%D0%BE%D1%83%D0%BC%D1%83%D0%B0%D0%BC%D1%83%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D0%BE%D0%BD%D0%B4%D0%B0,-%D0%BD%D0%B0%D1%81%D0%BE%D1%87%D0%B2%D0%B0%D0%BD%D0%B0-%D0%BE%D1%82-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%B8-%D1%81%D1%8A%D1%89%D0%B5%D1%81%D1%82%D0%B2%D0%B0", "text": "Не може да се изключи, че Оумуамуа, първият междузвезден астероид, открит в Слънчевата система, е сонда, изпратена от извънземни \"интелигентни същества\". Това казва в интервю за Spiegel професор Ави Лоуб, директор на катедрата по астрономия в Харвардския университет, който казва, че \"мисленето за далечни цивилизации не е спекулативно\". Лоуб, автор на повече от 700 статии за астрофизични феномени, обяснява, че Оумуамуа - открит през октомври 2017 г., чието име на хавайски език означава „първият пратеник\" - има редица характеристики, които е трудно да се обяснят. „Колкото повече откриваме за този обект, толкова по-странно става\", казва той. Така „яркостта му се променя драматично, което предполага, че има много рядка форма, вероятно на диск или пура\". От друга страна, орбитата на Оумуамуа \"се различава значително от тази, образувана само от гравитационното поле на Слънцето, което сочи за съществуването на допълнителна сила, действаща върху този космически обект.\" \"Докато няма естествено обяснение за мистериите, свързани с астероида, остава възможността да е изкуствен продукт, направен от интелигентни същества\", оценява Лоуб. В същата насока той посочва, че \"ако Оумуамуа е случайно блуждаещ обект, всяка слънчева система би трябвало да произведе милиони милиарди такива обекти, така че не изключва възможността това да е насочена мисия, дори от космическа сонда, изпратена на разузнавателна мисия\". Астрономът подчертава, че \"ние живеем в специално време\" по отношение на възможностите за намиране на отговор на \"най-фундаменталния от всички въпроси: дали сме сами във Вселената\". От една страна, през последните години открихме „колко широко разпространен може да е животът в нашата галактика\", обяснява ученият, припомняйки, че сателитът Кеплер ни е научил „че всяка четвърта звезда има планета, подобна на Земята, с благоприятни температури за появата на живот. \" Второ, \"днес имаме необходимата технология\", за да изследваме възможното съществуване на извънземен интелигентен живот.   Професорът счита, че \"да се мисли за далечни цивилизации не е спекулативно\". \"Ние знаем, че съществуваме, така че поне един начин на живот е развил съвременни технологии и знаем, че има условия, подобни на тези на Земята в една четвърт от всички планетни системи около други звезди. Защо тогава не би трябвало да има интелигентни същества другаде?\" Природата на Оумуамуа е била заобиколена от аура на мистерия от деня, в който е бил открит от астрономите в Хавайския университет през октомври 2017 г.   Наскоро изследователи от института SETI съобщиха, че дългосрочните наблюдения не откриват изкуствени радиосигнали от повърхността на този обект, но все още не изключват възможността той да бъде от извънземен произход.", "date": "2019.01.14", "title": "Астроном от Харвард: „Астероидът Оумуамуа може да е сонда, насочвана от интелигентни същества\""}
{"url": "http://www.classa.bg/%D1%81%D0%B2%D1%8F%D1%82/item/391520-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B0-%D0%BE%D1%84%D0%B0%D0%BD%D0%B7%D0%B8%D0%B2%D0%B0-%D1%82%D1%83%D1%80%D1%86%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0-%D0%BE%D1%89%D0%B5-%D0%B2%D0%BE%D0%B9%D0%BD%D0%B8%D1%86%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D1%8F", "text": "Турция изпрати нов конвой от бронирани и други военни превозни средства в провинция Хатай, на сирийската граница в събота, съобщава турската агенция Anadolu.   Превозните средства са пристигнали на жп гара Александрета и ще служат за подсилване на военните единици, разположени на границата, съобщиха от агенцията.   Това е вторият пореден ден на турско военно укрепване на границата в близост до сирийската провинция Идлиб. В петък пристигна още един конвой с военно оборудване в Хатай, прехвърлен към граничните единици.   Агенцията също така уточнява, че разгърнатите на границата войски са извършвали различни тренировъчни дейности, включващи танкове. В четвъртък турският външен министър Мевлут Чавушоглу заяви, че неговата страна ще започне офанзива на сирийска територия, източно от река Ефрат, дори ако изтеглянето на американските войски се забавя.   В същия дух турският президент Реджеп Тайип Ердоган обвини САЩ, че извършват \"сериозна грешка\" със защитата на кюрдските бойци, воюващи срещу ислямската държава в Сирия, и отново заплаши, че ще започне офанзива срещу кюрдските милиции.   На 19 декември Тръмп обяви победата над ИС в Сирия, отбелязвайки, че това е единствената причина, която оправдава присъствието на американската армия в арабската страна. Но той отказа да уточни крайните срокове за изтеглянето на американски войници от сирийска територия, подчертавайки, че не е обещал бърз изход. Същия ден съветникът по националната сигурност на САЩ, Джон Болтън, увери, че американските войски няма да напуснат страната, докато терористичните укрепления на ИС не бъдат изкоренени и докато Турция не гарантира сигурността на кюрдските милиции, подкрепяни от Вашингтон.", "date": "2019.01.14", "title": "Предстояща офанзива: Турция изпраща още войници на границата със Сирия"}
{"url": "http://www.classa.bg/%D1%81%D0%B2%D1%8F%D1%82/item/391522-%D0%BC%D0%B5%D0%B4%D0%B8%D0%B8%D1%82%D0%B5-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%BA%D1%80%D0%B8%D0%B2%D0%B0-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%80%D0%B5%D1%89%D0%B8%D1%82%D0%B5-%D1%81%D0%B8-%D1%81-%D0%BF%D1%83%D1%82%D0%B8%D0%BD", "text": "Американският президент Доналд Тръмп неколкократно е скрил подробности за срещите, които е провеждал с руския си колега Владимир Путин, пред служители на неговата администрация, цитират източници от Белия дом. Според тези източници липсват подробни записи за пет от срещите лице в лице между двамата президенти. В един случай Тръмп предполагаемо е отнел бележките на своя преводач на една от срещите и му е наредил да не обсъжда срещата с други служители на администрацията.   Не е известно дали американският лидер е действал по същия начин по време на другите срещи с Путин. Вестникът отбелязва, че подробните записи за съдържанието на преговорите не са открити дори в тайните материали на Белия дом. Самият Тръмп вече е отговорил на статията на Washington Post в телефонно интервю с Fox News, заявявайки, че не \"крие нищо\". „Разговарях като всеки президент, сядаш с президенти на различни страни\" - обясни Тръмп. \"Правя го с всички страни, имахме страхотен разговор, говорихме за Израел ... и много други неща, и това беше страхотен разговор, не крия нищо, не ми пука.\"   Прессекретарят на Белия дом Сара Сандърс нарече доклада \"скандално неточен\" и подчерта, че президентът е възприел по-строга линия към Русия, отколкото неговите предшественици.", "date": "2019.01.14", "title": "Медиите: Тръмп прикрива подробности за срещите си с Путин"}
{"url": "http://www.classa.bg/%D1%81%D0%B2%D1%8F%D1%82/item/391516-%D0%BB%D1%83%D0%BA%D0%B0%D1%88%D0%B5%D0%BD%D0%BA%D0%BE-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D0%B1%D0%B5%D0%B7-%D0%B1%D0%B8%D1%82%D0%BA%D0%B0", "text": "\"Твърде много се говори за обединяване на Беларус и Русия в наши дни... Намирам тези намеци за много  глупави и преувеличени, за да подлежат на обсъждане в нашето общество\". С тези думи Александър Лукашенко предупреди Москва преди дни, че рискува да изгуби единствения си съюзник по западната граница, ако не сложи край на дългия спор за енергийните доставки. За сливане на Беларус с Русия не може да става и дума - поне докато Лукашенко е на власт.     Досега отношенията от типа \"петрол срещу целувки\" бяха изгодни за двете страни - Русия предоставяше на Минск щедри енергийни субсидии, по-специално евтин бензин и горива, за да поддържа анемичната икономика на Беларус. От своя страна, Беларус служеше като лоялен буфер между Русия и Европа от столетия. Споровете около цените на енергийния износ от Русия не са нещо ново, но този рунд се оказа особено горчив, тъй като промените в облагането на горивата от Москва може да струва на Беларус между 8 и 12 млрд. долара до 2024 г. През декември 2018 г. Александър Лукашенко обвини съседите си в прилагането на умишлен натиск върху беларуската икономика с цел да я омаломощи и да я доведе до принудително присъединяване към Русия. \"Знам какво означават всички тези намеци: Ще получите бензина, но ще разпаднете страната си и тя ще стане част от Русия\", каза Лукашенко на пресконференция преди няколко седмици. Междувременно, спекулациите около кризата се увеличиха с още едно предположение - Беларус може да даде повод на Владимир Путин да удължи политическата си кариера. Последният мандат на руския президент изтича през 2024 г., ако съдим по конституционно-зададените ограничения. Какво ще се случи след това? - този въпрос стои в центъра на притесненията на руския политически елит. Но едно 20-годишно споразумение с Беларус може да даде \"решение\" на проблема - ако се използва като предлог за запазването на ръководната роля върху двете държави в ръцете на Путин и да му даде потенциален шанс да продължи да управлява, като едновременно с това да спазва конституцията на Русия. Лидерите в Кремъл изведнъж се започнаха да обръщат по-голямо внимание на т.нар. Договор за създаване на съюзна държава между Русия и Беларус през 1999 г. Неговата цел беше да създаде конфедерация, в която страните да запазят суверенитета си, но да споделят общо законодателство и единна валута. Най-важното: да имат един държавен ръководител. Отвъд въпросите за свободното движение на работната ръка и отворените граници - няма по-задълбочено развитие по този конфедеративен проект през последните 2 десетилетия. Сега обаче Москва поднови интереса си към съюзяване с Беларус. Премиерът Дмитрий Медведев коментира през декември, че страната му е готова да задълбочи връзките си с Минск по силата на договора от 1999 г. Малко преди Нова година той създаде работна група по беларуско-руската интеграция, оглавявана от министъра на икономическото развитие Максим Орешкин. През юли 2018 Русия назначи бившия служител на КГБ Михаил Бабич за посланик в Беларус, което предизвика притеснения относно намеренията на Москва. Лукашенко се опитва да ликвидира в зародиш всички опити за дискусия по темата за пълноправен съюз с Русия \" Ако някой иска да раздели Беларус на региони и да ни принуди да станем част от Русия, това няма да стане никога \", коментира той пред руски журналисти. Двете страни имат исторически силни връзки. Разпалването на гражданската война в съседна Украйна обаче създаде сериозни грижи на несменяемото държавно ръководство в Минск. От 2014 г. насам Беларус прави опити за постепенно стопяване на ледовете със Запада и търси по-близки икономически отношения с Китай. Наскоро \"Foreign Policy\" съобщи, че Беларус ще вдигне ограничението за броя на американските дипломати, които имат право да работят в страната. В момента в Минск има твърдо убеждение, че ако не успеят да заздравят отношенията си с няколко световни сили - включително с ЕС и САЩ - руснаците могат да се възползват от периода на политически сътресения и да лишат страната от суверенитет, казва Яухени Прейхерман от сдружението \"Мински диалог\". Самата мисъл за евентуално руско посегателство върху самостоятелността на Беларус провокира негодувание в страна, чиято независимост е един от редките примери за политически консенсус. Единственият начин да се стигне до сценарий на разпад на държавността е употребата на външна сила, заплахата за употреба на сила или оркестрирането на държавен преврат. След анексирането на Крим вече няма гаранции, че подобен сценарий може да се избегне. И все пак той остава твърде слабо вероятен - подобна демонстрация на сила от страна на Русия би била изключително скъпа и ще доведе до много по-рязка реакция от страна на Запада. През последното десетилетие Москва се въвлече в няколко доста смели посегателства срещу територии на чужди страни. Руската армия практически държи контрола върху 20% от Грузия; продължава да води война \"под прикритие\" в Източна Украйна; присъедини Кримския полуостров след референдум под военно положение преди близо 5 години. Слабият икономически Беларус, който няма излаз на море, няма същата геостратегическа привлекателност за Русия. Евентуалното му анексиране е доста по-нереалистичен вариант, особено заради очакваната намеса на Запада. Самото присъединяване на Беларус няма да има същия ефект за рейтинга на Владимир Путин както връщането на Крим под контрола на Москва. За масовото население в страната - Беларус не просто не е Крим, но и е бедна страна, която ще трябва да се изхранва и охранява от Русия. Според Прейхерман - подновените дебати за \"съюзната държава\" са свързани много повече с трудните отношения между Русия и Запада, отколкото с въпроса за бъдещото управление на Путин. Колкото повече се задълбочава конфронтацията с Европа и САЩ, толкова по-непредсказуемо ще бъде поведението на Русия спрямо непосредствените й съюзници. А за Беларус това е твърде лоша новина.", "date": "2019.01.14", "title": "Лукашенко няма да се предаде без битка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/391512-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0%D0%BB%D0%BE-%D0%BD%D0%B0%D0%B4-200-%D1%85%D0%B8%D0%BB%D1%8F%D0%B4%D0%B8-%D0%B0%D0%BB%D0%BA%D0%BE%D1%85%D0%BE%D0%BB%D0%B8%D1%86%D0%B8", "text": "В психиатриите у нас се лекуват и хората, които се борят с алкохолизъм – хронично, рецидивиращо, прогресивно и потенциално смъртоносно заболяване. Световната здравна организация (СЗО) го определя за по-тежко от шизофренията. Според неофициални данни у нас живеят над 200 хиляди алкохолици.   В България също има групи за взаимопомощ „Анонимни алкохолици”. В тях членуват хора на различна възраст, с различен социален статус и образование. Всички те са обединени от обща цел – да останат трезви и да помогнат на други да победят алкохола.     „Анонимни алкохолици” не е религиозна структура, но се уповава на вярата. Началото поставят борсов посредник и хирург през 1935 г. в САЩ – тогава безнадеждни алкохолици. Сега мрежата съществува в 150 държави и се посещава от над 2 млн. души.     СЗО определя като злоупотреба всяко количество алкохол над една малка ракия, една чаша вино или една малка бира на денонощие. Но не всеки, който пие, става алкохолик. Алкохолиците са генетично предразположени. Това е болест на мозъка, която засяга психичното и телесното състояние, социалното функциониране и ценностната система.     „Това, което отключва целия този механизъм, е употребата на алкохола с биологичното предразположение. Тогава вече алкохолът се включва в самия обмен на клетката и когато вие спрете алкохола, клетката започва да страда”, коментира д-р Владимир Николов, директор на Държавна психиатрична болница за лечение на алкохолизъм и зависимости.     Настъпилите биологични промени на клетъчно ниво карат човек да продължава да пие. Когато човек системно губи представа за количеството изпит алкохол и губи контрол над ситуацията, е време да потърси помощ. Между 5% и 8% от пиещите в световен мащаб развиват алкохолизъм. Много знаменитости по света признаха, че имат проблем с алкохола – като звездата от сагата „Междузвездни войни” Кари Фишър, любимецът от сериала „Приятели” Матю Пери и манекенката Наоми Кембъл. У нас рядко се говори открито за болестта заради общественото заклеймяване.       Опитът на психиатрите показва, че повечето, които тръгват по пътя на възстановяването, успяват. Условията са 3: човек да признае, че има зависимост, че не може да се справи сам и да потърси помощ. Възстановяването не приключва със спирането на алкохола – то е само първата стъпка. Нужна е рехабилитация и ресоциализация. Борбата продължава до края на живота. bТВ", "date": "2019.01.14", "title": "В България имало над 200 хиляди алкохолици"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/391513-%D0%BF%D1%83%D0%B1%D0%BB%D0%B8%D1%86%D0%B8%D1%81%D1%82%D1%8A%D1%82-%D0%B4-%D1%80-%D0%BF%D0%BB%D0%B0%D0%BC%D0%B5%D0%BD-%D0%BF%D0%B0%D1%81%D0%BA%D0%BE%D0%B2-%D0%B7%D0%B0-%D1%82epopa-%D0%BD%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2%D0%B8%D0%B4%D0%B5%D0%BE", "text": "Публицистът д-р     за: \r\n   •  Войводино и тepopa над българите •  Какво е станало? •  Защо това е станало? •  Цигaнитe – проблем-причина или проблем-следствие •  Цигaнcкaтa престъпност – политически колониален инструмент •  Цигaнcкaтa престъпност е невъзможна в суверенни държави – България 1944-1989, Турция, Словакия до 2009, Америка \r\n   •  Цигaнитe – напаст или капитал? •  Образованието – дали то е решение? •  Кой има полза? •  Какво последва? •  Ген. Шивиков •  Министър на отбраната •  Президент •  Народ •  Население •  Медии •  НПО •  Защо последва това? •  Какво трябва да се направи? \r\n    ", "date": "2019.01.14", "title": "Публицистът д-р Пламен Пасков за тepopa над българите (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/391514-%D0%BD%D0%B8%D1%89%D0%BE-%D0%BB%D0%B8-%D0%BD%D0%B5-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D0%BC%D0%B5%D0%BD-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B3%D0%BB%D0%B0%D1%81%D0%B0-%D1%82%D0%B8,-%D0%BA%D0%B0%D1%82%D0%BE-%D0%BD%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%88-%D1%81%D1%82%D0%BE%D0%B8%D0%BB-%D1%81%D1%82%D0%BE%D0%B8%D0%BB%D0%BE%D0%B2", "text": "Знаете ли кои са най-любимите лозунги на партийните началници?  Първият – всички са маскари.    Вторият – няма за кого да гласувам.     Третият – нищо не зависи от мене, отивам за гъби.     И др. подобни.   Един човек – един глас. Това е един от основните международни стандарти. Така ли е на практика? Ами така е на входа, но не е така на изхода. Единият глас, с който разполага всеки гласувал всъщност не е един, а два, а може и повече гласа. Как става ли? Ами произведената на изборите власт се разпростира не само върху гласувалите. Разпростира се върху всички. Ако вдигнат данъците, ги вдигат и за негласувалите. Ако подпишат за АЕЦ „Белене” и теглят заеми – плащат и негласувалите. Ако гръмне АЕЦ „Белене” умират и негласувалите. Ако внасят йордански домати и македонски ябълки, ако и зърнарите карат бентлита, ако селата са празни и опоскани от цигански банди, са виновни и негласувалите. Защо ли?     Ами защото негласувалите са си подарили гласа на контролираните избиратели, на партийните талибани, на купените, на мотивираните. Негласувалите са дали празен лист със собствения си подпис. На този празен лист партиите са написали каквото си искат. Негласувалите са дали нещо като генерално пълномощно на партиите – правете каквото искате, на мен не ми пука. И – великодушно, интелигентно, красиво като богати и морални хора – не са взели даже пари за услугата.     И после, когато има Белене, когато полицията почне да бие, когато има корупция, офшорни сметки, котараци, клиентела, автобуси, партийни субсидии, яхти, кебапчета, контролирани медии, медийни курви и др. екстри… Негласувалите трябва да знаят, че те са дали гласа си именно за такива специалитети на управлението. Повтарям, за да стане ясно – тези, които мислят, че не са гласували жестоко се лъжат. Те са удвоили силата на купения и контролиран вот. Или поне са вдигнали рязко процента на контролираният вот, който всяка партия и партиите солидарно управляват.     При избори, в които няма минимален праг за участие, политиците имат една любима тактика. Тя се реализира с мощта на медиите, социолозите, популярните личности. Основното послание е следното – „Гласуваш за нас или върви на майната си”. Това с майната, ако много ви дразни, може да го замените с плаж в Гърция, с гъби, риба, на село, на вилата и др. Но политиците наистина ви пращат на майната си. В резултат на това гениално послание пред урните се редят следните групи избиратели: 1. Твърдите партийни талибани (виж инструкциите за формиране на митингите). Те са три вида: – Мотивирани са с убежденията си. – Платените партийни чиновници и административни служители, които са в администрациите (държавна и общинска) заради партийните протекции, ходатайства и др. подобни. – Бизнес клиентелата (собственици и висши мениджъри), която се храни от обществени поръчки, НПО-та, които изпълняват делегирани дейности, и др. 2. Етническия вот („нанотехнологиите” на ДПС за агитация „от врата на врата“, а всъщност агитация при затворени врати извън контрола и наблюдението на публичното говорене. 3. Заплашените с уволнение или затваряне на работните места от малките и средни градове. Особено в местата с моно-икономика (един шивашки цех храни цяло село, една мина, един ТЕЦ и др. подобни). 4. Заплашените от кметовете хора, че няма да получат дърва, няма да има временна заетост, ще затворят болницата и др. 5. Циганите. За тях ще напиша специално по долу. 6. Нормални и почтени хора. Пет от всичките шест групи са хора, твърдо мотивирани да гласуват за конкретна партия. При тях няма колебания. Как стои въпросът с циганите? Много просто стои – по силата на своите си етнокултурни особености този електорат няма общоприетата морална и политическа мотивация. Те не са част от избирателите, в смисъла, който почтените хора влагат в него. Те са пул, банка, резервоар, склад, хамбар, пълен с избиратели. Мотивът за изборното им поведение е групов и примитивно-прагматичен – или им плащат партиите чрез партийните брокери, или плащат на лихварите, за да им отпишат борчовете, или просто тарторите на клановете със своите си механизми на сплашване карат племето да гласува както искат вождовете. Тоталната неграмотност и капсулирането на циганските общности ги прави супер електорат. Хората разбират като им се говори за пари. По бюджета за тази година всеки един български граждани включително бебетата и първокласниците ще платят по 6306 лева. Като махнем непълнолетните, излиза, че всеки един избирател от списъка управлява около 7500 лева от тазгодишния бюджет. Но ако половината не гласуват, то всеки гласувал управлява 15 000 лева. За един мандат от 4 години това са 60 000 лева. Това е мотивът да се разгонят максимално независимите избиратели и да останат т. н. твърди електорати, изброени в групите. Честито на печелившите! Именно това разминаване между стандарта на входа (един човек – един глас) и резултата на изхода (малко гласували определят правилата за всички) е изгодно за политиците. Затова няма и няма да има задължително гласуване. И не само в България. Навсякъде политиците мразят високата избирателна активност. Мразят точно мислещите избиратели. Подозирам, че един сладкодумен професор ще се окаже прав. При облекчаване на режима за участие в изборите многобройните малки партии ще оберат недоволния и периферния електорат и ще засилят ролята на партийните талибани, циганския и контролирания вот. България ще тръгне по пътя на Кения, Непал и др. с по 120 – 130 партии. Но… това сигурно е националната ни карма и светло бъдеще. Много вожд – малко индианец.", "date": "2019.01.14", "title": "Нищо ли не зависи от мен? Какво се случва с гласа ти, като не гласуваш Стоил Стоилов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/391515-%D0%BA%D0%B0%D0%BA%D0%B0%D0%B2%D0%B0%D0%BD%D0%B8,-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D0%BD%D0%B8-%D1%81%D1%8A%D1%81-%D0%B7%D0%B4%D1%80%D0%B0%D0%B2%D0%B0-%D1%80%D1%8A%D0%BA%D0%B0", "text": "Думата какаванин е позабравена бабешка дефиниция за човек, на когото нищо не му върви, защото нищо не знае, нищо не може да прави като хората, а отгоре на всичко го мързи, та го боли. Седмичка след премиерското разпореждане какаваните, провалили продажбата на винетките, да бъдат уволнени, в помощ на предстоящите съкращения в администрацията опитваме да помогнем на правителството с някои предложения как да бъде оптимизирано държавното управление – като се огледаме какво още може да бъде дялнато от него като излишно и невършещо работа.     Разбира се, кои сме ние и какво разбираме от държавно управление – но затова пък си имаме премиер, който разбира и управлява с твърда ръка, като слага всеки какаванин на мястото му. За да не ни упрекнете в недобронамереност, ще работим само по информация, публикувана в медиите през миналата година. Медиите са затова – да отразяват дейността на премиера и съпътстващите го лица. Януари  – „По нареждане на Борисов военни командоси издирват шесторния убиец от Нови Искър”. Като не се сеща вътрешният министър да си повика на помощ командосите – трябва да му се нареди! Февруари  – „По нареждане на Борисов лъвчетата Масуд и Терез заминават за Холандия в неделя”. Така и щяха да си умрат тук в зоологическата заради какаваните от ветеринарните влас-  ти, ако не бе нареждането да заминат! Март  – „По нареждане на Борисов! Променят текстовете за неизбежна отбрана”. Любопитно е изявлението на правосъдната министърка – „На мен и на министър Радев ни беше възложено от министър-председателя г-н Борисов да се преосмисли необходимостта, каквато според нас е налице, от прецизиране на текстовете…” Ами – като знаехте, че била налице, що чакахте друг да ви го рече? Какав… Извинете, министърката все пак е дама! Април  – нов месец – нови какавани – „Борисов промени часа на мачовете „Левски“ – „ЦСКА-София“. Значи – и футболният съюз може да си ходи, и без това само го обвиняват, че урежда удобните съдии за този и онзи! Май  – „Премиерско нареждане: Да се преведат пари на болниците в Ловеч и Враца”. Болниците фалират, а на министерството очевидно не му пука – щом се налага да се начука канчето на министъра! Юни  – „Борисов нареди Законът за автомобилната камара да се изтегли”. Групата какавани в Парламента послушно си изтегли тъпото законче – само мир да има! И службата, извинете, мандатът да тече… Юли  – месец за загриженост – обявилият гладна стачка поет става обект на загриженост от страна на обекта на протеста си – „Босия е прегледан в Правителствена болница по нареждане на Борисов”. А министрите, недостатъчно загрижени за бедстващото население, са натирени в командировка – „След нареждането от Борисов: Нанков и Радев на инспекция” – единият – в наводнената Мизия, другият – в наводнената Дупница. Ако не им беше наредил, предполага се, нямаше да се мръднат. Какавани! Август  – „По нареждане на Борисов БАБХ спря скандалната поръчка на тестове за чумата”. Регистрирана преди месец фирмичка с капитал 500 лева случайно взела, че спечелила обществена поръчка за 300 000 и никой в агенцията не се бил усетил, че може и да има нещо нередно в тая работа! Какавани – в най-добрия случай! Септември  – „По нареждане на Борисов: Отстраняват държавните служители, споменати в разследването на „Бивол”. Държавните служители си имат началници, които би трябвало да се сетят да ги отстранят, само че в това какаванско време – какви ти началници, какви пет лева! Октомври  – „След нареждане на Борисов – Валери Симеонов най-после се извини на майките”. На вицепремиер, макар и бивш, е неприлично да му се рече какаванин – по-удачно е – мушморок. Който не знае думата, да си я потърси в речника. Ноември  – „По нареждане на Борисов: Търсят начин да закрият ДАБЧ”. Е, и намериха – закриха агенцията за българите в чужбина. Като можело и без агенция – от какъв зор държахме в нея толкова какавани, отгоре на всичко – май и крадливи! Декември  – почивка. Няма нареждания. Няма разпореждания. Сигурно заради почивните дни. И какво излиза – че сума ти излишен народ, който без височайше подръчкване няма да свърши работа за пет стотинки срещу заплатата си от няколко хиляди, се мотае из държавните учреждения? Ако е така – давайте да закриваме министерствата и агенциите, да разгоним парламента, да им врътнем кранчетата на радиаторите и да си я караме както знаем – пък премиерът ще ни дава указания как е правилно да я караме вечер – по телевизията. Като ще си имаме директно управление – поне да е хептен директно! Какво сме седнали да се правим на парламентарна република!", "date": "2019.01.14", "title": "Какавани, управлявани със здрава ръка"}
{"url": "http://www.classa.bg/%D1%81%D0%B2%D1%8F%D1%82/item/391507-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B0%D1%89-%D0%B2-%D0%B1%D0%B5%D1%80%D0%BB%D0%B8%D0%BD-%D0%B5-%D0%B2-%D0%B8%D0%B7%D0%BE%D0%BB%D0%B0%D1%86%D0%B8%D1%8F", "text": "Посланикът на САЩ в Германия Ричард Гренъл е в изолация. Той се избягва от германския управляващ елит. Това пише сп. ”Шпигел”.     Това поведение на германските политици се дължи на опитите му да повлияе на вътрешните работи на Германия. Подчертава се, че дори канцлерът на страната, Ангела Меркел, \"го държи на разстояние.\" Освен това много германски политици и бизнесмени смятат, че Гренъл знае малко за Европа и Федерална република Германия.", "date": "2019.01.14", "title": "Посланикът на САЩ в Берлин е в изолация"}
{"url": "http://www.classa.bg/%D1%81%D0%B2%D1%8F%D1%82/item/391508-%D0%BA%D0%B8%D0%B5%D0%B2-%D0%B8%D0%B7%D0%B2%D0%BE%D1%8E%D0%B2%D0%B0-%D0%BF%D0%BE%D0%B1%D0%B5%D0%B4%D0%B0", "text": "Киев удържа идеологическа победа. Претенциите на Москва да бъде център на световното православие бяха ако не унищожени, то поне силно компрометирани. Какво още показа този конфликт?          Създаването на автокефалната Украинска православна църква предизвика еуфория в Киев и изблик на войнствени изявления в Москва. Но полемиката между тях е повече от странна. През 21-и век, в предверието на светска Европа се разгоря религиозно-юридически спор, който по своята същност и терминология напомня за епизод от епохата на религиозните войни.     На практика се спори за това кое е по-важно: верността към старинни правила и договори или политическата целесъобразност? И двете страни в конфликта се опитват да се представят за привърженици на религиозната и юридическа истина, въпреки че и в двата случая става дума главно за актуални политически и идеологически въпроси. Украинските власти намериха още един способ да подчертаят своето дистанциране от Москва, а руските власти - да открият нов фронт за атаки срещу Киев. В Киев, кой знае защо, смятат за задължително да има неразривна връзка между държавния суверенитет и наличието на национална църква. Всъщност обаче, това е доста архаична и спорна концепция. Особено, когато става дума за страна като Украйна, която декларира желание да стане съвременна и демократична европейска държава. Църквата и суверенитетът Лесно може да се види, че днешна Европа се състои от светски държави, а загрижеността на властите по религиозните въпроси не е присъща за прогресивните и развити в икономическо отношение демокрации. А Русия? Тя е суверенна държава, има си и независима от цял свят църква. Дали обаче това я приближава до идеалите на съвременната демокрация и Европа? Онова, което най-ярко отличаваше постсъветска Украйна от Русия бе свободното функциониране на няколко православни църкви с различен каноничен статут, но с равни юридически права. Нещо повече: украинската държава не ограничаваше религиозната активност на католиците, протестантите и другите вероизповедания. Русия обаче се ужасява дори само при мисълта, че някаква част от православните християни могат да се отцепят от господстващата църква, да създадат своя йерархия и властите да не се противопоставят на подобен разкол. В Русия държавата полага огромни усилия, за да снижи религиозния плурализъм в обществото. В този смисъл демонстрираното единство между украинската държава и новосъздадената православна църква може да се окаже не стъпка към Европа, а в съвсем друга, напълно противоположна посока. Ако Украйна иска да стане съвременна европейска държава, различаваща се от Русия на Путин, тя ще трябва да извади религиозните въпроси от сферата на държавните интереси. Във всеки случай е много странно, че президентът на Украйна хаби толкова сили и време за създаването на още една православна църква в своята страна. На фона на безрадостното състояние на украинската икономика, църковната активност на Петро Порошенко изглежда като успешен, но и доста циничен опит да отклони вниманието на избирателите от някои далеч по-належащи въпроси в началото на президентската предизборна кампания. Архаизмът на политически елити в Москва и Киев Създаването на автокефална украинска църква, призната от международните православни институции, е напълно закономерен и неизбежен процес, колкото и да се противи Москва. Съвсем очевидно е, че рано или късно въпросът за независимостта на православните украинци от московския патриарх щеше дойде на дневен ред и да доведе до пълното отделяне на украинската църква от руската. Удивително е по-скоро друго: че това се случва толкова късно - цели 27 години след фактическото отделяне на Украйна от Русия. Друг е въпросът, че сегашният спор, който в по-спокойна политическа обстановка би занимавал единствено църковните юристи, се превърна в уникална възможност за Киев да удържи известна победа над Москва. А за Петро Порошенко, чието име дори е вписано в църковния томос на Вселенския патриарх, това е още по-важна лична победа в началото на кандидат-президентската надпревара в Украйна. Киев удържа и идеологическа победа. Претенциите на Москва да бъде център на световното православие, а Руската православна църква - влиятелна международна структура, бяха ако не унищожени, то поне силно компрометирани. И големият победител тук е не толкова Украйна, колкото Вселенският патриарх Вартоломей. Но променя ли се нещо на практика? Едва ли. Русия и Украйна за пореден път демонстрираха пред света архаизма на политическите си елити, безвъзвратното им затъване в митовете и догмите на отдавна отминали епохи. В края на второто десетилетие на 21-ия век украинският елит изглежда смята за крайно важно да се обзаведе с национална православна църква, а руският елит вижда дълга си в това да  задържи Украйна в състава на Московската патриаршия. Влиятелните хора, които определят политиката на двете страни, иначе нямаше в продължение на месеци да се занимават тъкмо с този въпрос. Можеше да е смешно, ако не беше толкова тъжно!  ", "date": "2019.01.14", "title": "Киев извоюва победа"}
{"url": "http://www.classa.bg/%D1%81%D0%B2%D1%8F%D1%82/item/391509-the-independent-%D1%81%D1%80%D0%B0%D0%B2%D0%BD%D0%B8-%D0%B1%D1%80%D0%B5%D0%BA%D0%B7%D0%B8%D1%82-%D1%81-%D1%80%D0%B0%D0%B7%D0%BF%D0%B0%D0%B4%D0%B0-%D0%BD%D0%B0-%D1%81%D1%81%D1%81%D1%80-%D1%81%D1%8A%D1%89%D0%BE%D1%82%D0%BE-%D1%83%D1%81%D0%B5%D1%89%D0%B0%D0%BD%D0%B5-%D0%BD%D0%B0-%D0%BD%D0%B5%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%BE%D1%81%D1%82-%D0%B8-%D0%B7%D0%B0%D0%B3%D1%83%D0%B1%D0%B0-%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB", "text": "Великобритания е обвита в същото чувство на несигурност, което цареше в СССР в навечерието на разпадането на страната и в САЩ след президентските избори през 2000 г., пише британската журналистка Мери Дежевски в The Independent. В същото време Дежевски отбелязва, че никой не може да предскаже бъдещето на Великобритания, но е очевидно, че Брекзит ще промени страната завинаги.     След референдума, проведен през юни 2016 г., Обединеното кралство се сблъска с нещо съвсем ново за себе си: положението, както в парламента, така и извън неговите стени, е нажежено до краен предел, пише международната кореспондентка на The Independent Мария Дежевски. Според нея причината за огромния ръст на напрежението в страната се крие в предстоящото парламентарно гласуване по споразумението за Брекзит, което се очаква да се проведе следващата седмица. Засега обаче никой не знае до какво в крайна сметка ще доведе Брекзит: дали ще бъде одобрена сделката с ЕС, дали ще се проведе „народен референдум“ , дали предсрочни избори, дали ще бъде сформирано правителство на националното единство. Дежевски отбелязва, че това е много неприятно състояние за всяка страна, особено за Великобритания, която някога се е позиционирала като „модел на солидарност“. Така, докато някои смятат, че Брекзит е „вълнуващо преживяване, обещаващо безпрецедентни възможности“, други сравняват като с игра с огън факта, че Обединеното кралство напуска ЕС. Въпреки това журналистът призовава британците да не отричат очевидното - 29 март 2019 г. ще бъде „повратна точка за националната история”. Авторът на статията, като международен кореспондент, стана свидетел на два такива преломни момента: разпадането на СССР и президентските избори в САЩ през 2000 г. Дежевски отбелязва, че въпреки големия брой различия с Брекзит, тези събития съчетават няколко важни характеристики. И така, и трите са придружени от разделение на обществото и възцаряване на трескава атмосфера. Преди всичко обаче, разпадането на СССР, изборите в САЩ през 2000 г. и Брекзит са обединени от чувството за всеобхватна несигурност, загуба на контрол върху ситуацията, когато съдбата на страната е поставена на карта. Въпреки думите на Дежевски, че Съветският съюз е обречен, в някои моменти е изглеждало, че са възможни и други сценарии и че бъдещето на страната виси на косъм. Същото чувство на несигурност, според журналиста, обгръща американците след президентските избори през 2000 година. След това, през месеца от момента на гласуването до решението на Върховния съд на САЩ да отмени повторното преброяване на гласовете и признаването на последното преброяване като окончателно, „целият политически живот е спрян; цари неопределеност”.. В този случай съдът до последно се колебаеше. Ал Гор можеше да стане американски президент вместо Джордж Буш. Остава само да се гадае каква е щяла да бъде реакцията му на събитията от 11 септември, дали щеше да бъде избран Барак Обама, да не говорим за Доналд Тръмп. Що се отнася до Обединеното кралство, в страната все повече се говори, че министър-председателят Тереза Мей е загубил контрол над правителството и парламента. Единственото положително обстоятелство на фона на преобладаващия хаос според Дежевски е фактът, че законодателният орган отново се чува. В действителност обаче това се заключва в противопоставяне на „волята на народа”, изразена на референдума през 2016 г., отбелязва тя. Въпреки това, засега никой не знае дали британските депутати трябва да следват тази воля, или трябва да вземат решение въз основа на собствените си идеи за националните интереси. В същото време няколко членове на парламента предлагат „пробно гласуване“ като възможен изход от безизходицата в Камарата на общините. В тази връзка, авторът на статията припомня използването на този опит във Върховния съвет на СССР. От една страна, това се дължи на желанието да се повлияе на резултата от гласуването. От друга страна обаче, той помогна да се вземат политически и икономически решения в момент, когато „законодателната власт беше фрагментирана, но процесът на промяна все още продължаваше”. Дежевски вярва, че това е подобно на ситуацията, в която сега е Великобритания. Внезапно се преразглеждат принципите на британската конституционна система, които дълго време се смятат за неизменни, като се започне с прехвърлянето на част правомощията на местните власти от страна на централните държавни органи и завършването им с изменящата се партийната политика. В тази ситуация, отбелязва авторът, едва ли някой ще може с увереност да каже, че Великобритания ще остане същата страна след 10, 20 или 50 години. Въпреки това, независимо от резултата от предстоящите парламентарни избори, в дългосрочен план ще бъде заложен „самият характер на държавата”. Във Великобритания все повече магазини премахват знамето на ЕС и надписът „Произведено в ЕС” по продуктите става все по-рядък, за да се спечели предимство на пазара. Независимо от това как ще приключи този спор, отбелязва Мери Дежевски в статията си за The Independent, страната ще се промени завинаги. Превод: В.Сергеев", "date": "2019.01.14", "title": "The Independent сравни Брекзит с разпада на СССР: същото усещане на неопределеност и загуба на контрол"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/391510-%D1%81%D0%B2%D0%B5%D1%82%D0%B8-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%BE%D1%82%D1%86%D0%B8,-%D0%B8%D0%B7%D0%B1%D0%B8%D1%82%D0%B8-%D0%B2-%D1%81%D0%B8%D0%BD%D0%B0%D0%B9-%D0%B8-%D1%80%D0%B0%D0%B8%D1%82%D0%B0", "text": "  Няма точни сведения за времето, когато християнството проникнало на Синайския полуостров, но в началото на ІV век там, на Хорив и в разположената по източния бряг на Червено море Раитска пустиня живеели много отшелници в строго подвижничество. Към 311-313 г. те били нападнати от сарацинско племе и в Синайския манастир били избити всичките четиридесет монаси. Това нападение било описано от знаменития египетски подвижник Амоний.     Между загиналите иноци имало бележите подвижници, които проявили удивително мъжество и величаво християнско спокойствие при нападението на тази развилняла се орда, която напразно изтезавала Божиите люде, за да узнае къде са скрили несъществуващите им богатства. Игуменът Павел насърчавал своите събратя: - Ние всеки час се готвим за смъртта. Ако е угодно Богу да ни освободи от живота, нима ще скърбим и ще се плашим? Не трябва ли да благодарим и да се радваме?  († 426 г.), който в самото начало на V век се подвизавал на Синайския полуостров заедно със сина си Теодул, е описал второ подобно нападение на бедуините, които разрушили в 400 година Синайската обител и предали на смърт много иноци, а други отвлекли в робство. Между пленените бил и Теодул, който бил откупен от епископа на гр. Елуза. Преподобни Нил открил сина си в дома на епископа, който ръкоположил и бащата, и сина за свещеници и те отново са завърнали в своята Синайска обител. За да защити Синайските подвижници от бъдещи угрози на бедуините,   (527-565 г.) построил в първата година от царуването си прочутия до днес Синайски манастир \"Св. Екатерина\", където се съхраняват два скъпоценни старобългарски пергамента – Синайски псалтир и Синайски требник  (виж   бел.ред.) .", "date": "2019.01.14", "title": "Свети преподобни отци, избити в Синай и Раита"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/391511-14-%D1%8F%D0%BD%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1477 г. - Московският велик княз Иван III завладява Новгород.   1539 г. - Испания анексира остров Куба.   1690 г. - В Германия е създаден духовият инструмент кларинет.   1701 г. - В Русия е създадено първото морско училище.   1724 г. - Филипе V абдикира от престола на Испания в полза на сина си Луис I, но седем месеца по-късно се връща на трона, поради смъртта на младия крал от вариола.   1762 г. - Със смъртта на императрица Елисавета става възможно прекратяването на седемгодишната Руско-пруска война.   1897 г. - За първи път е изкачен най-високият връх в Южна Америка Аконкагуа.   1901 г. - В София е пуснат първият електрически трамвай   1943 г. - Втората световна война: В Казабланка се провежда среща между Уинстън Чърчил и Франклин Рузвелт за обсъждане на съвместните действия през следващата фаза на войната.   1954 г. - Основана е корпорацията Америкън Моторс.   1967 г. - Речта на уволнения от Харвард професор Тимоти Лири, изнесена по време на The World's First Human Be-in в Сан Франциско дава начало на световното движение Хипи.   1972 г. - Маргрете II става кралица на Дания.   1985 г. - Тенисистката Мартина Навратилова печели своя стотен турнир.   1993 г. - В Балтийско море потъва полският ферибот Ян Хавелиуш, загиват 55 души екипаж и пътници.   1994 г. - България се включва в инициативата на НАТО Партньорство за мир.   2004 г. - Грузия възстановява националния си флаг, използван преди 500 години.   2005 г. - Спускаемият модул на апарата от съвместната програма на НАСА и ЕКА Касини Хюйгенс достига до повърхността на Титан  ", "date": "2019.01.14", "title": "14 януари, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/391505-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%81%D1%8A%D1%80%D0%B1%D0%B8%D1%8F", "text": "Управляващата коалиция разполага с мнозинство от 160 депутатски мандата в 250-местния парламент. Вучич обяви като стратегическа цел влизането на Сърбия в ЕС, но поддържа тесни контакти  с Русия и Китай.       Протестите в Сърбия се разрастват, съобщи АП.   Освен в столицата Белград протести имаше и в градове Нови Сад, Крагуевац, Куршумлия, Крушевац, Ужице и Пожега.         Протестите в Сърбия започнаха преди шест седмици след побой над опозиционен политик през ноември. Скоро след инцидента Вучич увери, че нападателите са били арестувани, но според опозицията зад нападението стои Прогресивната партия.     Представители на политическата сила категорично отхвърлиха обвиненията. Демонстрантите надуваха свирки и издигаха плакати \"Надигни се, Сърбия\" и \"Започна се\". Вучич победи на президентските избор и през 2016 г. и остава най-популярният политик в страната, въпреки че рейтингът му леко се понижи след встъпването му във власт. Управляващата коалиция разполага с мнозинство от 160 депутатски мандата в 250-местния парламент. Вучич обяви като стратегическа цел влизането на Сърбия в ЕС, но поддържа тесни контакти с Русия и Китай. Протестите стават на фона на ниски температури и сериозна зимна обстановка. В петък в няколко сръбски общини бе въведено извънредно положение заради снеговалежите, които продължиха повече от 24 часа. Населени места са блокирани.    ", "date": "2019.01.14", "title": "Грандиозни протести в Сърбия"}
{"url": "http://www.classa.bg/%D1%81%D0%B2%D1%8F%D1%82/item/391506-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%B5-%D1%80%D0%B0%D0%B7%D0%BF%D0%B0%D0%B4%D0%B0", "text": "Благодарих на министър-председателя за сътрудничеството и му обясних, че за мен, поради национални съображения, сътрудничеството не може да продължи. „Независими гърци“ напуска правителството ”, категоричен е Каменос       Гръцкият министър на отбраната и лидер на партията \"Независими гърци\" Панос Каменос, коалиционен партньор в кабинета на Алексис Ципрас, напуска правителството. Това стана след среща между Каменос и премиера Алексис Ципрас тази сутрин в Атина. По-късно премиерът Ципрас обяви, че ще поиска вот на доверие, а Каменос - че депутатите на \"Независими гърци\" няма да го подкрепят.     Причината за решението на Каменос е несъгласието му с подписания миналата година Договор от Преспа, с който се урежда продължаващия вече три десетилетия спор за името на Македония. След като излезе от срещата си с Ципрас, Каменос заяви пред събралите се журналисти, че основната цел на коалиционното правителство, а именно – приключването на ерата на спасителните програми, е изпълнена, цитира „Грийк рипортър“. „Срещнах се с премиера. Проведохме доста дълъг разговор. Сътрудничеството ни продължи цели четири години в коалиционното правителство на националното обединение… две партии с различни платформи успяха да се обединят и извадиха Гърция от спасителните програми. Първата цел е постигната“, заяви Каменос преди да напусне премиерската резиденция. „Спорът с Македония, по време на който бяха убити хиляди, не ми позволява да не жертвам мястото си в правителството“, добави той, като заяви, че подробности ще даде на специална пресконференция по-късно днес. „Благодарих на премиера за нашето сътрудничество и му обясних, че заради този национален проблем това сътрудничество не може да продължи. „Независими гърци“ се оттеглят от кабинета“, подчерта Каменос. Като символичен жест преди срещата си с премиера Каменос посети сутрешната литургия в Атинската митрополия, където получи Свето Причастие. Каменос заяви пред журналисти, че \"Независими гърци\" напускат кабинета, а  той лично подава оставка като министър на отбраната на страната. По думите на Каменос срещата с Ципрас е била дълга и в хода на дискусията двамата обсъдили обстоятелствата около оставката и излизането на \"Независими гърци\" от управлението. Партията на Панос има само 7 депутати, но те са ключови за вота в гръцкия парламент. Ако тези народни представители не подкрепят споразумението от Преспа, това няма задължително да означава неуспех на договора, уреждащ 27-годишния спор за името на бившата югославска република. Според изявления на премиера Ципрас той ще събере необходимите 151 гласа за ратификация на договора, като ще получи подкрепа от независими депутати.  Почти е сигурно, че ако нещо извънредно не се случи, договорът ще мине с мнозинство в парламента в Гърция, коментира вчера кореспондентът на БНР в южната ни съседка Катя Пеева. Опозицията в Гърция отдавна е в контра режим по въпроса с името на Македония. Те се уповават на социология, според която близо 70% от гърците са против името Северна Македония. След излизането на \"Независими гърци\" от управлението на Гърция, кабинетът на Ципрас ще бъде принуден да управлява като правителство на малцинството. Управляващите обаче ще могат да прокарват закони, защото \"Независими гърци\" на Панос принципно подкрепя правителството, като изключим Преспанското споразумение. След излизането на националистическата \"Независими гърци\" от правителството на Гърция и оставката на Панос Каменос като министър отбраната, премиерът Алексис Ципрас ще поиска вот на доверие. Ципрас лично заяви това пред журналисти, като добави, че вече е приел оставката на Каменос като военен министър. На негово място застава началникът на генералния щаб адмирал Евангелос Апостолакис. С напускането на \"Независими гърци\" от управлението ще се наложат и други рокади в министерския съвет на страната. Каменос ще изтегли от правителството шест министри от неговата партия. По-късно Каменос коментира, че няма да подкрепи вота на доверие на Ципрас. Той дори заплаши депутатите от \"Независими гърци\" с изключване от партията, ако подкрепят СИРИЗА на вота.  ", "date": "2019.01.14", "title": "Правителството в Гърция се разпада"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391498-%D0%B5%D0%BB%D0%B2%D0%B8%D1%81-%D0%BF%D1%80%D0%B5%D1%81%D0%BB%D0%B8-%D0%B5-%D0%B8%D0%BD%D1%81%D1%86%D0%B5%D0%BD%D0%B8%D1%80%D0%B0%D0%BB-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8", "text": "Елвис Пресли е открит мъртъв в банята в дома си в Грейсленд на 16-ти август 1977 година. Кралят на рока умира на 42-годишна възраст от свръхдоза. Някои от феновете му твърдо отказват това да е вярно и в годините са изписани много конспиративни теории за смъртта на Елвис. Наскоро са открити записи, на които се твърди, че певецът говори за семейството си. Те повдигат много въпроси.      В тях мъж, който има абсолютно същия глас като този на Елвис, споделя как ФБР го е спасило от килърска организация, която се нарича \"Братството\". Той казва, че се е забъркал с хора, които са били по-влиятелни, с повече авторитет от всеки, който познава. \"Говоря за огромна сила. Трябваше да защитя семейството си. Направих това, което беше необходимо\", споделя мъжът.      Според авторката на записите Гейл Брюуър - Джорджо, Елвис е щял да бъде убит от организацията, за това ФБР му е помогнал като са фалшифицирали смъртта на певеца и са го скрили. През 1988, в най-продаваната си книга \"Жив ли е Елвис\", тя твърди, че кралят на рока е бил таен агент на ФБР през 1976 година и е играл ролята на къртица в \"Братството\", но е бил разкрит и именно това е довело до крайните мерки, за да бъде спасен. \"Елвис инсценира смъртта си, защото щеше да бъде убит. Няма никакво съмнение, че това е така\", споделя Джорджо в интервю за сп. TIME. Тя толкова подробно описва скандалната тайна история от живота на Елвис, че феновете му остават убедени, че това е така.", "date": "2019.01.14", "title": "Елвис Пресли е инсценирал смъртта си"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391499-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-14-%D1%8F%D0%BD%D1%83%D0%B0%D1%80%D0%B8", "text": "ОВЕН ( 21 март - 20 април ) Днес брилянтно ще се справите с работата, за което ще получите уважението и благодарностите на шефа. Но на някой от колегите ви, това няма да се хареса. Е, те просто ще ви завиждат, може да ги разберете. Големи печалби днес не ви очакват, но може да ви върнат стари дълговете или да получите малък бонус. Денят е чудесен, за организиране и подготовка на предстояща почивка. ТЕЛЕЦ ( 21 април - 21 май )  Днес вашата категоричност, може да доведе до конфликти. И то сериозни. Не забравяйте за бдителността, особено когато попълвате важни документи и подписвате договори. Може да бъдете обвинени в користни цели, дори и от най-близките хора. Със сигурност не се нуждаете от това, особено в навечерието на отдавна планираната почивка. БЛИЗНАЦИ ( 22 май - 21 Юни ) Не е нужно, да се опитвате да направите добро впечатление на хора, с които сте се запознали наскоро. Предстоят ви много запознанства, но в тази област, вие сте като риба във вода, истински професионалисти. Но във финансовата сфера, е възможно нещо да се обърка. Ако искате да спечелите милиони, не е нужно да мечтаете за това. Работете и създавайте идеи.   РАК ( 22 юни - 23 юли ) Възможна е извънредна ситуация с роднини. В която всеки ще иска да се възползва, от чуждото нещастие. Ако приложите здрав разум, бързо ще излезте сухи от водата. Разходка сред природата или културни мероприятия - ще ви помогнат да погледнете на света по-оптимистично. ЛЪВ ( 24 юли - 23 август ) Препоръчително е, да се наслаждавате на свободата, но така че никой да не ви осъди за измяна на принципите. Любовната сфера от живота е леко помрачена, но ситуацията, изцяло лежи на съвестта на вашият партньор. В работата трябва да насочите енергията си в правилната посока, за да имате печалба. Що се отнася до здравето, добре е да започнете диета и избягвате алкохола. ДЕВА ( 24-ти август - 23 септември ) Ще успеете бързо да свършите, всичките си задачи за деня. Във финансите няма да имате проблеми, ако изплатите дълговете си. И никакви заеми и нови кредити! Обещанията си в любовта, трябва да изпълните, в противен случай отношенията с партньора ще бъдат засенчени от недоверие. Благоприятен ден, за духовна трансформация. ВЕЗНИ( 24 септември - 23 октомври) Очаква ви не лек ден, така че да се разсейвайте от дребните неща не бива. Не влагайте цялата си енергия в работата, така че вечерта да ви останат сили и за битовите въпроси. Отлично ще се развиват пътувания, дребни ремонти или устройване на ново работно място. Ако не се страхувате от промени в личния живот, съдбата може да ви зарадва с нов любим.   СКОРПИОН ( 24 октомври - 22 Ноември ) Днес не поемайте цялата работа на себе си. Ако го направите, то всички ще ви товарят със своите задължения. Дори ако шефовете обещават висока премия, не се напрягайте. Вашето здраве е по-скъпо. Проблемите в семейството, ще се решат благодарение на роднина. Не отлагайте решаването на битови и финансови проблеми.   СТРЕЛЕЦ ( 23 Ноември - 21 Декември ) Очаква ви, интелектуален скок напред, който ще открие нови и интересни перспективи. Смело изпълнявайте желанията на хора, които винаги са ви подкрепяли във всичко. Моралният облик днес, ще е по-важен за вас, отколкото меркантилният поглед на ситуациите. Не са изключени кратки пътувания, срещи с приятели и романтика. КОЗИРОГ (22 Декември - 20 януари ) Може да ви провокират и да влезете в спор, заради близък приятел. Но бъдете внимателни, иначе няма да е лесно да се измъкнете от дебрите на завистта и користта. Може да засегнете невинни хора с една дума или да попитате за нещо не особено деликатно. Проблеми във финансите няма да имате, но не ви очакват и големи печалби.  ВОДОЛЕЙ ( 21 януари -  19  февруари ) Трябва да си поставите ясни цели, така че да не се налага, да преодолявате куп препятствия по пътя към реализацията. Укрепвайки позицията си в работата, не забравяйте и за репутацията си в обществото. Възможно е печелившо предложение или сътрудничество, което ще донесе печалба. Властта в семейството ви принадлежи напълно, но често не намирате време за домакинската работа.   РИБИ ( 20 февруари - 20 март ) Днес главата ви, ще бъде препълнена от всякакви идеи и мисли. Но сега е време за действия, а не за мечти и илюзии. За да напреднете в кариерата, ще трябва да работите усилено, както и да свършите определени задачи. Но всичко, ще ви се отплати стократно, вярвайте. Дори любимият, ще ви гледа с други очи.", "date": "2019.01.14", "title": "Дневен хороскоп 14 януари"}
{"url": "http://www.classa.bg/%D1%81%D0%B2%D1%8F%D1%82/item/391500-%D0%BA%D1%83%D0%B1%D0%B0-%C2%AB%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%BA%D0%BE%D0%BB%D0%BE%D0%BD%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89%C2%BB", "text": "Организацията на американските държави (ОАД) не взема независими решения, както показва гласуването, на което не беше призната легитимността на преизбирането на венецуелския президент Николас Мадуро, встъпил в длъжност на 10 януари, заяви кубинският външен министър Бруно Родригес, цитиран от ТАСС. Това съобщи БТА.     «В ОАД има грубо нарушение на процедурите», заяви той и посочи, че САЩ не са успели да постигнат квалифицирано мнозинство за своите действия срещу правителствата на Венецуела и Никарагуа. «ОАД е министерство на колониите на САЩ», добави външният министър.  В четвъртък Организацията на американските държави (ОАД) прие на извънредно заседание резолюция, в която обяви, че не признава Мадуро за законен президент на Венецуела. Текстът бе одобрен с 19 гласа «за» при 6 «против», 8 въздържали се и една неприсъстваща страна. Венецуелското външно министерство нарече решението опасен прецедент.", "date": "2019.01.14", "title": "Куба: «Организацията на американските държави е министерство на колониите на САЩ»"}
{"url": "http://www.classa.bg/%D1%81%D0%B2%D1%8F%D1%82/item/391501-%D0%BD%D0%B0%D0%BA%D1%8A%D0%B4%D0%B5-%D1%89%D0%B5-%D0%BE%D0%B1%D1%8A%D1%80%D0%BD%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D1%8A%D0%B4%D0%B1%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%82%D1%80%D1%8A%D0%BC%D0%BF-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%87%D0%B5%D1%82%D0%B2%D0%BE%D1%80%D0%BA%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%BD%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%BD%D0%B0-%D1%81%D0%B0%D1%89", "text": " уебсайтът на телевизионен канал CNBC, който има аудитория от 96 милиона домакинства в САЩ, публикува резултатите от проучване сред десет бивши служители на „Фейсбук”, които сравняват тази компания със „секта“, където „винаги е трябвало да се преструват, че са доволни от всичко“.   Повечето от бившите служители на „Фейсбук” обвиняват оперативния директор на компанията Шерил Сандберг, която осигури икономическото чудо на тази социална мрежа, създадена през 2004 година.     Много служители на Фейсбук, твърди CNBC, са възмутени от присъствието на топ мениджъра на компанията Джоел Каплан по време на изслушване в Конгреса на САЩ по случая на съдия Брет Кавано, който бе назначен във Върховния съд на САЩ през юли 2018 г., след като три жени едновременно го обвиниха за сексуален тормоз. Американският Сенат все пак одобри кандидатурата на Кавано. Брет Кавано и Джоел Каплан някога са работили с Джордж Буш-младши. Кавано е бил партньор на голямата правна кантора „Къркланд и Елис”, приближена до клана Буш, а след това е бил секретар на апарата на Белия дом при президента Буш-младши. А Джоел Каплан е работил през 2000 г. като политически съветник в президентската кампания на Джордж Буш, а след това е негов специален помощник в политиката. Нападките на CNBC срещу ръководството на „Фейсбук” също косвено засяга и клана Буш, сформирал съюз с Тръмп след изборната му победа, а и срещу самият Доналд Тръмп. Американският кабелен и сателитен канал CNBC е собственост на NBC Universal; негов единствен собственик е „Комкаст”, глобален телекомуникационен конгломерат, чиито акционери включват най-големите световни финансови корпорации BlackRock Fund Advisors, Vanguard Group, Inc., Fidelity F Management & Research Co., Wellington Management Co. LLP и Capital Group, чийто общ капитал възлиза на много трилиони долари. Що се отнася до инвестиционния фонд BlackRock, това е най-голямата корпорация в света по активи, която към края на 2018 г. надхвърлят 6 трилиона долара. „Не изключвам”, пише известният руски икономист Валентин Катасонов, „че по влияние тази „черна скала” не отстъпва на JPMorgan, Goldman Sachs и Morgan Stanley взети заедно. На сайта на CNBC, във връзка със „случая Кавано”, и преди са публикувани критични материали по адрес на „Фейсбук”, но въпросната статия продължава кампанията специално срещу Шерил Сандберг, стартирана с публикацията на 17 март 2018 г. за разследване на The New York Times и The Observer. „Фейсбук” е предоставил на „Кеймбридж Аналитика” данните на милиони потребители, което послужи в полза на Доналд Тръмп на президентската кампания през 2016 г.. След тази публикация в Конгреса на САЩ беше създадена специална комисия, пред която свидетелстваха Марк Цукерберг и Шерил Сандберг. През ноември 2018 г. „Ню Йорк Таймс” публикува ново разследване, в което се посочва, че многобройните скандали около данните на потребителите на „Фейсбук” са водени от действията на г-жа Сандберг, която определя политиката на компанията за защита на потребителските данни. Според „Ню Йорк Таймс” Сандберг нарежда да се скрие информация за предоставянето на потребителски данни на трети страни и е наела политически консултанти от PR компанията Definers Public Affairs, свързана с клана Буш, за да търси компромати за Джордж Сорос, който в речта си на форума в Давос през януари 2018 г. обяви „Фейсбук” за заплаха за света. В допълнение, Сандберг е обвинена в подпомагане на руски тролове. Начело на разследването на дейността на Сорос е поставен бившият пиар на Джеб Буш Тим Милър, който изготвя доклад, в който пише, че „Сорос е силата, стояща зад широкото движение срещу „Фейсбук”. Първоначално Сандберг отрича участието си в търсенето на компромати срещу Сорос, но на 18 декември 2018 г. публикува изявление в официалния блог на „Фейсбук”, с което признава грешките си и обещава, че компанията ще продължи „по-добре да слуша своите потребители, да следи по-внимателно процесите около платформата и активно да защитава основните граждански права”. Публикацията на „Ню Йорк Таймс” от ноември, наред с други неща, съобщава, че на изслушванията в съдебната комисия на Камарата на представителите на САЩ, където се обсъждат жалбите срещу „Фейсбук”, са се появили представители на организацията „Свобода от Фейсбук”, контролирана от Сорос, които държат във въздуха плакати на Сандберг и Зукерберг, на които те са изобразени като двете глави на октопод, обхванал с пипалата си цялото земно кълбо”. Както пише „Ню Йорк Таймс”, служител във „Фейсбук” „бързо се е обадил на Лигата за борба с клеветата“ да се оплаче от антисемитския характер на образа. В същия ден на официалният профил на „Туитър” на Лигата за борба с клеветата, създадена на базата на една от най-старите еврейски организации „Бнай-брит”, бе даден отговор: „Изобразяването на евреите като октоподи, оплели земното кълбо, е класическа антисемитска техника. Оплаквайте се от „Фейсбук” или на когото друг искате, но изберете друго изображение”. Разделението между структурите на Джордж Сорос и „Бнай-брит” , които някога едновременно подкрепят Барак Обама и неговите колеги демократи, стана очевидно. Факт е, че Шерил Сандберг някога е била начело на младежката организация „Бнай-брит” и е активно включена в дейностите на тази организация и до днес. Преди година Лигата изрази пълната си подкрепа към нея. Що се отнася до позицията на „Ню Йорк Таймс”, това влиятелно издание в публикацията си от ноември всъщност не съобщи нищо критично опасно за екипа на „Фейсбук”, но нанесе вреда на репутацията на Джордж Сорос, работещ на принципа „нашите и вашите”. Причината за информационните атаки на медийните структури на BlackRock върху компанията „Фейсбук”, която беше ситуационен съюзник на Доналд Тръмп, бе разкрита от руските финансови анализатори Олег Храбрий и Андрей Денисов. Въз основа на данни от експерти от Университета в Кеймбридж (САЩ), те показаха, че по степен на концентрация на активите, Голямата четворка инвестиционни компании (Vanguard, BlackRock, State Street, Wellington) се е изравнила по сила с абсолютно господстващия в американските финанси от края на XIX век олигопол на банките на Дж. П. Морган. И Джон Рокфелер. Тази невиждана концентрация на финансова мощ води до факта, че наред с политиката на Тръмп за подкрепа на американската индустрия, „нещо ново се появява в националната икономика на САЩ”, пишат руските анализатори: „В Съединените щати се оформя създаването на нов финансов капитализъм с твърда рамка на централизирано планиране”. Сега мандатът на Доналд Тръмп е във втората си половина и водещите представители на „новия финансов капитализъм” скоро ще имат последната си дума за бъдещата политическа съдба на този американски президент.   Превод: В.Сергеев", "date": "2019.01.14", "title": "Накъде ще обърне политическата съдба на президента Тръмп \"Голямата четворка\" инвестиционни компании на САЩ"}
{"url": "http://www.classa.bg/%D1%81%D0%B2%D1%8F%D1%82/item/391502-%D1%81%D0%B5%D0%B3%D0%B0,-%D0%BA%D0%BE%D0%B3%D0%B0%D1%82%D0%BE-%D0%B7%D0%BD%D0%B0%D1%8F%D1%82-%D0%B3%D0%BE%D1%80%D1%87%D0%B8%D0%B2%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F%E2%80%A6", "text": "Сделката за Брекзита, договорена от Тереза Мей, явно ще се провали с гръм и трясък на предстоящото гласуване в Лондон. И с право! Сега, когато знаят горчивата истина, нека британците кажат дали още  искат да напуснат ЕС.         Едва ли има депутат от Долната камара на британския парламент, който да не усеща значимостта на този  исторически момент: от това как ще завърши гласуването, ще зависи съдбата на Великобритания за поколения напред. Става дума за икономическото бъдеще, за реномето на Великобритания пред света, за разбирателството между поколенията в страната и за отношението към мигрантите.     Съдейки по всичко, което се случи досега, може да се очаква, че министър-председателката Тереза Мей ще претърпи тежко поражение. И с право! В крайна сметка споразумението за излизането на Великобритания от ЕС е твърде далеч от онова, което поддръжниците на Брекзита обещаваха на своите избиратели. След няколко години Великобритания действително ще напусне институциите на съюза и сама ще може да определя кои мигранти от ЕС да пуска на своя територия. Но Брекзитът вреди на икономиката и то чувствително. На избирателите бе обещано, че излизането от ЕС ще спести на Великобритания милиарди, които щели да се влеят в системата на закъсалото здравеопазване. Нищо подобно обаче няма да се случи. А представата за някаква напълно независима Великобритания, в която всичко вече ще тече по мед и масло, е само плод на болни фантазии. Изгубен морален компас Тереза Мей допусна много грешки. Дълго време тя премълчаваше истината пред своите съграждани – не им каза колко тежки ще са икономическите последици от Брекзита, нито пък им обясни, че Великобритания ще е принудена да направи компромиси пред ЕС, ако не иска да излезе от съюза без споразумение и с цената на огромни загуби. Вместо да гради мостове и да се опита да си сътрудничи с другите партии в страната, тя задълбочи още повече дълбокия разлом в обществото, наричайки привържениците на проевропейския лагер „citizens of nowhere“ („ничии граждани“). Чувството ѝ за отговорност и желязната ѝ воля пораждаха уважение към нея – дори от страна на противниците ѝ. Но от прекалено голямо усърдие тя сякаш изгуби моралния си компас. Тереза Мей очевидно е обсебена  от идеята, че изпълнява историческа мисия - да реализира на дело волята на мнозинството, гласувало за излизане от ЕС. Заветната ѝ цел явно е да спре свободната миграция на европейски граждани към Обединеното кралство. От самото начало тя „препъна“ преговорите с ЕС и своя собствен екип с това, че очерта „червени линии“, отвъд които Великобритания нямало да се съгласи на никакви компромиси. Тя твърдеше например, че Обединеното кралство ще напусне единния европейски пазар и митническия съюз, каквото и да му струва това. А сега напразно се опитва да спечели подкрепа за линията си сред членовете на разединената Долна камара на парламента - твърдейки, че има само две алтернативи, ако те не приемат сделката, договорена от нея: или Великобритания напуска общността без споразумение, или изобщо няма да има Брекзит. Мей категорично отхвърля възможността да се проведе втори референдум. Втори референдум би бил нещо демократично При това референдумът от 23 юни 2016 година отрази само едно моментно настроение в обществото. Но дори и тогава преднината на поддръжниците на Брекзита не беше огромна. По онова време никой във Великобритания не беше наистина наясно какво точно ще означава Брекзитът. Междувременно се разбра, че привържениците на излизането от ЕС не са в състояние да изпълнят много от обещанията си. Демократично би било, ако на британците се даде втори шанс. Затова нека депутатите отхвърлят сделката и проправят пътя към второ допитване. Разбира се, че Великобритания има право да напусне ЕС, но това ще ѝ нанесе чувствителни икономически загуби. Дали британците все още искат Брекзит при тези обстоятелства – единствено народът е в правото си да реши това!    ", "date": "2019.01.14", "title": "Сега, когато знаят горчивата истина за Великобритания…"}
{"url": "http://www.classa.bg/%D1%81%D0%B2%D1%8F%D1%82/item/391503-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D0%B9%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B5-%D0%BD%D0%B0%D0%B9-%D0%B4%D1%8A%D0%BB%D0%B3%D0%BE%D1%82%D0%BE-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B8%D0%BC", "text": "Спирането на работата на американското правителство заради искането на президента Доналд Тръмп за финансиране на издигане на стена на границата с Мексико, стана най-дългото в историята, след като днес навлезе в 22-рия си ден, а краят сякаш не се задава на хоризонта, пише Bloomberg.     Преговорите са в застой и не са планирани повече такива за уикенда или началото на следващата седмица. Белият дом обърна гръб на усилията за постигане на споразумение в четвъртък, а бюджетният екип на Тръмп изготвя планове за извънредни ситуации, ако спирането на дейността се проточи до края на февруари, твърди представител на администрацията. Около 800 хил. федерални служители не получиха заплата, а профсъюзите заведоха дело срещу правителството за това, че изискват хората му да работят без заплащане. Поне едно летище планира да спре работа, тъй като все повече хора от сигурността са започнали да отстътват, защото не са получили заплатите си. В петък Тръмп заяви, че планира да подпише законопроект, който да гарантира, че федералните служители ще получат заплатите си, след като правителството възобнови дейността си. Демократите и президентът остават в задънена улица, след като партийните лидери заявиха, че няма да се съгласят да финансират каквато и да било стена или бариера, а Тръмп обяви в петък, че няма да се съгласи да поднови работата на правителството, докато не бъдат отделени пари за стената. “Няма да го направя толкова бързо, защото това е нещо, което Конгресът трябва да стори”, обяви Тръмп пред репортери по време на среща с представители на властта, които подкрепят идеята му за стената. Някои от съюзниците на Тръмп го насърчават да обяви извънредно положение в страната и да пренасочи други средства, за да започне изграждането на стената. Но Тръмп коментира, че не бърза да използва тази възможност, която ще бъде оспорена в съда, и ако не бъде отменена, ще създаде прецедент, увеличаващ властта на бъдещите президенти на демократите. Днес спирането на работата на правителството премина границата, която видяхме през 1995-1996 г. при Бил Клинтън.", "date": "2019.01.14", "title": "Спирането на дейността на правителството на САЩ е най-дългото в историята им"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/391504-%D0%BF%D0%BB%D0%BE%D0%B2%D0%B4%D0%B8%D0%B2-2019-%D0%BF%D0%BE%D0%B2%D0%B5%D1%87%D0%B5-%D0%B0%D0%B9%D0%BB%D1%8F%D0%BA,-%D0%BF%D0%BE-%D0%BC%D0%B0%D0%BB%D0%BA%D0%BE-%D1%86%D1%83%D0%B7%D0%B0%D0%BC%D0%B5%D0%BD", "text": "\r\n Откриването на \"Пловдив 2019\" трябва да се гледа, без майтап. Ако сега се събуждате от 4-годишна кома и не сте чули за Европейската столица на културата, ако старателно избягвате БНТ в събота вечер по навик, или ако сте били в епицентъра на събитието, но вниманието ви е било отвлечено от ръкопашния бой за безплатни одеяла на площад \"Централен\" - не разчитайте на преразказ от кибиците в социалните мрежи. Не се лишавайте от това зрелище. \r\n Гледайте \"Пловдив 2019\", но го гледайте по правилния начин - на запис и на бързи обороти. \r\n Препоръчваме ви 1,5х - 1,6х от оригиналната скорост за оптимално забавление без опасност от епилептичен припадък. \r\n   \r\n   Нека да си го признаем: Кой от нас изобщо е очаквал дълбоко културно изживяване от едночасова ТВ-масовка в съботна януарска нощ при -5 градуса?   Речта на хремавия домакин Иван Тотев ще влезе в рамките на минута, напълно достатъчна за припомняне на всички клиширани салюти към \"Майката на градовете\" и \"Люлката на българското Възраждане\". Кадансът ще ви спести усещането за болезнен смут при гледката на тийнейджърите-актьори, наказани да крещят \"ЗАЕДНО-О-О! ЦУЗАМЕ-Е-ЕН! ТУГЕДЪ-Ъ-ЪР!\", приковани като Прометеевци върху високо вдигнатите платформи за поправка на тролейбусни жици. \r\n Всичко останало - Теодосий Спасов и Валя Балканска, шествието на кукерите, тъпаните и гайдите, хор \"Детска китка\" и ансамбъл \"Тракия\", немското техно на DJ Schiller и лазерното шоу в стил \"Земята-вика-Вояджър\" - беше напълно поносим антракт между две отчаяни проплаквания \"Ние сме тук! Вие сте там! Но всички сме на кран!\". \r\n Не бързайте да хвърляте камъни по главите на ретроградните културни менажери, възпитани в Държавно предприятие \"Бюро Естрада\" - сценарият за шоуто в Пловдив е произведен от германски продуценти. На тях дължим приятно упадъчната еклектика и превъзбудената имитация на всенародно веселие, изпълнена по всички стандарти на площадните тържества. \r\n Нека да си го признаем: Кой от нас изобщо е очаквал дълбоко културно изживяване от едночасова ТВ-масовка в съботна януарска нощ при -5 градуса? \r\n Този жанр няма подобни претенции. Той съществува само заради споделения сеир, заради възможността да се включиш в разбора на мача в понеделнишката обедна почивка с мнение на \"разбирач\". Затова го гледайте. На бързи обороти, в концентрат. \r\n Вярно, на сцената в недрата на Античния театър трябваше да видим не Мария Габриел, а хора като Самуел Финци или Цветана Манева, Иван Теофилов или Соня Йончева - истински посланици на българската култура, известни с много повече постижения от това, че са Made in Plovdiv. \r\n От друга страна, присъствието на еврокомисаря по дигитално общество като \"най-висок гост\" от името на централната власт е символ на една невидима интрига. Според \"24 часа\" Бойко Борисов умишлено не е уважил шоуто заради недоволството си от слабата подготовка (за пореден път). Междувременно, медиите съобщават, че в нощта на представлението депутатът от ВМРО Славчо Атанасов (бивш кмет на Пловдив и най-сериозен конкурент за поста на Иван Тотев) се е черпил с елита на ГЕРБ в ресторанта на \"Тримонциум\". \r\n Ако все пак рецепторите ви за високо изкуство са изтръпнали след тази церемония, не го преживявайте толкова тежко. Не си струва терзанието, и това ще ви го каже всеки, който някога е стъпвал в Пловдив. \r\n Този град не е нито подсмърчащата номенклатура, нито кичозните одеяла и диско-дъждобраните, нито едната ведомствена титла \"културна столица\". Не е разкопаният Централен площад, недостроения Дом на художниците, затворените недоремонтирани булеварди, блокираният градски транспорт, или липсващата Концертна зала, която можеше да приюти цялото Откриване, накуп с цветомузиката и гайдите. \r\n Пловдив е специфично състояние на духа, което всеки е изпитвал поне веднъж в живота си - онова усещане, че бърза работа няма, когато довечера си канен на театър. Или че нищо не може да те спре от приключението да пропътуваш 150 км след работа, да чуеш любимия си музикант под звездите в Стария град, и да се върнеш в 3 ч. през нощта у дома с триумфална бодрост. \r\n Онези, които се смущават от гледката на пернишки кукери и родопски носии редом до табелката \"EU\", биха били изненадани да разберат, че дългогодишният Международен фолклорен фестивал стои също толкова добре на Античния театър, колкото \"Мадам Бътерфлай\" или \"Лебедово езеро\". \r\n   Така че - горе главата. Дайте повече айляк и по-малко ЦУЗАМЕН. \r\n \r\n \r\n      ", "date": "2019.01.14", "title": "Пловдив 2019: Повече айляк, по-малко ЦУЗАМЕН"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391497-%D1%80%D1%83%D1%81%D0%BE%D0%BA%D0%BE%D1%81%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D1%87%D0%B0%D1%80%D0%BB%D0%B8", "text": "Чарли Джордан е русокоса красавица, която радва милионите си фенове в социалните мрежи с разголени снимки. Младата дфама навлезе в модата и е едно от най-известните имена в този бранш, но...     Допреди няколко години Джордан е била футболистка и е имала данни за обещаваща кариера. Вместо да гони топката, обаче зорки мениджъри забелязват модния потенциал в нея и я придърпват в редиците си. А футболните фенове съжаляват и до днес.      ", "date": "2019.01.14", "title": "Русокоса красавица Чарли..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391496-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BF%D0%B0%D0%BA-%D1%88%D0%BE%D0%BA%D0%B8%D1%80%D0%B0", "text": "Половинката на вратаря на Левски Николай Михайлов, модел и бивша тв водеща Николета Лозанова по принцип се хвали със секси снимки в социалните мрежи, но с поредния фотос шокира последователите си. Бившата плеймейтка показа синина на дясното си бедро, като не е ясно от какво се е получила. Снимката отново събира голям брой харесвания, а и коментарите на феновете към нея също не закъсняха.     По-рано Лозанова се похвали и с нова придобивка в банята - огромна плазма, за да гледа филми, докато е във ваната. Най-радостна от новата придобивка е дъщеря ѝ от любовта ѝ с Валери Божинов - Никол. Детето на НиЛо е щастливо, че може да гледа детски, зарината с пухеста пяна.      ", "date": "2019.01.14", "title": "Николета пак шокира..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391495-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0%D1%82%D0%B0-%D1%81%D1%83%D0%BF%D0%B5%D1%80%D0%BC%D0%BE%D0%B4%D0%B5%D0%BB%D0%BA%D0%B0", "text": "31-годишната британска супермоделка Роузи Хънтингтън-Уайтли започва шестата си година в партньорство с компанията M&S. Тя представя най-новата линия бельо на фирмата, позирайки в нова гореща рекламна кампания. Красавицата изглежда красива, както винаги, в палавото и женствено бельо.      Интересното в случая е и това, че самата Роузи е участвала в проектирането на новата колекция, която включва сложни детайли от дантела и меки копринени части.      Британската хубавица изглежда просто зашеметяваща, като игриво раздърпва русата си коса и съблазнително гледа към камерата.      В момента Роузи се радва на семейна почивка със своя годеник - актьора Джейсън Стейтъм, който е на 20 години по-стар, и техния син Джек, почти на 2 годинки.      Двамата са заедно от 2010 г. насам. Някои британски медии твърдяха, че двойката се е оженила в навечерието на Нова година на тайна церемония, но тези твърдения не бяха потвърдени.      ", "date": "2019.01.14", "title": "Сексапилната супермоделка"}
