{"url": "http://www.classa.bg/%D1%81%D0%B2%D1%8F%D1%82/item/376858-%D0%BA%D0%B8%D1%82%D0%B0%D0%B9-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B8-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D1%81-%D1%82%D0%B5%D1%81%D1%82-%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B8-%D1%80%D0%B0%D0%BA%D0%B5%D1%82%D0%B8-%D1%81-%D1%85%D0%B8%D0%BF%D0%B5%D1%80%D0%B7%D0%B2%D1%83%D0%BA%D0%BE%D0%B2-%D0%BF%D0%BB%D0%B0%D0%BD%D0%B5%D1%80", "text": "Ракетните войски на Китайската народна освободителна армия извършиха две тайни полетни изпитания на нова балистична ракета, оборудвана с хиперзвуков планер, съобщава японското дигитално списание The Diplomat, което се позовава на анонимен източник в американското правителство. Според разузнаването на САЩ, ракетите със среден обхват DF-17, тествани на 1 и 15 ноември, имат диапазон между 1800 и 2500 километра. Те са способни да носят ядрени и конвенционални заряди и по-специално маневрен снаряд или хиперзвуков планер (HGV). Източникът добави, че по време на първия тест, планерът е ударил целта с точност от няколко метра. След като се отделил от ракетата, апаратът за 11 минути прелетял разстояние от 1400 километра, със средна височина от 60 километра. Информаторът на публикацията подчерта, че DF-17 е специално разработена за бързо пускане на хиперзвуков планер. Според него това е \"първият тест в света на хибриден самолет с действаща система за пускане\". Освен Китай, Съединените щати и Русия също разработват хиперзвукови технологии, но не е известно някоя от двете страни да е тествала досега система с действаща конфигурация. Хиперзвуковите планери, поради техния полет на ниска надморска височина, представляват предизвикателство за ракетите за противоракетна отбрана. При летене на ниска надморска височина, вместо да атакува от много по-висок апогей в своята балистична траектория, апаратът дава много по-малко време на вражеските радари да го открият. През октомври 2017 г. китайският държавен телевизионен канал бе първият, който публично показва прототип на хиперзвуков военен апарат DF-ZF, поставен в аеродинамичен тунел.", "date": "2017.12.30", "title": "Китай изпревари Русия и САЩ с тест на балистични ракети с хиперзвуков планер"}
{"url": "http://www.classa.bg/%D1%81%D0%B2%D1%8F%D1%82/item/376859-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D1%82%D1%80%D0%B0%D0%B4%D0%B8%D1%86%D0%B8%D0%B8-%D0%B7%D0%B0-%D0%BF%D0%BE%D1%81%D1%80%D0%B5%D1%89%D0%B0%D0%BD%D0%B5-%D0%BD%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%BB%D0%B0%D1%82%D0%B8%D0%BD%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "Марш под порой от хвърлени хартии от прозорците, да се носи бельо в необичайни цветове, да се приготви куфар, без да има пътуване, или изгаряне на обекти, свързани с миналото, са някои от начините за сбогуване със старата година в Латинска Америка Както всяка година, за кратко време, латиноамериканците ще изпълнят някои редки ритуали в домовете си или на обществени места преди звъна на 12-те камбани, който показва, че ще започнат нови 365 дни. Колоритно бельо. Цветът изглежда се променя според страната. В някои части на региона се носи жълто бельо, в други - червено, а в Аржентина, Бразилия и Уругвай, тоналността е доста розова. В някои държави бельото трябва да бъде ново, а в други - да се обърне наопаки. Носене на празен куфар Ако видите човек, който носи куфар в ръцете си в навечерието на Нова година, възможно е пътуването му да не се случи по това време, а месеци по-късно. Този обичай се използва в някои страни от Латинска Америка, за да се благоприятства пътуването през новата година. Ядене на леща Някои латиноамерикански трапези не пропускат лещата в празнуването на Нова година. Това вероятно е традиция от европейски произход за просперитет и изобилие. Изгаряне на предмети В Еквадор, навечерието на Нова година се изгаря старата година, въплътена в традиционни кукли, направени от стари дрехи, дървени стърготини и хартия, представляващи добрите и лоши неща през изминалата година. Младите мъже се маскират като вдовици и излизат със сълзи да събират пари за следващата година. Тази традиция се осъществява и в някои места в Мексико, Перу, Никарагуа и Хондурас Изяждане на 12 зърна грозде На много от масите не липсват купчини грозде, които традиционно се изяждат зърно по зърно, при всеки звън на камбаната за идването на новата година. Тази традиция е от испански произход и, подобно на други обичаи, се стреми да призове щастието и благоденствието. Хвърли кофа с вода Странно е, че в Уругвай е обичайно да изхвърляте кофа пълна с вода на улицата, за да почистите пътя на годината, която започва. В други страни от региона има общо почистване в къщата и освещаване, за да се \"отблъскват лошите енергии\". Прескачане на седемте вълни В Бразилия, на някои места, се обличат в бяло в чест на Йемая, богиня на плодородието в митологията Йоруба, идваща от Африка. В допълнение, седем вълни се прескачат в полунощ, като начин да се отдаде почит на това африканско божество и да има щастлива нова година.", "date": "2017.12.30", "title": "Невероятни традиции за посрещане на Нова година в Латинска Америка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376860-8-4-%D0%BC%D0%B8%D0%BB%D0%B8%D0%BE%D0%BD%D0%B0-%D1%81%D0%B0-%D0%BF%D0%BE%D1%81%D0%B5%D1%82%D0%B8%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Със 7,3% са се увеличили чуждестранните туристи у нас от януари до ноември 2017 г. спрямо същия период година по-рано, сочат данните на НСИ. За 11-те месеца на годината страната ни е посрещнала 8 425 620 чуждестранни гости, съобщава пресцентърът на Министерството на туризма. Най-много туристи сме посрещнали от Гърция, Румъния, Германия, Турция, Русия, Македония. Над 1 060 000 са били посетителите от Гърция, което е увеличение от над 8% спрямо същия период на миналата година. Повече от 12% е увеличението на туристите от Турция. Пътуващите от Румъния пък са били 1 054 170. Повече от 853 120 гости сме посрещнали от Германия, което е нарастване с над 5%, сочат още данните. Само през ноември общият брой посещения на чуждестранни туристи в България е бил 399 517, пише в съобщението. \"Данните са изключително добри. Ако запазим това нарастване, имаме реален шанс да надхвърлим 9 млн. туристи на годишна база. Това би било рекорд и ще работим усилено, за да го постигнем\", е коментирала министърът на туризма Николина Ангелкова. По думите й, Министерството на туризма ще продължи активната си дейност за превръщането на България в целогодишна дестинация. \"Отчетените данни дават възможност и амбиция да се стремим през 2018 г. да достигнем 10 млн. чуждестранни туристи, които да предпочетат държавата ни за почивка или пътуване\", е посочила още Ангелкова. Над 6,3 млрд. лв. са приходите от международен туризъм за 10-те месеца на тази година по данн на БНБ. За периода януари - октомври 2017 г. се отчита увеличение от 9,2% спрямо същите месеци година по-рано. За октомври тази година постъпленията от международен туризъм и пътувания възлизат на близо 394 млн. лв. Нарастването спрямо октомври миналата година е 6,6%, се посочва в съобщението.", "date": "2017.12.30", "title": "8.4 милиона са посетили България"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/376861-%D0%BD%D0%B0%D0%B4-%D0%BC%D0%B8%D0%BB%D0%B8%D0%B0%D1%80%D0%B4-%D0%BF%D0%B5%D1%87%D0%B0%D0%BB%D0%B1%D0%B0-%D0%BD%D0%B0-%D0%B1%D0%B0%D0%BD%D0%BA%D0%B8%D1%82%D0%B5", "text": "Oбщите активи на банковата система се увеличават през ноември с 418 млн. лв. (0.4%), като към 30 ноември достигат 95.9 млрд. лв., съобщава БНБ. Депозитите в банковата система през месеца нарастват с 269 млн. лв. (0.3%). Увеличават се депозитите на кредитни институции (с 283 млн. лв., 5.8%), на домакинства (със 164 млн. лв.,0.3%) и на нефинансови предприятия (със 169 млн. лв., 0.7%). При депозитите на други финансови предприятия е отчетено намаление с 340 млн. лв. (10.7%), докато при тези на сектор държавно управление - със 7 млн. лв. (0.4%). Печалбата на банковата система към 30 ноември 2017 г. е 1.1 млрд. лв. (при 1.3 млрд. лв. за същия период на 2016 г.). За единадесетте месеца на 2017 г. са извършени разходи за обезценка по кредити и вземания за 626 млн. лв. (при 678 млн. лв. година по-рано). Отчетените към края на ноември 2017 г. приходи от лихви са 2.8 млрд. лв., а разходите за лихви - 340 млн. лв. В края на ноември собственият капитал в баланса на банковата система възлиза на 12.5 млрд. лв. През месеца той е увеличен със 103 млн. лв. (0.8%) основно поради нарастването на печалбата, отчита БНБ.", "date": "2017.12.30", "title": "Над милиард печалба на банките"}
{"url": "http://www.classa.bg/%D1%82%D0%B5%D1%85%D0%BD%D0%BE/item/376862-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2%D1%8A%D0%B2-firefox", "text": "Сигурността при сърфиране в интернет е основна грижа на разработчиците на браузъри. Освен вградените средства за тази цел, потребителите могат да ползват и плъгини от външни разработчици, които се добавят лесно към към браузъра. Ето няколко от най-добрите добавки за Mozilla през тази година, подбрани от специалистите на СофтУни. DuckDuckGo DuckDuckGo е търсачка, която приоритизира потребителската поверителност, без да проследява запитванията/търсенията, IP адресите или други онлайн дейности. Гаранцията за дискретно сърфиране е заложена в идеята, около която е изградена добавката DuckDuckGo, но освен това тя може да блокира рекламни тракери и да „принуждава\" сайтовете да използват криптирана връзка (когато е такава е налична). LastPass Паролите и логините са предназначени, за да потвърдим своята идентичност и да гарантираме сигурността на личните данни, но малцина могат да запомнят повече от 1-2 различни пароли. Чрез създаване на главна парола (master password) и акаунт чрез LastPass, можете спокойно да криптирате и декриптирате обратно всички ваши пароли и акаунти на едно място. Приложението ще попълни автоматично вашата \"log-in\" информация и може да я синхронизира между няколко устройства. Основните опции на приложението са безплатни, но компанията предлага и годишен абонамент срещу $24 за потребители, които желаят допълнителна сигурност на данните си. Ghostery Добавката Ghostery взема на прицел тракерите, които отнемат от производителността на компютъра и понякога дори споделят ваши данни с трети страни. Тя ви осигурява отчети да страницата, която разглеждате по време на сърфиране – какви тракери са свързани с нея и каква е тяхната цел. Чрез настройки за сайт или категория можете да блокирате или да оставите даден тракер да функционира.", "date": "2017.12.30", "title": "Допълнителна сигурност във Firefox"}
{"url": "http://www.classa.bg/%D1%81%D0%BF%D0%BE%D1%80%D1%82/item/376863-%D1%81%D0%B5%D0%BA%D1%81%D1%8A%D1%82-%D0%B1%D0%B8%D0%BB-%D0%B4%D0%BE%D0%BF%D0%B8%D0%BD%D0%B3", "text": "В последно време в световния шоубизнес се разрасна скандал за сексуални посегателства и дори изнасилвания. Излязоха всякакви признания и обвинения. Такава вълна със сигурност няма да помогне при спорта, особено в Русия. В световен мащаб поетапно излизат най-различни подобни истории, като често са свързани с изнасилвания от треньори педофили. Последният пример е от САЩ, където над 200 момичета са били насилвани от доктора на олимпийския им отбор. Подобни неща се използват и от спонсори, които могат да насилват спокойно млади момичета, които нямат финансови възможности и ще направят всичко, за да получат пари, дори и давайки телата си. Всичко отива на заден план стига да има успехи. Това обаче не е новина и не е отсега. Още през 60-те години треньорите в СССР и ГДР стигат до извода, че влюбената жена дава по-силни резултати. Момичета, които допреди това са държани в изолация, са били дори принуждавани да ходят по срещи. Резултатите им пък категорично се подобрявали. Когато това било доказано, започнало масово „гаджосване\" преди състезания, то станало дори задължително. Треньорите пък умело се превърнали в сводници. Най-често били събирани гимнастички с футболисти. Впоследствие специалистите установили, че ефектът не идвал от романтичните отношения, а просто от секса. След една бурна нощ плувкините давали по-добри резултати, а грациите изпълнявали съчетанията си без грешки. Тайната се крие в това, че сексът влияе положително върху хипофизната жлеза, премахва напрежението в мускулите и повишава тестостерона. Това бил легалният допинг за времето си. Какво обаче се случвало, когато спортистите не харесат човека отсреща? Тогава треньорите буквално вземали нещата в свои ръце. Все по-популярен ставал методът на предаването на позитиви от треньор на състезателка. Въпросът е, че по онова време никой не протестирал срещу подобни отношения. А и какво можели да правят момичетата, предвид че са по 24 часа в седмицата с треньорите си на лагери. Искат-не искат, отношенията им стават близки. Интересно сравнение е, че дори през 1997-а 11 непълнолетни момичета в Англия обвинили треньора си по плуване Пол Хиксън в изнасилване. В съда той признал: „Просто исках победи от момичетата си\". Ясно е чрез какъв подход е търсил това. Освен че сексът подобрявал резултатите, в СССР стигнали и до още по-фрапиращ извод. А именно – нивото се покачвало още чрез аборт! Спортните ръководства и треньори продължили да търсят модели за по-силни резултати и стигнали до извод, че това щяло да се постига с бременност. Оказало се, че в ранния стадий на бременност женският организъм произвежда веществото гонадотропин. Той значително повишавал физическото състояние. Действал като хормон на растежа. На практика така се произвеждал легален допинг в онези спортове, в които е била важна аеробната издръжливост. Анонимни доноси, които стигат до пресата през 70-те години, съобщават, че треньори заставяли дори 13-годишни момичета да забременяват, след което да правят аборт. Всъщност абортът е жизненоважна част от тази работеща формула. След като бременността се прекрати, женският организъм започва възстановяване, а това води и до повишаване на мускулната маса. Затова потвърждава и акушер-гинеколога З. Забкова. \"В ранен стадий на бременност плацентата действително има действие като хормон, който може да увеличи физическата сила. Особено когато плодът е малък. Пикът е девета-десета седмица. Това е и максималният срок, при който можете да направите аборт. На тази база е изграден и треньорският метод. След въвеждането на допинг контрола обаче тази иновация е станала опасна. Състезателките започнали да попадат на постоянни тестове и при повишаване на мъжките хормони се стига и до наказание за спортистите\". Не е тайна, че в някои видове спорт ранната сексуална активност дори се поощрява. В художествената гимнастика, фигурното пързаляне и синхронното плуване са важни не рекордите, а външният вид и изразителност. Спортистката трябва да е емоционална, пластична и женствена. А сексуалната активност стимулира хипофизата и влияе положително на емоционалността. В крайна сметка мъжката сперма е допълнителната енергия, от която спортистката се е нуждаела. Затова и често онези момичета, които са искали да успеят в спортове като гимнастика, фигурно пързаляне и плуване, са се разделяли с невинността си твърде рано. В танцовите двойки пък треньорът често влизал в ролята на сводник, за да подтиква партньорите към интимни отношения.", "date": "2017.12.30", "title": "Сексът бил допинг"}
{"url": "http://www.classa.bg/%D1%81%D0%B2%D1%8F%D1%82/item/376854-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D1%8F%D0%B4%D1%80%D0%B5%D0%BD-%D1%83%D1%87%D0%B5%D0%BD-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D1%81-%D0%BE%D1%82%D1%80%D0%BE%D0%B2%D0%B0,-%D1%81%D0%BB%D0%B5%D0%B4-%D1%80%D0%B5%D0%BF%D0%B0%D1%82%D1%80%D0%B8%D1%80%D0%B0%D0%BD%D0%B5-%D0%BE%D1%82-%D0%BA%D0%B8%D1%82%D0%B0%D0%B9", "text": "Изследовател в ядрения сектор на Държавната академия на науките в Пхенян, който бе арестуван на 4 ноември в китайския град Шенян с група от севернокорейските учени и изпратен обратно в Северна Корея на 17 същия месец, се е самоубил с отрова в килията си, съобщава американската радиостанция RFA. \"Той се самоуби няколко часа след като е бил поставен в единична килия в Министерството за държавна сигурност в град Синъйчжу\", близо до границата с Китай, заяви източникът на RFA, при условие на анонимност. \"Той умря, преди да бъде разпитан за причините за неговото бягство, кой му помогна и какъв беше неговият маршрут\", добави той. Според същия източник, севернокорейският дезертьор е взел ваканция и отишъл да посети близките си, които живеят в близост до границата, без да ги уведомява и без валидни документи за пътуване. \"Когато научи, че властите го търсят, той просто изчезна\", каза той. Източници на високо ниво в Северна Корея са идентифицирали дезертьора като Хиун Чол Ху, на 50-годишна възраст. По някаква причина похитителят не разкрил, че е ядрен учен, когато е арестуван от китайската полиция. \"Ако китайското правителство знаеше, че е така, никога нямаше да го репатрира\", казва източникът. Севернокорейските служители по сигурността разследват как дезертьорът е прекосил река Тумен и пристигнал в Китай, присъединявайки се към други дезертьори.", "date": "2017.12.30", "title": "Севернокорейски ядрен учен се самоуби с отрова, след репатриране от Китай"}
{"url": "http://www.classa.bg/%D1%81%D0%B2%D1%8F%D1%82/item/376855-apple-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B7%D0%B0-%D0%B7%D0%B0%D0%B1%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D1%82%D0%B0%D1%80%D0%B8%D1%82%D0%B5-%D1%81%D0%B8-%D1%83%D1%81%D1%82%D1%80%D0%BE%D0%B9%D1%81%D1%82%D0%B2%D0%B0-%D0%B8-%D0%BF%D0%BE%D0%BD%D0%B8%D0%B6%D0%B8-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B1%D0%B0%D1%82%D0%B5%D1%80%D0%B8%D1%8F%D1%82%D0%B0", "text": "Технологичната компания Apple публикува писмо, в което се извинява на своите клиенти за забавянето на стария iPhone и предлага намаляване на цената на новите батерии. Писмото беше публикувано дни, след като компанията призна, че умишлено забавя работата на предишните модели на iPhone и предизвиканите от това многобройни съдебни дела, подадени в Израел и Съединените щати. Технологичният гигант каза миналата седмица, че предоставянето на актуализации за операционната система iOS, които забавят по-старите устройства, е предназначено да направи батериите да издържат по-дълго. \"Знаем, че някои от вас смятат, че Apple ви е изоставил, извиняваме се, има много недоразумения по този въпрос, така че бихме искали да го изясним\", се казва в изявлението. За да компенсира своите клиенти, Apple вече предлага $ 50 отстъпка за смяната на батерията. \"Apple е свалила цената на замяна батерията на iPhone извън гаранция от $ 79 на 29 - за всеки, който има iPhone 6 или следващ, от края на януари до декември 2018 г. в целия свят. \"", "date": "2017.12.30", "title": "Apple се извини за забавянето на старите си устройства и понижи цената на смяната на батерията"}
{"url": "http://www.classa.bg/%D1%81%D0%B2%D1%8F%D1%82/item/376856-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BA%D0%B0%D0%BC%D0%B5%D1%80%D0%B8-%D1%83%D0%BB%D0%B0%D0%B2%D1%8F%D1%82-%D0%BF%D1%80%D0%B8%D0%B7%D1%80%D0%B0%D0%BA%D0%B0-%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-%D0%B2-%D0%BF%D0%B5%D1%80%D1%83", "text": "Системата за обществено пътно наблюдение е открила жълта кола, чиито обитатели очевидно пиели алкохолни напитки. Неочаквано странна форма, наподобяваща сянка, се спуска от съседна къща и каца на капака на колата. \"Това ли е коледният призрак?\" - питат журналистите, които представиха събитието по местната телевизия. Независимо от това, загадъчният силует остава на място в продължение на няколко секунди, без да бъде забелязан от обитателите на превозното средство, а след това продължава, като се плъзга надолу по улицата.", "date": "2017.12.30", "title": "Охранителните камери улавят \"Призрака на Коледа\" в Перу"}
{"url": "http://www.classa.bg/%D1%81%D0%B2%D1%8F%D1%82/item/376857-%D1%80%D0%B5%D1%86%D0%B5%D0%BF%D1%82%D0%B0-%D0%BD%D0%B0-%D0%BA%D0%B8%D1%82%D0%B0%D0%B9-%D0%B7%D0%B0-%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "За Китай, САЩ са единствената страна, отговорна за \"проблема\" със Северна Корея, пише професор Дейвид Лай от Американския Военен колеж, за списание \"Дипломат\". САЩ не признават Северна Корея като държава, а техният единствен начин да се справят с напредъка в ракетната програма и ядрени оръжия на Пхенян, е засилване на икономическия натиск и нарастване военното си присъствие в региона. Повече от 60 години Вашингтон напразно изчаква падането на севернокорейския режим. Така че може би е време да се реши проблемът, както предлага Китай, пише експертът. Рецептата на Китай съдържа два ключа: САЩ трябва да сложат край на войната със Северна Корея чрез мирно споразумение, което още не е подписано след примирието от 1953 г .; Те също така трябва да установят нормални отношения с Пхенян, като по този начин премахнат заплахата, която Северна Корея вижда във Вашингтон. Ако САЩ нормализират отношенията със Северна Корея, Пхенян вече не ще може да използва конфликта между двете страни като претекст за осъществяването на своята ядрена програма. Също така в този случай САЩ ще престанат да бъдат единственият задължен да реагира на оръжейните аванси на Северна Корея, се казва в публикацията. Китай повтори многократно, че натискът над Пхенян е безполезен., но \"да оказват натиск върху други страни е любимият инструмент на външната политика на САЩ\". Фактът, че Вашингтон продължава да \"прилага този натиск отново и отново в продължение на десетилетия, очаквайки различни резултати, е дефиниция за лудост\", казва експертът. Вместо това, Белият дом трябва да започне преговори с Пхенян, без да изисква като предварително условие премахването на ядреното оръжие, това всъщност е дългосрочната цел, така че не може да бъде \"предпоставка\". САЩ трябва да говорят пряко със Северна Корея, като елиминират посредниците, които имат различни интереси и \"само усложняват преговорите\". Освен това е от съществено значение да се започне бизнес между двете страни, за да се нормализират отношенията, смята експертът. Според Дейвид Лай, САЩ не може да чакат Китай да им реши корейския проблем. САЩ \"идват и си отиват\", докато Китай и Северна Корея са \"съседи завинаги, които не трябва да застрашават отношенията си заради натрапник отдалеч\". А Пекин вече е консолидирал позицията си с Русия и Южна Корея, което също трябва да направи и Вашингтон, пише изданието.", "date": "2017.12.30", "title": "Рецепта на Китай за решаване проблема със Северна Корея"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376849-%D1%80%D0%BE%D0%B4%D0%BD%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B0%D0%B2%D1%8A%D1%80%D1%82%D0%B5%D0%BB%D0%B8-17-%D0%BE%D0%B1%D0%B8%D0%BA%D0%BE%D0%BB%D0%BA%D0%B8-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0", "text": "  В километри това прави над 680 хиляди километра (680 774 км).     Искрен Веселинов от Обединените патриоти е навъртял близо 28 500 километра (28 499 км), като е пътувал до избирателния си район в Русе.   За да се срещне с избирателите си в района на Бургас, колегата му от ГЕРБ Ася Пеева е изминала малко над 26 500 километра (26 516 км), а колегата й от Сливенския избирателен район Галя Захариева е пропътувала около 25 500 километра (25 495 км)За пътни разходи депутатите са получили близо 400 000 лева. Това са средства, платени на народните избраници за ползването на личния им автомобил за среща с избирателите, а за дневни разходи са изплатени над 215 000 лева.     Над 127 000 лева са похарчени за самолетни билети за пътуванията зад граница, а за дневни и квартирни са похарчени малко над 106 000 лева (106 274 лв.).", "date": "2017.12.30", "title": "Родните депутати навъртели 17 обиколки на Земята за година"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376850-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D1%82%D1%80%D1%83%D0%B4%D0%B0-%D0%B8-%D1%80%D0%B0%D0%B7%D1%83%D0%BC%D0%B0-%E2%80%93-%D0%B1%D1%82%D1%80", "text": "  На 16 юни тази година на   на “България на труда и разума” във Фейсбук публикувахме един въпрос, който досега е видян поне веднъж от половин милион български потребители на социалната медия. Над 5 хиляди го споделиха, 7 хиляди коментираха, над 85 хиляди одобриха. Просто   дали ние, българските избиратели, бихме гласували за независим лев, гарантирана от държавата работа при достойно заплащане, безплатно здравеопазване и образование.   От октомври 2012 г. в България разпространяваме принципно нови макроикономически идеи, които правят напълно възможно постигането на горните цели. Това е нова икономическа парадигма, която преобръща с главата надолу и напълно отрича господстващата от над 35 години идеология на икономическия неолиберализъм, идеология измамна, целенасочено насадена ни от световната олигархия. Резултат от работата на икономическия неолиберализъм днес е, че 5 човека притежават толкова богатство, колкото долната половин човечество, 3.6 милиарда души – факт, не фалшива новина!   Макроикономическите идеи на школата на Модерната монетарна теория дават алгоритъма за постигането на истинска демокрация. Представител на тази школа бе и Стефани Келтън – главният икономически съветник тогава на кандидата за президент на САЩ, Бърни Сандърс.   Тези от вас, които вече са запознати с идеите на ММТ, знаят, че в основата им стои разбирането за същността на националната валута като обществен монопол, издаван от държавата данъчен кредит. Тъй като в своята същност те са макроикономически идеи, прилагането им може да се осъществи единствено от правителството, и то правителството на една суверенна държава, монополно издаваща националната валута при плаващ курс на обмяна, разполагаща с независима икономическа и външна политика.   От горното е ясно, че за да могат тези идеи да се приложат на практика в България например, трябва да постигнем няколко неща:   Тези стъпки, заедно с още 7, записахме в кратката версия на политическата ни програма, около която започнахме да се обединяваме и организираме в българското виртуално пространство на Фейсбук, но и не само там.  Целта е създаването на нов политически субект в България, който, опирайки се на макроикономическите идеи на ММТ, ще организира и излъчи нова политическа воля в българския обществен дебат. Името на политическата партия, която, живот и здраве, ще регистрираме в Софийски градски съд през първата половина на 2018 г., е “България на труда и разума” – БТР.   В средата на другия месец, януари 2018 г., в национален ежедневник, както изисква Законът за политическите партии, ще публикуваме Учредителната декларация на БТР. Призоваваме всички български граждани, искащи премахване на Статуквото и поемане на радикално нов социалноикономически път на развитие, да погледнат програмата и ако им допада, да се присъединяват в   на учредителите на БТР във Фейсбук – “Съучредители и бъдещи членове на ПП “България на труда и разума” – БТР. За влизане в тази група се изискват трите имена, телефон и населено място.   Още веднъж честита Коледа и весело посрещане на новата година! Вярваме, че 2018-та ще бъде годината на началото на края на Статуквото у нас! Вярваме също, че БТР ще може да го постигне в рамките на два изборни цикъла за Народно събрание.   Благодаря!  ", "date": "2017.12.30", "title": "Политическа революция с България на Труда и Разума – БТР"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376851-%D0%BA%D0%B0%D0%BA%D0%B2%D0%BE-%D0%B5-%E2%80%9C%D0%BB%D0%B5%D0%B2%D0%BA%D0%BE%D0%B9%D0%BD%E2%80%9D", "text": "      !", "date": "2017.12.30", "title": "Какво е “левкойн”?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376852-21-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%BC%D0%B0%D0%BA%D1%81%D0%B8%D0%BC-%D0%B8%D0%B7%D1%80%D0%B5%D1%87%D0%B5-%D0%BD%D0%B0-%D0%B3%D0%BB%D0%B0%D1%81-%D0%BD%D0%B0%D0%B9-%D1%82%D1%8A%D0%B6%D0%BD%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D0%BD%D0%B0%D1%88%D0%B5%D0%BD%D1%86%D0%B8%D1%82%D0%B5-%D0%B7%D0%B0%D0%B4-%D0%B3%D1%80%D0%B0%D0%BD%D0%B8%D1%86%D0%B0-%D0%BF%D0%B0%D0%B7%D0%B8-%D1%81%D0%B5-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0", "text": "  Това ужасяващо клише за народопсихологията ни обаче не е задължително. Нещата всъщност могат да бъдат точно обратните – всичко зависи само от нас и от нашите действия.   Това става ясно от примера на група млади българи в Германия. Идеята за сдружение на българските студенти в Манхайм се заражда още през 2003 г. През 2004-а то вече е официално учредено и регистрирано в съда и в университета. Инициатор и председател на инициативата е Кирил Радев.    На поканата ми за виртуален разговор отвръща Максим Пенев, на 21 години от София. Завършил е 91-а Немска езикова гимназия в родния си град, след което започва бакалавърското си обучение по бизнес информатика в Университета в Манхайм. В момента е втори курс. Въпреки че живее в чужбина, Максим се старае да поддържа връзката си с България жива. От февруари 2014-а e председател на „Бай Ганьо“, а от август – част от организаторския екип на кариерното изложение за българи в Германия BG Careers Fair Germany. Ето какво казва Максим за българите в чужбина и българите като цяло:     – Както гласи и мотото на сдружението – „Нашето име е нашето предизвикателство“. Образът на Бай Ганьо е изключително противоречив, но все така актуален и полезен. Всеки от нас, българите в чужбина, е една малка България в очите на другите. Ние представляваме не само себе си, но и страната си. А образът на Бай Ганьо е сигнална лампичка, която да ни напомня да се борим с типичните за него черти, но без да забравяме откъде идваме, което е другата често срещана, но тъжна крайност.     – Основна цел на сдружението е да подпомага българските студенти в региона, особено новопристигащите. За много хора преходът от училищния живот към студентския и то в чужбина, далеч от семейство и приятели, е труден. Затова сме насреща за въпроси и съдействие още преди пристигането на студентите в Германия. Организираме и информационна среща, менторска програма, помагаме при намирането на жилище. Всяка година организираме коледна благотворителна акция, като продаваме ръчно изработени картички, коледни играчки и сладки в университета, а със събраните средства се организират екскурзии за децата от дома в с. Доганово. Сдружението има група по народни танци, театрална група, литературен клуб и футболен отбор. Други дейности са български филмови вечери, екскурзии и различни културни събития, които да поддържат българския дух, както и да представят културата ни пред немските студенти. Тази година например раздавахме мартеници и проведохме флашмоб с български народни танци в двора на университета. В момента пък заедно с Българското училище в Манхайм и бивши студенти работим по организирането на празничен концерт по случай 24-ти май.     – „Бай Ганьо“ има над 100 членове, които плащат членски внос, с който финансираме проектите си. Веднъж годишно се провеждат избори, на които се избира управителният съвет. Този екип от 8 души е главната движеща сила на сдружението. Радваме се, когато ни помагат и други членове, затова всеки семестър се провежда общо събрание, на което се обсъжда дейността му и се събират идеи. Важна за нас е и кооперацията с останалите организации в университета, както и с други български студентски дружества в Германия.     – Определено начинът на живот се променя и свикването с живота в чужбина изисква време. Следването е на централно място, а изискванията са несравнимо високи с досегашните. Същевременно на главата ти се струпват ред други отговорности, които съпътстват самостоятелния живот, за които ти се налага да се грижиш за първи път.     – Според мен в Германия и особено в Манхайм съществува предимството, че българската диаспора е много голяма и понякога можеш да забравиш, че си в чужбина, което е важно за по-лесната адаптация.     – Нормално е да се появяват трудности, но за щастие не е имало такива, които да не могат да се преодолеят или да ни демотивират. На новопристигналите в Германия студенти бих препоръчал да се свържат с българското студентско дружество, в случай че има такова в града. В него ще намерите хора, които вече са минали през процеса на адаптиране и знаят какво е да се озовеш сам на едно напълно непознато място и могат да дадат ценни съвети, които да ви спестят много главоболия. Бих посъветвал пристигането да е поне седмица преди началото на семестъра. Първата стъпка задължително е бюрократичната част – записване в университета, регистрация в общината, отваряне на банкова сметка и т.н. (подробна информация за кандидатстване, както и за формалностите при пристигане може да се намери например тук: //faq4uni.com/ ), за да можете след това да се отпуснете и на спокойствие да опознаете новия си дом. Не пропускайте възможностите, които предоставя университетът – различни мероприятия за въвеждане на новите студенти, обиколки на града и университета, партита, които са чудесна възможност за запознаване с бъдещите ви колеги.     – Манхайм е много интересно място. Не може да се каже, че е типичен немски или студентски град. Характерен е с големия брой имигранти от всички краища на света, същевременно е известен като град на иновациите, дал на света автомобила, колелото и трактора. За мен най-голямото му предимство е разположението – в непосредствена близост до историческия град Хайделберг, до друг студентски и иновационен град – Карлсруе, и до финансовата столица на Европа – Франкфурт.     – Естествено – семейството, приятелите, училищната атмосфера. Гимназиалните години са страхотен период, в който получаваш все повече свобода и самостоятелност и същевременно все още го има това безгрижие, което ти позволява след училище да играеш с часове белот или футбол, да се мотаеш, без да гледаш часовника. Странно е да си свикнал да срещаш в последните 5 години стотици хора всеки ден – и изведнъж пътищата ви се разминават, дори с най-близките ти. Но това е неизбежно и е просто началото на нов етап от живота ни, с което пред нас се откриват много нови хоризонти. А като говорим за липса, няма как да не споменем и готвенето на мама и баба.     – Бих се върнал, защото в България се чувствам на място. Въпреки всички неуредици и проблеми. Трудно е за обяснение, но нещо ме влече обратно. В България виждам огромен потенциал за развитие и съзидание. Възможностите за пренасяне на добрите практики от чужбина в България са вълнуващи за мен. – А ако не би се върнал – защо? – Ако съм единствен в ентусиазма си и срещам само песимизъм и апатия. За щастие, напоследък се убеждавам, че не е така и имах щастието да се запозная и да работя с много вдъхновяващи хора. Естествено не може да се пренебрегва финансовата страна на нещата, но за мен тя не е единственото мерило и смятам, че е възможен компромис в разумни граници. От моите наблюдения има тенденция в някои сектори в България възнагражденията и отношението към кадрите да се движат в правилната посока и се надявам все повече компании да предлагат достатъчно мотивиращи позиции, за да могат да привлекат обратно един безспорно качествен ресурс за страната ни и за самите компании в лицето на българите, получили образованието си или реализирали се в чужбина.     – Установен в България, със семейство и работа, която ми доставя удоволствие.", "date": "2017.12.30", "title": "21-годишният Максим изрече на глас най-тъжната истина за нашенците зад граница: Пази се от българи в чужбина!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376853-%D0%BE%D0%B1%D0%B5%D1%89%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%B1%D0%B0%D0%BD%D1%81%D0%BA%D0%BE-%D1%81%D0%B0-%D0%BA%D0%B0%D1%82%D0%BE-%D0%BD%D0%B0-%D0%BE%D0%BD%D0%B7%D0%B8-%D1%86%D0%B8%D0%B3%D0%B0%D0%BD%D0%B8%D0%BD-%D0%BA%D0%B0%D1%80%D1%83%D1%86%D0%B0%D1%82%D0%B0-%D0%B8-%D0%BA%D0%BE%D0%BD%D0%B5%D1%82%D0%B5-%D0%B7%D0%B0-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D1%86%D0%B8%D1%82%D0%B5", "text": "Кметът на Банско Георги Икономов лично и горещо благодари на Бойко Борисов, който бил разсякъл Гордиевия възел за втория лифт в Банско. Вицепремиерът Валери Симеонов, който бе казал, че не иска да вижда Борисов заради шикалкавенето по втория лифт, потъна в мълчание.   „Зелените“ се възбудиха предновогодишно и проведоха пореден протест.   Цялата патърдия се вдигна покрай денят Х – 28 декември. Тя така бе и планирана. Борисов отново намери изход от прекия отговор и поемането на отговорност. Прехвърли всичко на държащия се като ординарец министър Нено Димов, който вече каканиже по темата в бъдеще време.   Тук-там някоя по-бдителна медия забеляза, че по време на последното заседание на Министерски съвет словосъчетанието „втори лифт“ не бе употребено нито веднъж. За сметка на това децибелите в подкрепа на туристическия бизнес доминират в политческата глъчка.   Печелившият е Борисов: намаза ските на банскалии, запалените туристи и на „патриотите“. В същото време намигна на „зелените“ с решението „каквото и инвестиционно намерение да има, то ще мине през всички точки на екологичното законодателство – оценка за въздействието на околната среда, екологична оценка и оценка за съответствие“. И вълкът сит, и агнето – цяло. Бъдете сигурни, че каквото и да е поискал Борисов и от инвеститори, и от еколози, и от партньори – го получи на 28-и.   Спечелили са вероятно и от Галъп, чието изследване сочи, че 67% от българите одобряват втори лифт над Банско. Съмнително е, че 67 на сто от населението въобще има понятие за какво става дума. Но по принцип хората не са против развитието на туризма, особен ако те или техни близки си изкарват прехраната в този бранш.   Губещ от поредния премиерски цирк е бизнесът. Външните инвеститори са мираж. Без сигурни гаранции никой няма да почне да строи каквото й да било.    Българските инвеститори пък са подложени на кръстосан артилерийски, въздушен и какъвто искате още огън. Дебелото ги удря с медиите-бухалки, а пратениците на властта ги одрусват като круши срещу обещание да ги предпазят от калните водопади. Рекетът е национална политика и това ще ви го каже всеки бизнесмен. Но анонимно, иначе прокуратурата, ДАНС, МВР, НАП и пр. институции ще му разкатаят фамилията.   Сякаш за да обобщи ситуацията британският вестник „Гардиън“ написа:    „ ”.    Авторката Дженифър Ранкин пише още, че в нашата страна се регистрират най-високите нива на усещане за корупция. Никой не преследва политическата корупция, няма бивши правителствени служители в затвора. Това, което казва Ранкин ние го знаем от години. Не само, а живеем в ужасния облак на корупцията. Този облак е токсичен и зловонен. Смъртоносен е. Но пък според Доган трябва да го дишаме, защото друг нямало…   Нищо симпатично няма да се случи с проектите за втори лифт над Банско в следващите месеци. Борисов просто печели време и гласове. Обещава, знаейки, че няма да дава нищо. Ако го болеше за природата и хората в района отдавна щеше да е предприел решителни стъпки. Осем години начело на държавата не го е направил – няма да го направи и сега. Не иска и не може. Но е добър в лъжите. Мноооого добър.   Него го интересува какво може да се присвои от бюджета и е създал съответната мрежа.      От частния бизнес смъква кожи с обещания, а от населението си осигурява гласове – пак с обещания. Пласира подходящи обещания и на партньорите във властта. Както и на тези в задкулисието. Той е съвършеният вариант на онзи циганин от вица, който като разбрал, че на сватбата се обещават неща, които рядко се изпълняват, се изцепил, че дарява на младоженците каруца и два коня… След това ял и пил на воля и спокойствие. Голям дар обещал човекът, заслужил си е лапачката… Клишираният вариант е: Татко ще ми купи колело, ама друг път...  ", "date": "2017.12.30", "title": "Обещанията за Банско са като на онзи циганин каруцата и конете за младоженците"}
{"url": "http://www.classa.bg/%D1%81%D0%B2%D1%8F%D1%82/item/376844-%D1%82%D1%80%D1%8A%D0%BC%D0%BF-%D0%B2%D1%81%D0%B8%D1%87%D0%BA%D0%B8-%D0%B7%D0%BD%D0%B0%D1%8F%D1%82,-%D1%87%D0%B5-%D0%BD%D0%B5-%D0%B5-%D0%B8%D0%BC%D0%B0%D0%BB%D0%BE-%D1%82%D0%B0%D0%B9%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D1%80%D1%83%D1%81%D0%B8%D1%8F", "text": "    Това мнение противоречи на неотдавнашните атаки на лидери на Републиканската партия срещу Мюлер, който оспориха доверието към него и призоваха да бъде назначен друг специален прокурор.   “Това създава много лош имидж на страната и поставя страната в много лоша позиция”, каза Тръмп пред в. “Ню Йорк Таймс”, визирайки разследването, водено от Мюлер. – Така че колкото по-скоро свърши, толкова по-добре ще бъде за страната”, добави президентът.   Доналд Тръмп посочва също, че не се притеснява за текущото разследване, защото, по думите му, “всички знаят”, че не е имало тайно споразумение с Русия.   Президентът повтори, че твърденията за намеса от страна на Русия са били измислени от високопоставени служители на Демократическата партия и че това е “хитрост”, “претекст” за обяснение на поражението на президентските избори на кандидата на демократите Хилари Клинтън.", "date": "2017.12.30", "title": "Тръмп: Всички знаят, че не е имало тайно споразумение с Русия"}
{"url": "http://www.classa.bg/%D1%81%D0%B2%D1%8F%D1%82/item/376845-%D0%BD%D0%B5-%D0%B5-%D0%BB%D0%B8-%D0%B2%D1%80%D0%B5%D0%BC%D0%B5-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D1%82%D1%80%D1%8A%D0%B3%D0%BD%D0%B5-%D0%BD%D0%B0%D0%BB%D1%8F%D0%B2%D0%BE", "text": "Брекзит, Каталония, бежанци от Африка и Близкия изток, ограничения за демокрацията в Полша и Унгария, успех на евроскептиците на много избори, участие на националисти в европейски правителства – достатъчно основания за привържениците на Европа да се опасяват за нейното бъдеще. Причините за всяко едно от тези днешни тревожни явления са различни и разнообразни, но вероятно имат и общ знаменател, най-малкото, защото съвпадат както по време, така и по насоката на въздействието си – поставят под въпрос бъдещето на Европейския съюз като проект за едно широко пространство на свободата, равенството, просперитета и справедливостта.   Европа започна като общ пазар и проект за траен мир, основана на просвещенската либералната идея, че търговията ще измести войната (Кант, Монтескьо). До голяма степен това бяха широките очаквания във всички европейски общества след края на разрушителната Втора световна война. Тези настроения днес, за повечето поколения, които никога не са имали лошия шанс да изживеят война в своите страни, изглеждат архаични. Но тогава са играли важна роля при формулирането на европейския проект от политици, произлизащи от средите на християндемократите, политическите либерали и социалдемократите. Разбира се и тогава е имало различия между тези три съставки на европейската идея, но по въпроса за преодоляването на източниците на война е имало несъмнен консенсус.   Днешният европейски проект е вече много различен от първоначалния – Европейският съюз е разгърната институционална структура, присъстваща в националните законодателства и на европейско равнище като сложна система от норми, представителни институции, управленски инстанции, административни служби. Европейският пазар вече не е само общ, но единен, подчинен на сложни и многобройни правила, които го правят изключително защитен (един от най-сигурните за потребителите в сравнение с другите световни пазари). ЕС разви също многобройни общи политики в селското стопанство, индустрията,  търговията, но също във външната политика и сигурността. Това развитие беше продължително, противоречиво, но винаги се основаваше на постигането на трудни компромиси и нагаждания на националните очаквания към европейските ограничения.   Наред с тези значителни развития, обаче, ЕС поражда също и значителни недоволства. Днес вече сме наясно, че постиженията на европейската  интеграция са разпределени изключително неравномерно както в отделните европейски общества, така и между отделните европейски държави, особено след последното разширяване от 2004-2007 г. Но дори и обективните числа, показващи наличието на такива неравенства, да не са винаги еднозначни, разпространените представи за това, масовите усещания в обществата за такова неравенство, е много по-съществено за настроенията към ЕС днес.   Наред с това недоволства предизвикват и донякъде естествените процеси на бюрократизация на ЕС. Представата за „брюкселските елити“ като образовани в елитни университети, произхождащи най-често от заможни кръгове, високо платени и истински глобализирани, но които никак не познават социалната действителност на милионите европейци в отделните страни, е масово разпространена и поражда истинско отчуждение от европейските институции. Да не говорим, че в Европейския парламент, поради по-ниското участие на европейските избори, попадат както случайни депутати, неизвестни или с печална известност в своите страни, така и откровени евроскептици, които, парадоксално, са в институция, която смятат за ненужна.     Именно тези настроения подхранват евроскептични партии от крайните десни и крайните леви среди на политическия спектър. Евроскептицизмът като цяло оспорва по-нататъшната интеграция на европейските държави и предлага нещо противоположно: завръщане към националния суверенитет, отказ от интегрирани политики, превръщане на ЕС в междудържавна коалиция с координирани донякъде национални политики.    Премахване и ограничаване на нашата обща система на съвместно споделен живот, на сближаване, на интегриране на нашите общества в една солидарна и равноправна общност. Но крайните евроскептици очакват всъщност разрушаването на ЕС, завръщането към системата от европейски държави в непрекъснато съперничество. Национализмът е днешната бомба с часовников механизъм, която заплашва да взриви постигнатото в ЕС от последните четири десетилетия. Това е едната заплаха пред бъдещето на ЕС.   Втората заплаха е статуквото, основано на убеждението, че ЕС е постигнал своя връх като се е превърнал в един пълномащабен единен пазар. Евентуално този пазар би могъл да се допълни от структура за сигурност, която във всеки случай не бива да оспорва ролята на Атлантическия съюз. Такова разбиране за статуквото се споделя най-вече от десните либерали в Европа. Според тях ЕС може да се развива едновременно към повече пазар (но и по-малка намеса на публичната власт в него) и към повече сигурност (разбирана като ограничаване на граждански права в полза на полицейските прерогативи). Накратко – един много сигурен пазар и нищо повече.    Единни социални и данъчни политики, ограничаване на властта на големите корпорации, сигурност на работните места, активна политика на заетост и на нарастване на пазарното търсене – това десните либерали смятат за допълнително утежняващо бюджета на ЕС, за допълнителни данъци и пречки пред бизнеса.   Третата заплаха е връщането на Европа към един обикновен „съюз на отечествата“, ограничено сътрудничество между суверенните национални държави, което никак не би го отличавало от други съюзи в света като Евразийския или Африканския. Това би означавало демонтаж на дълго съгражданата система от общи правила, стандарти, процедури, превърнали се в навици и част от всекидневието на стотици милиони европейци.    При това се предлага „завръщане“ към християнските корени на Европа, което заплашва както с налагането на „единна културна норма“ на всички европейци, така и вписване в един „сблъсък на цивилизациите“, определяни от Хънтингтън като общности, основани на религията и езика. Това е стратегията на десните консерватори, които в лицето на група консервативни интелектуалци през май 2017 г. лансираха своята парижка декларация – консервативен манифест под заглавие „Европа, в която можем да вярваме“.   Общото в тези три очертани визии за бъдещето на Европа – на крайните националисти, на десните либерали и на десните консерватори – е разбирането, че трябва да се завърнем към националния суверенитет с всички произтичащи от това последици. Сред тях най-вече укрепване на европейските граници (не само общите, но най-вече националните), връщане на строгия граничен контрол, изграждане на стени срещу мигрантите, затваряне в националните граници и опора върху националните идентичности. А ЕС да се ограничи най-вече в постигнатия единен пазар, в състезание с други големи конкуренти в световния пазар, без да се опитва да развива по-нататъшна интеграция и създаване на общо пространство на политиката и културата.   Ако Европа поеме то такъв път (независимо дали ще постави акцента върху един от трите предлагани варианта на такава стратегия), това ще е сигурна гибел. Ако европейските държави се затворят в националните си граници, солидарността между тях бързо ще бъде пометена от старите конфликти и Европа ще се върне в състоянието си на класическа борба между държавите, често произвеждаща опустошителни войни. Ако ЕС се опита да бъде по-пазарен от неговите конкуренти, за да им бъде конкурентоспособен във всичко, ще загуби основните си конкурентни предимства на едно развито социално пространство, където просперитетът се разпределя много по-справедливо, отколкото в САЩ, Китай, Индия или Русия.   Казано накратко, конкурентните предимства на ЕС, които го правят толкова привлекателен за мигранти от цял свят, е най-вече и преди всичко неговата характеристика на общност, основана на солидарността, социалната справедливост, свободата и равенството. Ако ЕС реши да се „християнизира“ наново, това вероятно ще разбуди много конфликти, потушени или забравени с развитието на европейската светска държава, в която няма официален религиозен канон, задължителен за всички. Този вариант несъмнено ще вкара Европа в един „сблъсък на цивилизациите“, който не е в неин интерес, нито пък ще доведе до друго, освен до глобализиране на религиозните конфликти.   Нито един от тези три сценария не е задължителен, нито предначертан. Ако някой от тях се осъществи, това ще е поради нежеланието да се търси друг път, или поради неорганизираност на противниците на такъв сценарий. Ако нещата не вървят в желаната посока, трябва да се потърси друг път. Този път трябва да преодолява три фундаментализма: националния, религиозния и пазарния. Той се вписва в система от ценности, които традиционно се отстояват от леви движения.   Като пиша това, в никакъв случай не забравям, че левицата в Европа има дълга и разнообразна история. Тя е носела както освобождение, така и култ към революционното насилие и незачитането на различието. Левицата има своите „скелети в гардероба“, но в днешната ситуация именно тя има особено важна роля – променяйки себе си, да променя и Европа в една нова посока, която да позволи ЕС да запази единството си и да премине на по-висока скорост.   ЕС се нуждае спешно от реформа, при това реформа с революционни цели, която не просто променя едно статукво, а дава дългосрочна перспектива за бъдещето. Нито „повече национално“, нито „повече пазарно“, нито „завръщане към християнските корени“ е решение с дългосрочна перспектива. И ако левицата се подведе заради търсене на евентуална по-широка електорална подкрепа по такива идеи и загърби фундаменталните си принципи, тя ще загуби двойно. Веднъж, защото никога няма да може да бъде нито „по-национална“, нито „по-пазарна“, нито „по-християнска“ от своите опоненти. Второ, защото ако изостави своята интернационална визия, своята светска природа и своята социална чувствителност, ще изгуби онова, което винаги я е правило разпознаваема.   Елементите на една лява визия за Европа е добре да включат:   Решително намаляване на социалните неравенства, както икономическите, така и основаните на общественото признание и на участието в обществените дела.  Насърчаване на икономика, която не цели печалба, а задоволяване на обществени потребности.  Освобождаване на обществото от всепроникващата пазарна конкуренция, която е разрушителна за непазарните сфери.  Отстояване на принципа на светската държава като единствено възможна рамка на мирно съжителство на вероизповеданията.  Защита на обществото, на публичната сфера, на общодостъпната природна среда на човека от обсебването им от частните корпорации и пазарната логика.  Решително отстояване на солидарността в обществото като принцип на уважение към незаменимия принос на другия в общите дела.  Противопоставяне на всички форми на дискриминация, изолация и подценяване на отделни човешки групи и общности заради тяхното различие.  Насърчаване на самоуправлението като действителна алтернатива на бюрократизацията и нейния съюз с корпорациите.   Такава алтернатива за Европа не само ще спаси европейската интеграция, но може да изведе ЕС на нова и много по-добра позиция. Последният Съвет на Партията на европейските социалисти в Лисабон даде някои положителни заявки в тази насока, като се позова и на несъмнените постижения на социалистическото правителство в Португалия.   Но заявката е засега само едно добро намерение, защото европейските социалисти продължават са изпитват страхове, основани както на наследството на европейската левица, така и на поредицата електорални провали в последните години. От една страна това е страхът, че една по-радикална и по-социална визия за Европа възбужда (по стар навик) обвинения в носталгия към съветския комунизъм. От друга страна, това е страхът, че ако не поемат някои от популярните теми като страховете от имиграцията, от „загубата на национална идентичност“, от „ислямския тероризъм“, от „залеза на Европа“, социалистите ще продължават да губят избори. Тези страхове са лош съветник, защото само могат да възпрат реализирането на една друг алтернатива за Европа.   Има и друг риск, който е по-сериозен – убеждението, че една друга алтернатива за Европа е по силите само на социалистите от ПЕС. Такова убеждение е разрушително – алтернативата изисква търсене на мостове и сътрудничество с другите, както с другите леви движения, така със зелените, с разнообразни нови алтерглобалистки движения. Но сътрудничество дори с класическите консерватори, когато става въпрос са солидарността в обществото, или с класическите либерали, когато става въпрос за светската държава. Такава отвореност ще позволи постигането на истинска културна хегемония на идеите за една социална, солидарна, справедлива, отворена, екологична, антимонополна, човешка Европа.", "date": "2017.12.30", "title": "Не е ли време Европа да тръгне наляво?"}
{"url": "http://www.classa.bg/%D1%81%D0%B2%D1%8F%D1%82/item/376846-%D0%BA%D0%BE%D0%B8-%D1%81%D1%8A%D0%B1%D0%B8%D1%82%D0%B8%D1%8F-%D0%B4%D0%B0-%D1%81%D0%BB%D0%B5%D0%B4%D0%B8%D0%BC-%D0%BF%D1%80%D0%B5%D0%B7-2018-%D0%B3", "text": "Професионалните предсказатели обичат да казват, че правенето на прогнози е трудно. В края на 2017 г. обаче ето някои ключови теми и въпроси, които изглежда ще оформят глобалните събития през следващата година.     Президентът Доналд Тръмп не очакваше да бъде определен от сп. “Тайм” за “Мъж на годината” за 2017 г., но 2018-а може да бъде годината, в която да получим по-ясна представа за наследството, което ще остави той.   Първо, би трябвало да стане ясно каква точно полза има от разследването на прокурора Робърт Мълър за предполагаем таен сговор с Русия на изборите през 2016 г. По-нататъшните арести на видни фигури може да бъдат признак, че следователите са получили полезна информация от ключови хора, които сега им помагат в тяхното разследване, в частност бившия съветник по националната сигурност Майк Флин и сътрудника на Тръмп Джордж Пападопулос. Засега имаме много слухове, но почти никакви подробности.   Истинският въпрос е дали Мълър може да събере доказателства срещу Тръмп за заговор. Ако прокурорът не може да стигне до самия Тръмп, някои от проблемите на Тръмп може да започнат да се разсейват. Ако обаче стане ясно, че президентът или хора от обкръжението му са се опитали да изкривят правосъдието, тогава ситуацията рязко ще се промени. Политическите експерти в САЩ буквално са единодушно убедени, че републиканците няма да предприемат импийчмънт срещу Тръмп през 2018 г., но тези сметки може да се променят, ако демократите успеят да се възползват от непопулярността на републиканците на междинните избори през ноември и спечелят мнозинство или в Сената, или в Камарата на представителите. В много отношения вероятната траектория на събитията около Северна Корея е по-лесна за предвиждане. Въз основа на събитията досега изглежда почти сигурно, че Ким Чен Ун ще продължи да изпробва все по-мощни бомби и ракети. С увеличаването на способността на Пхенян за нанасяне на удар по континенталната територия на САЩ Вашингтон ще става все по-агресивен, но вероятно все пак ще продължи да не изпитва желание да нанесе удар, който може да предизвика опустошителен пожар.   Остават обаче някои непредвидими фактори. Най-очевидният е дали Тръмп ще пренебрегне предупрежденията, които идват от Пентагона и други места, и ще се опита да обезглави режима и оръжейната програма на Ким с военни средства.   Засега и Япония, и Южна Корея продължават да са крайно предпазливи към идеята за едностранен удар на САЩ, а Южна Корея многократно е заявявала, че би желала да наложи вето върху подобни действия.   Отдавнашният съюз на Вашингтон с Южна Корея означава, че Тръмп би трябвало, поне на теория, да получи съгласието на Сеул, преди да се опита да свали севернокорейска пробна ракета, използвайки регионални наземни прехващачи. Подобна стратегия би била доста рискована - доверието към Вашингтон би пострадало, ако прехващащата ракета пропусне целта си.   Наред с ядрената заплаха не омаловажавайте увеличаващите се кибервъзможности на Пхенян. Предполагаемите му усилия за проникване в електрическата мрежа на САЩ може да прераснат в парализиращи нападения срещу важна инфраструктура.   Също така дръжте под око Русия и Китай. Засега Москва широко подкрепя ядрените амбиции на Пхенян, а Пекин е много по-предпазлив. Промяна в позицията на едната или другата страна може да окаже силно влияние върху мисленето на Ким. Каквото и да се случи, очаквайте още перчене и още санкции. Тази година беше променлива за Европа. След шока от гласуването за Brexit през 2016 г. Франция и Холандия отблъснаха изборни предизвикателства от крайната десница. Изборите в Германия през септември обаче доведоха до намаляване на подкрепата за канцлера Ангела Меркел и борба за съставяне на жизнеспособно коалиционно правителство. Това означава, че може да се наложат нови избори в страната догодина.   Изненадващо силното представяне на подкрепящите независимостта на Каталуния партии на изборите през декември означава, че вътрешното напрежение в Испания ще продължи през следващата година, а все по-вероятно изглежда да има нов референдум за независимост.   Проблемът е, че никоя от трудностите на континента не е изчезнала - недоволството от правителствените политики за миграцията, продължаващата борба за запазване на блока на единната валута и, разбира се, продължаващата травма как да проработи Brexit.   Важността на последния въпрос ще се увеличи с течение на годината, когато преговарящите от Великобритания и ЕС се опитат да превърнат предварителното споразумение от декември в работеща сделка, преди Великобритания да напусне съюза през март 2019 г. Този напредък неизбежно ще се натъкне на проблеми, а ако се провали напълно, остава вероятността от нови избори във Великобритания или дори още един референдум.   Крайната десница също не е изчезнала. Резултатите от местните и националните избори в Белгия, Чехия, Холандия, Финландия, Унгария, Ирландия, Италия и Швеция ще бъдат наблюдавани за признаци за засилване на позициите на популистите. Въпреки цялата врява след решението на Тръмп да премести посолството на САЩ в Израел от Тел Авив в Ерусалим през 2018 г. Америка вероятно ще се отдалечи от центъра на събитията в региона.   Силите на САЩ ще продължат да прочистват остатъците от “Ислямска държава” и други въоръжени групировки, но Вашингтон все повече ще отстъпва на задно място за сметка на водещите регионални сили Саудитска Арабия и Иран, когато става дума за направляване на събитията. При положение че Иран, изглежда, увеличава влиянието си в Ирак и Сирия тази година, очаквайте сунитска Саудитска Арабия и нейните съюзници в Залива да отвърнат още по-силно на шиитския си съперник.   Войната в Йемен вероятно ще продължи да бъде най-кървавият театър - хуманитарна катастрофа, до голяма степен невидима за външния свят. Освен това някои анализатори смятат, че Рияд вече дискретно насърчава Израел да обмисли нова война в Ливан за отблъскване на иранския съюзник Хизбула.   Друга история, която си заслужава да се наблюдава, ще бъде стремежът на кюрдските групи за по-голямо влияние в Турция, Сирия и особено Ирак, където напрежението стана особено силно след референдума за независимост през септември. Като цяло 2017-а беше добра година за лидерите в Москва и Пекин. Западът остана затънал във вътрешна клинична криза, но китайският президент Си Цзинпин и руският Владимир Путин никога не са изглеждали в по-добри властови позиции.   Под повърхността обаче тези предположения вече са подложени на изпитание. В Русия през 2017 г. имаше поредица от антиправителствени и антикорупционни протести, а Путин несъмнено ще се надява следващата година да избегне повторение на някоя от малкото перспективи, които може да усложнят президентските избори, които той изглежда със сигурност ще спечели. Избирателната активност обаче може да намалее - претендентът и борец срещу корупцията Алексей Навални призова за бойкот тази седмица, след като му беше забранено да се кандидатира срещу Путин.   В Китай Си Цзинпин си осигури позицията на най-могъщия китайски лидер от времето на Мао на провеждащия се веднъж на пет години конгрес на комунистическата партия през септември. Там обаче също има признаци на дискретно нарастващо недоволство и протест, особено в Хонконг.   Не очаквайте в нито една от двете страни да има сеизмични промени догодина заради тези тенденции. Но си заслужава те да бъдат наблюдавани, защото може да насочат вниманието към много по-важни неща, които предстоят.", "date": "2017.12.30", "title": "Кои събития да следим през 2018 г.?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376847-2017-%D0%B0-%D0%BE%D1%82-%D0%B0-%D0%B4%D0%BE-%D1%8F", "text": " – пътен участък, който започва от нищото и свършва в нищото, но е новото голямо нещо. Служи за каране, най-вече в социалните мрежи. Ограничен е от малки пластмасови бабунки и управленска далновидност. Един ден, казват, по него щели да се видят и колоездачи.    Криптовалута; да не се бърка с валутата, която по соца чужедницте плащаха, за да посетят криптата на \"Александър Невски\". Копае се неясно как и къде, точно като софийското метро. Уви, не става за търкане на талончета, което прави биткойните безполезин за широките народин маси.   Филм-револуция с комедийни елементи, особено що се отнася до превъзнасянето му. Направен е с финансовата подкрепа на НФЦ, БНТ, Ню Бояна и Орханийската хазна. От Народния за народа! Накрая всички умират - едни от турски свинец, други - от кеф. От Възвишение по-високо нема!   Родната супер звезда на световния тенис, заради когото трябва масово да се правим, че харесваме този претенциозен и скучен спорт. С неговия триумф натрихме носа на Петър Волгин, но уви, не беше достатъчно, за да не забележим носа на Мис България. Възторгът от него се нарича Възгришение.            Означава \"Спътница на президенти\". Деси Радева е модна икона, пред която да се чудиш да благоговееш ли или да изследваш от какво дърво е направена. Деси Банова пък е синоптичка и покрай нея Плевнелиев хептен не знае кога го плюят и кога – дъжд вали. Поне по отношение на прогнозите, вероятно е с най-точните от целия му мандат.   Конкурс, който печелехме, секунди преди да стане ясно окончателното класиране. Нашият представител Кристиан Костов така се вживя в него, че вече на външен вид прилича досущ на Поли Генова. Русото много му отива. И все пак добре, че не победихме, че Европредседателство и Евровизия в една година щеше да ни дойде множко. Няма толкова евро-гранитогрес за ремонти в държавата.    От ЧЕЗ съобщиха, че в елитните квартали се крадяло повече ток, отколкото в ромските махали. Плачат си за Хелзинкския комитет: какво е това делене на елит и цигани по линия на краденето?! А и електричеството прилича на парче на Сузанита - не е важно колко точно е откраднато; като общество ни интересува само колко оголен е проводникът.    Една от игрите на Националната лотария, която за разлика от останалите е безкомпромисно откровена за системата на печалба. Нямат изтъркване тия талончета и това си е. Какво да се прави, очевидно с търкането на талончетата тая нация замени добрата стара мастурбация.    Вие ги забравихте, но те вас не са. Ха наляво, ха надясно, хоп в Народно събрание прясно. Парламентът е като секса: ако не си вътре, поне съхрани илюзията, че си бил прав, но позицията ти е била неудобна. Много драматичен вот, в който десните си спретнаха такъв купон, че направо се разцепиха.    Данчо, бе, знаете го. Човекът, който сложи думата Мента в Парламента. ДеПеСито са по-досадни дори от Деспасито. Дядо Николай му връчи църковен орден и показа, че Господ е българин. Не че го няма, просто е оставил бележка „Връщам се след малко” и е изчезнал някъде.            LIDL редактира църковните куполи на Санторини върху гръцкото сирене и православните купувачи пощуряха. Не може да отречете, кръстовете са голям пазарен плюс. Питайте дядо ви Николай. Ние бойкотирахме LIDL за около половин час. Кръстовете са си кръстове, ама сиренето е с пари. Пък там е евтинко.   Страхотен евфемизъм за наркотици, свят да ти се завие. Затова значи се друсало хорце по етикетите, вика народът и се хили неудържимо. Голямо мазало! Настъпи зверски бум на креативността със специалното участие на чушки. Следващият такъв бум ще трябва да почака сезона на чушкопеците.            Едно време какви миски имаше, а сега – само носталгия. Победителката се засегна, че не я харесваме колкото майка й. Важното било, вика, не външността, а присъствието. Демек – трябва да присъства момичето, за да спечели. Тия конкурси винаги са били в три тура – тура с вечерни рокли, тура по бански и кой ти го тура.    Смениха й шефа на тая институция и нали хем култура, хем дворец – не стана ясно културна революция ли беше или дворцов преврат. Явно му нямаха доверие на Боршош за лепенето на гранитогрес. Иначе ремонтът стана супер, малко тече, ама това е само добър знак за протичането на цялото Евпредседателство. По вода ще мина, какво лошо има, че сме гола-вода?!   Иво Христов така сметна дебилите и реакцията от изказването му доказа, че не греши в изчисленията. Вежди пък се изказа, че чеп за зеле на ставало от нас и ние още търсим подходяща каца, за да му докажем обратното. Иначе политическите ни любимци открай време така си ни хвалят, ама ние не сме от обидчивите очевидно.    Да си дойдем на думата. Това е най-важното за нас, заради него са ни и велоалеите, и гранитогреса, и усвоените кинти. Да не се излагаме пред чужденците. Все пак ние ще покараме малко Евпорейския съюз по алеята, дано не го урижнем в ряката, преди да сме сдали поста. Не че ни пука де, нали си имаме Гришо.    И на него, човекът, му беше мило за чужденците. Особено за един швед, който си падаше по ритането. Та Рагин ни помоли да не се пенявим много, ама не уцели и ние на своя страна го изритахме от поста му. Като гледаме какъв шеф на хотелиерите си имахме, целият туризъм ни е „ѐла ме рѝтни”.   Имаме си слабост към самолети и това е. Президентът ни се радва като малко дете, като му предложат да покара при официални посещения, а ние сме супер щастливи, ако се докопаме до евтини промоции. На билети, ама може и на машини. Неофициално и Кристиан Костов, и ВВС-то ни са в процес на покупка. И в двата случая са намесени нечии лобистки майки.            Не казвайте, че не помните кратката, но бурна музикална кариера на Божинов. Човекът така и не разбра, че Партизан не идва от парти. Пееше си в колата „трепни”, а ние се трепехме да го коментираме. После се цупим на проценти. Очаквахме го във Вип Брадър, където е сборното място на всяка обществено значима карикатура.    Студентският съвет на ВУЗ-а беше посъветван да се активизира и той го стори със серия от открити лекции. Първо Бойко Борисов показа академични качества, после и Бареков. Засегнати от закачките, активистите помолиха да не уронваме престижа на учебното заведение, но когато си се докарал до имиджа на варен мамул, той престижът ти сам се рони.    Имаше го в яйцата, но спокойно – ако четете надписите по тях, няма страшно. И настана едно четене на яйца, съща литературна инициатива. Най-добре овладя яйцата си Папи Ханс, който се похвали с поетичен кекс и третокласниците още се хилят на тази мега оригинална смешка. Папи, моля те, обясни им овреме, че брашното е лош лубрикант. Нали поне ти си наясно с това?            Чудесен музикален формат, в който журито се надпреварва да се превъзнася, все едно гледа Възвишение с Гришо в главната роля. Да умееш да имитираш възторг и удоволствие всеки път сигурно е безценно качество в леглото, ама е малко дразнещо, ако си жури в певчески формат. И хайде, купувайте й самолет на тая Саня и да приключваме с производството на безработни музиканти.    Единственото нещо, което нашенецът мрази повече от долните журналисти е цензурата над тях. Васил Иванов се изкара репресиран, а заради него Слави го спряха, дълго след като отдавна трябваше да го спрат. Но там е друга хавата, свободата на Славито и Словото често се бъркат.    Другата невероятна шега, за която трябваше да платим висока цена. В края на пролетта някой търговци се поизхвърлиха и черешите за известно време имаха славата на биткойни. Уви, и ние сме като тях. Харесва ни да се усещаме временно скъпи и ценени, докато неусетно не ни мине времето.   Смъртният враг на Валери Симеонов, който с рейдовете си на Слънчев бряг предизвика феномена да се вика „оставка” и „бедрум” в едно скандиране. Всъщност мислехме за тази буква да предложим „шуробаджанащина”, но хората се объркват. Едно е шуробаджанащина, друго е създаване на местна династия. За второто е нужен герб. Иначе настоящето управление идеално се побира в термина \"шумобаджанащина\".            Сузанита, сещате ли се, обладаната от Цацифер и Буда. Оказа се, че е свила парчето и сега ще й се наложи да се дупи в друго, ако държи пак да ни привлече интереса. Фриволните й задни части са чудесна илюстрация как в родния шоубизнес разбират появата на нови лица.    Любимите ни рапъри от младините, подобно на самите нас, хич не знаят на колко години са и радват младежта наедно с Криско и Гери-Никол, което е доста доходоносна проява на кризата на средната възраст, дума да няма. Новата им продукция е леко назадничава, дано само не решат да стигнат нивото на Папи и да облъчат третокласниците с ненатрапчиви еротични закачки, че децата ще ни се смеят.    Това остана от Реформаторския блок. Лидерите масово му подадоха оставки, пардон – останки. Сега се задават някакви нови прегрупирания, понеже градските елити имат нужда от това. Особено във Варна. Там има още няколко десни батки, които не се усещат достатъчно нацепени.   Ламбо стана на 75 и се оказа, че има повече ученици, отколкото помни да е приемал. Те напълниха Народния на мило тържество, с което обезсмислиха останалите му рождени дни, но важното е, че сега имат снимка с Мастера. Пуста любов, пусти театър! Но бъдете натфиз тия неща.    Напишете я тая дума в гугъл и ще видите, че съпътства живота ни по един много забавен начин. Обикновено като обещание да я имаме по различни теми. Та съвсем скоро ще има яснота, няма нужда да я прогнозира Деси. Само да тръгне Председателството. Поне яденето осигурихме на гостите. Дали не трябваше ядене да сложим тук? Еми ето, пак няма яснота и по някои важни въпроси...", "date": "2017.12.30", "title": "2017-а от А до Я"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376848-%D0%B0%D0%BA%D0%B0%D0%B4-%D0%BF%D0%B5%D1%82%D1%8A%D1%80-%D0%B8%D0%B2%D0%B0%D0%BD%D0%BE%D0%B2-%D0%B4%D0%B0%D0%B4%D0%BE%D1%85%D0%BC%D0%B5-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%E2%80%93-%D0%BD%D0%B0-%D0%BD-%D0%BF%D1%80-%D0%B1-%D0%B1-%D0%BE%D1%82-%D1%81-%D0%B1%D0%B0%D0%BD%D0%BA%D1%8F,-%D0%B0-%D0%B7%D0%B0-%D0%BD%D0%B0%D1%80%D0%BE%D0%B4%D0%B0-%E2%80%93-%D0%BA%D0%B0%D1%80%D1%82%D0%BE%D0%BD%D1%87%D0%B5%D1%82%D0%B0,-%D0%B4%D0%B0-%D0%B3%D0%B8-%D1%82%D1%8A%D1%80%D0%BA%D0%B0-%D0%B1%D0%BE%D0%B6%D0%B5-%D0%BC%D0%B8%D0%BB%D0%B8,-%D0%BA%D0%B0%D0%BA%D0%B2%D0%B8-%D0%B3%D0%BB%D1%83%D0%BF%D0%B0%D1%86%D0%B8-%D1%81%D0%BC%D0%B5", "text": "   ", "date": "2017.12.30", "title": "Акад. Петър Иванов: Дадохме цяла България – на Н.Пр. Б. Б. от с. Банкя, а за народа – картончета, да ги търка. Боже мили, какви глупаци сме!"}
{"url": "http://www.classa.bg/%D1%81%D0%B2%D1%8F%D1%82/item/376842-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D0%B1%D0%B5%D0%B7%D0%BF%D0%B5%D1%87%D0%B0%D0%B2%D0%B0-%D1%81%D0%B2%D0%BE%D1%8F%D1%82%D0%B0-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B0-%D1%81-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B1%D0%B0%D1%80%D0%B5%D0%BB%D0%B0-%D0%BD%D0%B5%D1%84%D1%82-%D0%B8-%D1%81%D0%BA%D1%8A%D0%BF%D0%BE%D1%86%D0%B5%D0%BD%D0%BD%D0%BE%D1%81%D1%82%D0%B8", "text": "      Maдypo oфициaлнo oбяви нaмepeниятa cи в тeлeвизиoннo пpeдaвaнe и пoĸaзa пoдпиcaн дoĸyмeнт, дoĸaзвaщ, чe Beнeцyeлa paзпoлaгa c пoдoбнo ĸoличecтвo нeфт. Πpeзидeнтът дoпълни, чe c тeчeниe нa вpeмeтo, oбeзпeчaвaнeтo нa нaциoнaлнaтa ĸpиптoвaлyтa щe cтaвa и cъc злaтo и диaмaнти и пo-тoчнo, c тexнитe зaлeжи, ĸoитo ceгa ce paзpaбoтвaт.   Oпoзициятa нa Maдypo пpeдпoлaгa, чe дo peaлизaция нa зaмиcлeнoтo нямa дa ce cтигнe, oщe пoвeчe, чe нaциoнaлнaтa ĸpиптoвaлyтa тpябвa дa бъдe oдoбpeнa oт пapлaмeнтa нa Beнeцyeлa, ĸoйтo e cъcтaвeн пpeдимнo oт oпoзициятa, иcĸaщa ocтaвĸaтa нa Maдypo.   Kpиптoвaлyтaтa нe e нeщo нoвo зa зaтънaлaтa в иĸoнoмичecĸи и пoлитичecĸи xaoc Beнeцyeлa. Житeлитe нa тaзи дъpжaвa aĸтивнo изпoлзвa битĸoйнa зa бopбa cpeщy xипepинфлaциятa. Mecтният бoливap мнoгo бъpзo ce oбeзцeнявa – в ĸpaя нa юли 1$ cтpyвaшe 10 000 бoливapa, a нa 2-pи дeĸeмвpи 1$ бe c цeнa 103 000 бoливapa. Cпopeд дaннитe нa Meждyнapoдния вaлyтeн фoнд, ĸъм мeceц oĸтoмвpи 2017 гoдинa инфлaциятa във Beнeцyeлa e билa 800% и пpeз 2018 гoдинa мoжe дa дocтигнe 2800%.", "date": "2017.12.30", "title": "Венецуела обезпечава своята криптовалута с милиарда барела нефт и скъпоценности"}
{"url": "http://www.classa.bg/%D1%81%D0%B2%D1%8F%D1%82/item/376843-%D0%BD%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-%D1%89%D0%B5-%D0%B8%D0%BC%D0%B0-%D0%B7%D0%BE%D0%BD%D0%B0-%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8", "text": "          Очаква се тържествата в новогодишната нощ в Берлин да бъдат посетени от стотици хиляди хора, а мерките за сигурност ще бъдат затегнати.   Жени, които са станали жертва на насилие или се чувстват застрашени, ще могат да получат помощ в специалната зона, в която ще има служители на Червения кръст.   Берлинската полиция разпространи и съвети за жените, като ги окуражи да търсят помощ, ако се почувстват застрашени, както и да носят малки чанти и да не вземат със себе си ценни предмети.   Полицията в Кьолн също направи такава зона със социални работници и психолози след нападенията в новогодишната нощ преди две години.   Идеята за създаване на такива зони обаче не се приема еднозначно. Според критици на идеята тя не се бори с насилниците, а според други мярката е дискриминационна.", "date": "2017.12.30", "title": "На Нова година в Берлин ще има зона само за жени"}
{"url": "http://www.classa.bg/%D1%81%D0%B2%D1%8F%D1%82/item/376836-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D1%81%D1%82%D0%B0%D1%80%D0%B8%D1%82%D0%B5-%D0%BC%D1%83-%D0%BF%D1%80%D0%B8%D1%8F%D1%82%D0%B5%D0%BB%D0%B8", "text": "Ти да видиш: Реджеп Тайип Ердоган имал чувство за хумор! Кой ли би си го помислил след неговите безчет словесни гафове през изминалата година? Турският президент обаче даде на света нов \"урок\". Управниците в Германия и в Холандия били негови \"стари приятели\", оповести той.   Ама не бяха ли съвсем доскоро тези стари приятели всъщност \"нацисти\"? И нали татко Ердоган трябваше да пази своите клети турски сънародници тъкмо от тези чудовища, най-вече като концентрира у дома колкото се може повече власт в своите ръце?   Ердоган добре знае, че западноевропейските правителства, начело с германското, имат интерес да поддържат добри отношения с Турция. Ето защо той може да бъде относително сигурен, че сегашните му аванси нямат да получат отговора, който всъщност заслужават. Та нали и за едната, и за другата страна е добре да се постави ново начало.     Едно-единствено нещо обаче турският президент вече и при най-добро желание не може да получи: доверие. Защото изминалата година го демонстрира от ясно по-ясно: Ердоган не признава никакви приятели, когато така му изнася.     Петер Щурм, \"Франкфуртер Алгемайне Цайтунг\" www.faz.net Всички права запазени! Frankfurter Allgemeine Zeitung, Frankfurt am Main", "date": "2017.12.30", "title": "Ердоган и \"старите му приятели\""}
{"url": "http://www.classa.bg/%D1%81%D0%B2%D1%8F%D1%82/item/376837-%D0%BF%D1%83%D1%82%D0%B8%D0%BD-%D0%BF%D0%B0%D0%BA-%D1%89%D0%B5-%D1%81%D1%82%D0%B0%D0%BD%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%BE-%D1%82%D0%BE%D0%B2%D0%B0-%D0%BD%D0%B5-%D0%B5-%D0%B2%D1%81%D0%B8%D1%87%D0%BA%D0%BE", "text": "              За да не създаваме излишно напрежение, трябва да кажем следното: изходът от президентските избори в Русия през 2018 е ясен отсега, въпреки че предизборната борба започна преди броени дни. 23 кандидати са подали документи в ЦИК. Въпреки това накрая ще се наложи Владимир Путин, който управлява Русия от 17 години. Тези президентски избори обаче предлагат нещо повече от този конкретен резултат. Ето какво още е важно да се знае:     65-годишният държавен глава Владимир Путин обяви късно своята кандидатура за президентските избори. Наблюдателите спекулират, че Путин си е играл със страха на хората, карайки ги да си помислят, че \"бащицата на нацията\" няма да се кандидатира и може да ги изостави. След това обаче се случи очакваното. За обявяването на кандидатурата си Путин избра едно символично място - легендарния руски автомобилен завод ГАЗ на река Волга. Той заяви пред обикновените работници, които го подкрепят, че с удоволствие ще опита късмета си още веднъж. Путин избягва типичните изборни изяви като телевизионни дуели. Той се представя за спасител на редки животински видове, за храбър ловец или рибар. И анкетите му дават право: за 75 до 83 процента от гражданите Путин е най-популярният политик в Русия. В интерес на истината трябва да кажем, че от встъпването му в длъжност през 2000 година Кремъл изтласква в периферията свободните и критични медии, потиска опозицията и не допуска възникването на никаква истинска алтернатива. Путин не показа голямо уважение към хората, които издигнаха кандидатурата му на 26 декември. Той дори не присъстваше на номинацията. Все пак внесе лично документите си в ЦИК - като независим кандидат.     За Путин това би бил четвърти мандат като президент. От 2000 до 2008 година той управляваше два мандата от по четири години. Оттогава насам той не изпуска властта от ръцете си, дори и по време на временното си пребиваване на премиерския пост. След промяна в конституцията, от 2012 той зае президентския пост за още шест години. Така Путин е най-дълго управлявалият от всички руски президенти след Сталин. Четвъртият му мандат ще приключи през 2024 година. И тогава ще се навършат 24 години, откакто е на власт. Руската конституция разрешава само два последователни мандата на президента. След това той няма право да се кандидатира, освен ако това правило не бъде променено навреме. Има много сценарии за това как Путин може да управлява още дълго. Той би могъл отново да си намери заместник като Дмитрий Медведев. Или пък да премахне ограниченията за президентските мандати, залегнали в конституцията. Би могъл и да си създаде един нов \"вечен\" пост като се оттегли от ежедневната политика и въпреки това си запази стратегическата власт. Има само един руски политик, започнал своята изборна кампания още преди една година. И този политик не се казва Владимир Путин, а Алексей Навални. Известният борец срещу корупцията и до днес минава за най-яростния критик на системата \"Путин\". Неговите разкрития за богатствата на премиера Медведев например доведоха до масови демонстрации през март 2017 година, когато по улиците излязоха хиляди руснаци, предимно млади хора. Ако се абстрахираме от кратките паузи, когато беше в затвора, или от бюрократичните пречки, Алексей Навални провежда типично европейска предизборна борба. Той организира изборен комитет и проведе срещи с потенциални избиратели в много руски провинциални градове. В крайна сметка нищо не помогна. Руската ЦИК не допусна Навални до изборите заради предишна осъдителна присъда. ЦИК не се съобрази с аргумента, че присъдата е била политически мотивирана и беше окачествена от Европейския съд за човешките права като \"произвол\".   Как обаче Кремъл може да убеди електората да участва в изборите, след като резултатът е предварително известен? Традиционните кандидати от опитомената Комунистическа партия на Руската федерация и тези от популистката партия на Жириновски са само инвентар. Те не могат да накарат никого да се отправи към урните. Затова има нужда от нови лица. И те се появиха. При това повечето са жени: телевизонната водеща Ксения Собчак, бившата порнозвезда Елена Беркова и известната журналистка Екатерина Гордон. Най-известната сред тях определено е Ксения Собчак, дъщеря на покойния кмет на Санкт Петербург Анатолий Собчак, който бе един от първите руски демократи след разпадането на Съветския съюз. Навремето негов заместник на кметския пост беше... Владимир Путин. Сега дъщеря му трябва да мобилизира онези избиратели, които биха си останали вкъщи, въпреки че Навални няма право да се кандидатира. Ксения Собчак минава за близка до опозицията. Участието ѝ обаче буди впечатлението, че тя е допусната от Кремъл само като статист, за да изглеждат изборите като истински. Датата на президентските избори също не е избрана случайно. Това е 18 март - денят в който преди четири години полуостров Крим официално беше \"присъединен\" към Русия.   И какво прави Навални? Опозиционният политик призовава за бойкот на изборите. Още на 28 януари в много руски градове ще се проведат протестни митинги. По този начин Навални иска да засегне най-чувствителната точка в иначе простичката сметка на Кремъл. А именно: избирателната активност. Според прогнозите, на 18 март ще гласуват около 50 процента от имащите право на глас. Това обаче е недостатъчно за Кремъл, който иска неоспорима победа. Говори се, че администрацията на Путин вече е уведомила регионалните власти за поставената цел. А тя гласи: 70 на 70! Т.е. 70 процента от избирателите в руските провинции трябва да бъдат мобилизирани да гласуват. И 70 процента от тях трябва да гласуват за... Путин. При 70 на 70 победата ще бъде достатъчно бляскава.", "date": "2017.12.30", "title": "Путин пак ще стане президент. Но това не е всичко."}
{"url": "http://www.classa.bg/%D1%81%D0%B2%D1%8F%D1%82/item/376838-%D0%B3%D0%BB%D0%BE%D0%B1%D0%B0%D0%BB%D0%B5%D0%BD-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D1%81%D1%80%D0%B5%D0%B4%D0%BD%D0%BE-%D1%89%D0%B0%D1%81%D1%82%D0%BB%D0%B8%D0%B2%D0%B8", "text": "            Ангела Меркел си остава най-популярният световен лидер, независимо от своите вътрешни проблеми: харесват я 49% от анкетираните, с четири пункта повече от миналата година. На второ място се нарежда френският президент Еманюел Макрон с 46 на сто одобрение. Многозначителните са показателите на президента на САЩ Доналд Тръмп, когото одобряват едва 36% от анкетираните – срещу 57% неодобрение. Нараства обаче одобрението за руския президент Владимир Путин, който получава 44 на сто доверие – но не в САЩ и в Европа, където подкрепата за него си остава ниска.   В рамките на своя „Глобален барометър\", който тази година е обхванал с представителни извадки 2/3 от световното население, „Галъп Интернешънъл\" установява, че песимистите са малко повече от оптимистите. Тенденцията в световен мащаб е отрицателна, като цяло оптимизмът спада и в Европа, а най-големи песимисти са италианците, гърците и турците. В САЩ населението е разделено по въпроса, в Русия 49% от хората очакват стагнация. Най-големи оптимисти се оказват нигерийците, следвани от виетнамците.   Спада и равнището на надеждите и очакванията към 2018 година: 40 на сто от хората очакват тя да бъде по-добра, а 23% с- по-лоша. Като цяло тенденцията спрямо миналата година е отрицателна. Сред българите оптимистите надделяват над песимистите - очакващите по-добра година са с три процента повече от тези, които мислят обратното.     В отговор на въпроса дали са щастливи, 59% от хората отговарят положително. Но стойностите са по-ниски в сравнение с миналата година. Най-щастливи са хората във Фиджи и в Колумбия, а най-нещастни – в Иран и Ирак. Българите са някъде по средата.   Традиционното годишно допитване на „Галъп Интернешънъл\" се провежда в общо 50 държави.", "date": "2017.12.30", "title": "Глобален барометър: българите са средно щастливи"}
{"url": "http://www.classa.bg/%D1%81%D0%B2%D1%8F%D1%82/item/376839-%D1%82%D1%80%D1%8F%D0%B1%D0%B2%D0%B0-%D0%BB%D0%B8-%D0%B4%D0%B0-%D1%81%D0%B5-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0%D0%BC%D0%B5-%D0%B7%D0%B0-%D0%B8%D1%82%D0%B0%D0%BB%D0%B8%D1%8F", "text": "          Красива сентенция по актуален повод, която е съвсем подходяща в края на годината: \"Италия отново трябва да повярва в собствените си способности!\" Това каза министър-председателят Паоло Джентилони в очакване да бъде разпуснат парламентът.   Години наред неговата страна беше хроничният болник в Европа, но напоследък третата по големина икономика в еврозоната отново започна да расте. На много избиратели обаче вече им е писнало от политиката и от цялата политическа класа. Тъкмо поради това движението \"Пет звезди\" донякъде успява да се самоинсценира като партия против статуквото. Макар че там, където движението управлява - както в Рим, където кметицата е излъчена тъкмо от него - некомпетентността е направо отчайваща.   Въпреки това на предсрочните избори догодина \"Пет звезди\" може да се окаже най-силната партия и да изпревари както изпокараните социалисти, така и \"Форца Италия\" на Силвио Берлускони. Според очакванията, собствено мнозинство няма да получи нито една партия. С други думи: сформирането на правителство може да се окаже трудна работа и дори да се провали. Но този типичен италиански проблем вече отдавна се е прехвърлил и от другата страна на Алпите (в Германия – б.ред.). Впрочем, Джентилони изказа и още едно пожелание: \"Нека не драматизираме.\"   В този смисъл: За много години!   Клаус-Дитер Франкенбергер, ФАЦ \"Франкфуртер Алгемайне Цайтунг\" www.faz.net Всички права запазени Frankfurter Allgemeine Zeitung, Frankfurt am Main", "date": "2017.12.30", "title": "Трябва ли да се притесняваме за Италия?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376840-%D1%87%D1%83%D0%B6%D0%B4%D0%B8-%D0%BC%D0%B5%D0%B4%D0%B8%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B0,-%D0%BD%D0%BE-%D0%BF%D0%BE%D0%BD%D0%B5-%D0%BD%D0%B5-%D1%81%D1%8A%D0%B7%D0%B4%D0%B0%D0%B2%D0%B0-%D1%8F%D0%B4%D0%BE%D0%B2%D0%B5", "text": "              В кореспонденция от София агенция Франс прес пише: „България иска да бъде посредник между западните и източните страни-членки на ЕС и да подобри отношенията с Турция, ключов съюзник за справянето с настоящата мигрантска криза. (...) През своето председателство България освен това се надява да пооправи имиджа си като най-бедната и най-корумпираната страна в Евросъюза.\" В кореспонденцията се казва още, че – за разлика от Вишеградската четворка – България не се противопоставя на плана за разпределяне на бежанците. Чуждестранен дипломат, пожелал анонимност, казва пред Франс прес, че България е една от малкото бивши комунистически страни в ЕС, която е благодарна на Евросъюза. „Тя не създава проблеми, включително и по мигрантската политика\", добавя дипломатът.   В същия дух е заглавието на обширна кореспонденция, публикувана в „Цайт онлайн\": „Корумпирана, но не създава трудности\". Ето няколко цитата и от тази публикация:   „За шест месеца България ще се премести от периферията в самия център на вниманието. Единайсет години след приемането ѝ в ЕС, на 1 януари 2018 страната за пръв път поема европредседателството. С нервно напрежение най-бедната държава в кризисния съюз на благоденствието в Европа очаква тази премиера. Не само дясноцентристкото-националистическо правителство в София, но и много граждани на балканската държава се надяват, че председателството ще подобри имиджа им на европейски бедняци. (...) България не се е противопоставяла срещу големите и определящи държави в ЕС. Откакто беше приета преди 11 години, страната полага усилия за хармонични отношения с Брюксел и най-вече с Берлин. (...) Много българи смятат, че по-богатите държави в ЕС понякога се отнасят към тях като мащеха.   Така например страната още не е влязла в мечтаното Шенгенско пространство. А пък успя с помощта на „Фронтекс\" да затвори външната граница на ЕС. Макар че е изпълнила техническите изисквания и че Брюксел също се застъпва за приемането ѝ в Шенген, особено Холандия, но също и Германия все още имат резерви към българското членство: западните партньори се боят, че външната граница може „да омекне\" най-вече заради печално известната корупция на българските гранични служители.    Но тази резервираност подсилва най-вече онези кръгове в България, които ратуват за проруски курс. Сред тях са различни популисти, но също така и социалистите. Все пак никой не поставя сериозно под въпрос членството на страната в ЕС и в НАТО. Прекалено очевидно е, че без тези два съюза страната щеше да е по-зле. Ето защо България охотно играе ролята благонадежден балкански партньор, който не създава трудности.\"   Ди Цайт: \"България охотно играе ролята благонадежден балкански партньор, който не създава трудности.\"   В обширната статия в „Ди Цайт\" става дума за икономическото положение на България, за растящия стандарт - особено в големите градове, за нежеланието на българите да приемат мигранти, за националистите и за „ловците на бежанци\" по границата.    Към края на кореспонденцията авторът Томас Розер пише: \"На страната най-много ѝ вреди корупцията и слабостта на правовата държава. Според проучване на Европейския парламент от 2016 година, корупцията струва на България годишно почти 15 процента от социалния ѝ продукт. Могъществото на олигарсите и бизнес-интересите здраво държат политиката и правосъдието в ръцете си. Докато в съседна Румъния политиците-нарушители като на конвейер се изправят пред съда, в България корумпираните държавни служители все още почти няма от какво да се боят.\"   На сходна критика се натъкваме и в едно интервю на Католическата осведомителна агенция KNA с йезуитския отец Маркус Инама, който участва в благотворителни кампании за социално онеправдани деца в България и Молдова. Свещеникът между другото казва: „България би могла да е богата страна, но в битката за преразпределение корупцията създава огромен проблем. Обогатяват се само малцина, докато мнозина изпадат на дъното. (...) Всеки трябва сам да се грижи за себе си. И почти никой не поглежда към онези в покрайнините, които не смогват. Все още твърде много хора отиват под валяка. Дори цели групи – например ромите – които са принудени да се борят за голото оцеляване и нямат никакъв шанс, ако не получат помощ отвън. (...) Предразсъдъците към ромите сред населението понякога достигат до пълна нелепост.      Например когато все повтарят, че ромите получавали толкова социални помощи, та не оставало нищо за не-ромите – което определено не е вярно. Но хората винаги си търсят изкупителна жертва. Между другото, същото се случва и сред самите роми, които масово ругаят бежанците, понеже уж получавали много пари, добри жилища и по-качествено здравеопазване от тях самите. А в България почти няма бежанци. Но доколкото ги има, те гледат бързо-бързо да се измъкнат от там.\"   ДПА: \"България е кирилицата, домати и дълги плажове\"   Публикации за предстоящото българско европредседателство се появиха още в австрийските „Ди Пресе\" и „Курир\". А ето накрая и още нещо любопитно от германските медии.   „Пет неща, които трябва да знаете за България\" – така е озаглавена една статия на агенция ДПА, която препечатва и „Ханделсблат\". Списъкът включва: античната българска история, актуалните предизвикателства пред страната, проевропейската нагласа на българите и правителството им, кирилицата, плюс „Домати и дълги плажове\". В тази пета точка четем: „Чуждестранни дипломати и предприемачи бленуват за месестите български домати „биволско сърце\".    Шопската салата от вкусни домати, краставици, червен лук и чушки с настъргано отгоре овче сирене и магданоз се радва на голяма популярност сред хората, които карат отпуската си в България. Милиони европейци се радват на дългите плажове със ситен пясък по българското черноморско крайбрежие.\"", "date": "2017.12.30", "title": "Чужди медии: България е корумпирана, но поне не създава ядове"}
{"url": "http://www.classa.bg/%D1%81%D0%B2%D1%8F%D1%82/item/376841-%D0%BA%D0%B0%D0%BA-%D1%81%D0%B5-%D0%B7%D0%B0%D1%80%D0%B0%D0%B1%D0%BE%D1%82%D0%B2%D0%B0%D1%82-$-20-000-%D0%BD%D0%B0-%D0%BC%D0%B5%D1%81%D0%B5%D1%86", "text": "След като осъди българската НЕК да й плати 1,2 милиарда лева, заради спряния проект АЕЦ “Белене” дъщерната на Росатом компания Атомстройекспорт (АСЕ) накара и властите на Индия да пропищят, заради бизнеса и с АЕЦ “Куданкулам”. Това съобщава днес авторитетното индийско издание The New Indian Express в материала си “ “.   Историята е по-дълга и сложна, но както винаги ще ви покажа само най-важното във възможно най-концентриран вид, а именно (за по-добър преглед и прочит кликнете върху долната снимка, която е част от статията):         За сравнение вчера президента на Русия Владимир Путин подписа указ за повишаване на минималната месечна заплата до близо 9,5 хиляди рубли, което прави близо 270 български лева. След два дни минималната работна заплата у нас става 510 лева или почти два пъти по-висока от Русия. Средната работна заплата в корпорация Росатом е 70 000 рубли, което прави малко над 2 000 лева.   Горките индийци! Не знаят с кой си имат работа? Да се готвят Унгария, Турция, Египет, Бангладеш и други балъци.   А бе, къде е реактор №2 за АЕЦ “Белене”, дето го платихме преди повече от ЕДНА година? Май вече трябваше да е пристигнал? Очаквайте новини в празничните дни.  ", "date": "2017.12.30", "title": "Как се заработват $ 20 000 на месец?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376834-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-30-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Очаква ви ден, в който може да разрешите миналите проблеми без много суета. Справянето с трудностите във финансите е възможно, ако действате сами, но без да инвестирате. Щастлив ден за тези, които са се заели с ремонт на кола или апартамент. Вечерта, ще се примирите с човек, с когото отдавна сте били скарани. Трябва да станете по-общителни, за да намерите съюзници и нови приятели. Без да се съмнявате, се захванете с нови и мащабни проекти, тогава успехът ще бъде на ваша страна. Романтичните запознанства, на необвързаните, няма да станат съдбоносни, но ще донесат много положителни и вдъхновяващи моменти. Вечерта може да се отпуснете сред природата или в кръга на семейството. Очаква ви един продуктивен ден, когато ще може да извлечете полза от вашите таланти. Ще откриете толкова много необичайни и ярки неща в себе си, че сами ще се изненадате. Възможни са новини, свързани с роднини, но те няма да ви разстроят. Ситуацията с парите, може да стане критична, ако не сте платили сметките си или сте взели голям заем от банка. Очаква ви добър ден, но състоянието на здравето ви, няма да бъде на ниво. Възможна е лека простуда или умора след работа. Опитайте се, да укрепите имунитета си с народни средства, а също и да се загреете. Вечерта, ще ви върнат някаква важна вещ или документ, който ще реши много проблеми. Не ви очакват големи успехи и постижения, но също така и проблеми не се очертават. Ако дадете предимство на дисциплината, тогава ще спечелите. Възможно е, неочаквано да ви поканят на семинар или изпратят в командировка. Със старите си приятели, може да се срещнете след работа, да отидете на кафе или бар. Очаква ви, приятна новина свързана с парите или кариерата. За да избегнете конфликти с близките, ще имате нужда от спартанско търпение и мъдър подход. Оригиналността в работата, ще ви позволи значителен напредък. От равновесие, може да ви изкара възрастен роднина, но се опитайте да не падате духом. Препоръчително е, да бъдете снизходителни към онези хора, които са направили много за вас. Физическото ви състояние не е добро, затова укрепете имунната си система. Компромисно решение, по отношение на любим човек, няма да се получи веднага. Ще отнеме време да забравите и простите всичко. Вечерта е подходяща за интелектуални игри и релаксация.   Ще трябва да решавате практически въпроси, както и да се заемете с домакинска работа или ремонт. В навечерието на празниците, поставете в ред всичко, което е в хаос. Не е необходимо да налагате табута върху това, което е станало тенденциозно. В личния ви живот, всичко ще се подобри, ако не пречите сами на топлите и надеждни отношения.   Препоръчително е, да се заемете с ежедневните си дела, така че нищо да не остане без внимание. Реалистично преценявайте ситуацията с парите, в която сами сте влезли. Не трябва да се отказвате от пътуване, но трябва добре да подберете транспорта. Напрегнати моменти, очакват семейните. Трябва да гледате на нещата реално, вместо да витаете в облаците. Вашето романтично настроение, може да бъде разбрано, но за известно време, оставете любовта и се заемете с работа. Много неща могат да бъдат постигнати, ако не се подавате на мързел и завист. Вечерта, ще трябва да защитите интересите си в семейството. Има шанс да излезете победител. Възможни са, не големи разногласия в отношенията с колеги и приятели. Понякога включвайте интуицията си, за да не допуснете грешка и обидите достойни хора. Не се опитвайте да експериментирате с парите, в противен случай преди новата година, ще останете без тях. Необвързаните, ги чака романтична среща, спомените от която, ще останат за дълго време. Ще може да напреднете толкова рязко в кариерата си, че незабавно ще укрепите позициите си в по-висшите кръгове. Основното нещо е, не забравяйте за вашите преки задължения, докато се къпете в лъчите на славата. За решаването на лични проблеми, намерете друго време. Сега трябва спешно да се справите с подреждането на дома, дребни ремонти и купуване на подаръци.", "date": "2017.12.30", "title": "Дневен хороскоп 30 декември"}
{"url": "http://www.classa.bg/%D1%81%D0%B2%D1%8F%D1%82/item/376835-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B2%D1%80%D0%B5%D0%B4%D0%BD%D0%B8-%D1%81%D0%B0-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8%D1%82%D0%B5", "text": "            При посрещането на всяка нова година Карл Лаутербах изпълнява един и същи ритуал: затваря плътно прозорците и отива колкото се може по-навътре в жилището си. \"Фините прахови частици от фойерверките представляват сериозен риск за здравето. Ако ги вдишаме в новогодишната нощ, те остават в тялото ни през цялата година\", уверява здравният експерт и политик от германската Социалдемократическа партия.   За него гърмежите по Нова година са \"подценявана опасност\". Най-фините прахови частици, освобождавани при възпламеняването на фойерверките, могат да проникнат в мозъка и да причинят хронични възпаления. Не е изключено дори да доведат до деменция, твърди експертът. Най-уязвими са възрастните хора, уточнява Лаутербах и добавя, че замърсеният въздух увеличава и риска от инфаркт.   Някои германски общини вече забраниха фойерверките на определени места в централните градски райони. Други обмислят дали да не наложат тотална забрана. А политиците постоянно призовават гражданите да внимават с пиротехниката в новогодишната нощ. Целият дебат междувременно придоби нова насока: вече не се акцентира върху това, че във въздуха се прахосват много пари. Набляга се по-скоро върху страничния ефект от гърмежите: замърсяването на въздуха. Празничните ракети вече се разглеждат като сериозен риск за здравето - вредата от тях се сравнява с вредата от цигарите и дизеловите автомобили.   Противниците на празничните фойерверки разполагат със сериозни аргументи: всяка година в Германия покрай гърмежите в новогодишната нощ във въздуха се отделят пет хиляди тона фини прахови частици, твърдят от Федералната служба за околна среда. Това отговаря на 17 процента от количеството фин прах, произвеждан от цялото пътно движение в страната за една година. Според Европейската агенция за околна среда, замърсеният въздух в Германия е причината за преждевременната смърт на 60 000 души на година.   \"Призоваваме хората да ограничат фойерверките\", казва пред сп. \"Шпигел\" Уте Дауерт от Федералната служба за околна среда в Десау. Отговорничката за чистотата на въздуха добавя, че след новогодишната нощ в големите градове се измерват \"изключително високи стойности\" на фини прахови частици във въздуха, причинени от празничните фойерверки. А от това страдат най-вече хората, предразположени към определени заболявания, например астма, добавя тя.   В спешните отделения на болниците пък се тревожат не толкова за пациентите със смущения в дишането, колкото за онези, които постъпват с увреждания на слуха, с откъснати пръсти на ръцете или с различни изгаряния. По никое друго време на годината в спешните кабинети на постъпват толкова много хора, колкото в новогодишната нощ, твърдят лекари. \"Шпигел\" цитира специализираното издание \"Deutsches Ärzteblatt\", според което в Германия в новогодишната нощ на 2013 цели осем хиляди души са си причинили увреждания на вътрешното ухо. Цитиран е и хирург от спешното отделение на университетската клиника в Хамбург, който казва, че зачестяват тежките травми от фойерверки, причинявани най-вече от нелегални пиротехнически устройства, произвеждани в Китай, Италия или Източна Европа.   Новогодишна нощ в Кьолн     В Германия обаче се продават все повече фойерверки - въпреки опасността, която произтича от тях. През 2016 оборотът от продажбите е достигнал 137 милиона евро - значително повече, отколкото преди 10 години. А политиката не смее да наложи забрана на този вид бизнес, тъй като празничната пиротехника е много популярна сред германците. Все едно някой да им забрани гриловете в дворовете им. Най-силният инструмент на властите в борбата срещу бомбичките и фойерверките в новогодишната нощ си остават противопожарите мерки.    Т.е. пиротехниката може да бъде забранена само поради опасност от възникването на пожар. В някои общини вече са забранили фойерверките в историческите центрове на градовете - тъй като ракетите могат да подпалят покривната конструкция на някоя историческа сграда. Само в Берлин в нощта срещу 1 януари 2017 противопожарни екипи са гасили общо 433 пожара, а в полицията до сутринта са постъпили 3123 спешни обаждания - основно сързани с използването на пиротехника в празничната нощ.   Традицията да се пускат фойерверки тръгва от Китай: през 7 век в провинция Хунан монахът Ли Тиан гонел злите духове и демони с барут. В Европа пиротехниката дълго време е била удоволствие само за аристокрацията - правели се фойерверки на сватби или кръщенета. През 18 век градските управи и по-заможните граждани започнали да организират и обществени фойерверки.             България   Шоплук   Германия   Шварцвалд   Испания   Швейцария   Русия   Италия   Бразилия   Китай   Япония", "date": "2017.12.30", "title": "Ето колко вредни са фойерверките"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376831-%D0%BD%D0%B0%D0%B9-%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BF%D1%80%D0%B5%D0%B4%D0%BC%D0%B5%D1%82%D0%B8,-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%B2-%D0%B6%D0%B5%D0%BD%D1%81%D0%BA%D0%B8%D1%82%D0%B5-%D0%B2%D0%B0%D0%B3%D0%B8%D0%BD%D0%B8", "text": "Лекари по света разкриха какви странни предмети са намерили в женските вагини по време на спешни прегледи през 2017 година. Те съставиха списък с неща, които със сигурност нямат място в „най-милото\" на жените. 2017 година безспорно е сред тези, които могат да допринесат за науката. Сред тези, които бяха спипани със странни предмети във вагината, бяха и някои знаменитости. За да можете да си представите по-добре тези страшни ситуации, помнете, че женската вагина е дълга около 9, 5 см.      1. Ароматен сапун    2. Капачка от дезодорант    3. Капачка от бутилка    4. Кръг за пенис с „брадавици\"    5. Силиконови топчета    6. Топки    7. Светлоотразители за колело    8. Гъба за миене на чинии    9. Слушалки    10. Гореща хавлия    11. Глина    12. Свещи    13. Телефон и пари    14. Близалка    15. Топчета за масажиране на вагината    16. Вълшебен бастун за илюзионист", "date": "2017.12.30", "title": "Най-странните предмети, намерени в женските вагини"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376832-%D1%80%D0%B0%D0%B4%D0%BE%D1%81%D1%82%D0%B8%D0%BD%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%B3%D0%BE%D0%BB%D0%B0,-%D0%BC%D0%BE%D0%BA%D1%80%D0%B0-%D0%B8-%D0%BC%D0%BD%D0%BE%D0%B3%D0%BE-%D0%B2%D1%8A%D0%B7%D0%B1%D1%83%D0%B6%D0%B4%D0%B0%D1%89%D0%B0-%D1%81%D0%BD%D0%B8%D0%BC%D0%BA%D0%B8-18", "text": "Разтърсващ завършек на годината за скандалната моделка Радостина, която не разочарова следящата я аудитория, а именно от близо 60 000 последователя в личния си профил, пише hotzona.bg Тя качи снимка, разбира се в нейн стил, а именно – скандален.      Тя живее за скандала и обича да е в епицентъра на шока, който я заобикаля. Не се притеснява и се чувства в свои води.      Макар студеното време по курортите и минусовите температури, тя не изневери на имиджа си и си личи, че не се притеснява от нищо. Още лятото тя качи полу гола снимка, която подлуди всички и за която дълго се говореше.      Няколко месеца по-късно тя отново ни изненада, а дали снимката ще стане толкова популярна колкото предишните няколко, ще разберем. Със сигурност да се снима предизвикателно, е единственото умение на Радостина, с което би могла да се докопа до малко евтина слава.", "date": "2017.12.30", "title": "Радостина се пусна гола, мокра и много възбуждаща (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376833-%D1%80%D1%83%D1%81%D0%BA%D0%B0%D1%82%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%80%D0%B0%D0%B7%D0%B3%D0%BD%D0%B5%D0%B2%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D1%81-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0", "text": "Руската Ким Кардашиян Анастасия Квитко предизвика вълна от негативни и позитивни коментари, след като си пусна снимка пред новогодишна елха. Фотосът е в социалната мрежа Инстаграм. Цял ден под него валят положителни и отрицателни коментари. Квитко е застанала така пред елхата, така че камерата е уловила всичките й прекомерно изпъкнали части.      Изглежда като \"Снежанка\", според най-върлите си фенове, пише \"Марица\". Руските пуритани са бесни, че тази \"Снегурочка\" е с толкова къса пола, а на всичкото отгоре умишлино подчертава задника и гърдите си. \"Прилича на порноактриса\", е най-приличният от негативните коментари. Квитко редовно скандализира руснаците с провокативни фотографии.  ", "date": "2017.12.30", "title": "Руската Ким Кардашиян разгневи феновете си с тази СНИМКА"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376830-%D0%BC%D1%8A%D0%B6-%D1%83%D0%BC%D1%80%D1%8F-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B0%D1%81%D1%82%D1%83%D1%80%D0%B1%D0%B0%D1%86%D0%B8%D1%8F", "text": "65-годишният Лорънс Лафе умрял по време на самозадоволяване, след като се обесва без да иска. Семейството му сега води борба със застрахователите, които не искат да заплатят обезщетението заради необичайните обстоятелства, причинили смъртта. Лоурънс работел като телевизионен инжинер, приятелите му го познавали като идеален съпруг и невероятен баща. Затова и начинът, по който умрял, бил напълно шокиращ за тях и близките му. По време на самозадоволяването си, той облякъл дамски бикини, сутиен и тънък чорапогащник. Освен всичко това той се опитвал да се задуши, за да увеличи преживяването, но това преминало всички граници и довело не до щастлив, а до фатален край. Сега съпругата му се опитва да измъкне обезщетение и за телевизия CBS, за която мъжът работел.", "date": "2017.12.30", "title": "Мъж умря по време на мастурбация!"}
