{"url": "http://www.classa.bg/%D1%81%D0%B2%D1%8F%D1%82/item/398709-%D0%BA%D0%B0%D1%88%D0%BC%D0%B8%D1%80-%D0%B5-%D0%B7%D0%B0%D0%BB%D0%BE%D0%B3-%D1%81-%D0%B2%D0%B8%D1%81%D0%BE%D0%BA-%D1%80%D0%B8%D1%81%D0%BA-%D0%B7%D0%B0-%D0%B8%D0%BD%D0%B4%D0%B8%D0%B9%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%BC%D0%BE%D0%B4%D0%B8", "text": "Прокараната от индийския премиер Нарендра Моди отмяна на автономния статут на  Айшвария Кумар, Франс прес  е залог с висок риск, който може да даде нов импулс на бунтовническото движение в района и да засили напрежението с Пакистан, прогнозират експертите. Отмяната в понеделник на специалния конституционен статут на Джаму и Кашмир (щат в Северна Индия с мюсюлманско мнозинство) е най-сензационният пример за прилагане на програмата на индийските националисти от премиера след триумфалното му преизбиране през май. Делхи уверява, че мярката ще донесе мир и благоденствие на размирния регион, към който има претенции Пакистан и който от 1989 г. е обхванат от сепаратистко бунтовническо движение срещу Индия, довело до смъртта на повече от 70 000 души.     Разполагането на голям брой войници и пълното спиране на електричеството, наложено тази седмица на Кашмир, са нещо невиждано досега в този регион, който иначе е свикнал с военни операции и със спирания на електричеството, и издават поетия от Индия риск. Бившият шеф на индийските разузнавателни служби и съветник на правителството по въпроса с Кашмир А.С.Дулат смята, че предотвратяването на насилието ще бъде жизненоважно, за да може премиерът да се похвали с победа. „Опасявам се обаче, че ще има последици и ескалация на насилието“, казва той пред Франс прес. Д.С.Хода, пенсиониран корпусен генерал от армията, командвал индийските сили в Кашмир, също изразява безпокойството си във връзка с „гнева, изолацията и смущенията на обществения мир“. Индия разположи от началото на месеца десетки хиляди паравоенни подкрепления в Кашмир, който е един от най-милитаризираните региони в света и в който и допреди това вече имаше близо половин милион членове на индийските сили за сигурност. Въоръженото бунтовническо движение срещу Делхи, което достигна апогея си през 90-те години преди да навлезе в период на упадък, отново се засили след 2016 г. Кашмирците се безпокоят, че поставянето в затворнически условия на населението на Кашмир, голяма част от което е враждебно настроено към Индия, ще доведе до засилване на чувството на злоба към Делхи. „Хората няма да оставят случващото се без отговор“, уверява Илтиджа Джавед, дъщеря на бившата ръководителка на изпълнителната власт в щата Джаму и Кашмир Мехбуба Муфти, която бе арестувана през последните дни от индийските власти. „Физически не е възможно да държиш хората като пленници през целия им живот“, казва тя пред Франс прес в град Сринагар. Макар индийските националисти да си мислят, че поправят една историческа грешка, като унифицират законодателството на Кашмир с това на останалата част от Индия, мнозина експерти поставят под въпрос използвания за тази цел метод. Решението бе подготвено при спазването на строга тайна и бе прието под формата на президентски указ. Парламентарният дебат по въпроса в Делхи премина експедитивно в рамките на няколко часа, докато местното население беше откъснато от света. „Методът на изпълнение, макар да бе невероятно ефикасен, за пореден път постави в центъра на играта измамата, дезинформацията и политиката на комунитаризма“, казва експертът по борбата с тероризма в Южна Азия Аджадж Сахни. Другият голям въпрос е курсът, който ще възприеме Пакистан. След като определи отмяната на специалния статут на Джаму и Кашмир като „незаконна“ и обеща да отнесе случая пред международните инстанции, Пакистан обяви, че ще експулсира индийския посланик в Исламабад и че ще преустанови двустранната търговия с Индия. Според базирания в Ню Йорк експерт по геополитика Анкит Панда Кашмир е в „центъра“ на интересите на пакистанската армия, която доминира политиката на Пакистан в сферата на външните работи и сигурността. Делхи отдавна обвинява съседа си, че тайно подкрепя въоръжените групировки в Кашмир – твърдения, които Пакистан отрича. „Можем да видим как Пакистан засилва опитите си за покачване на напрежението и как все по-често прибягва до недържавни групировки, за да атакува индийските паравоенни формирования в Кашмир. Ако пакистанската армия реши да реагира по този начин, ситуацията ще започне да става много опасна“, смята Панда. Двете ядрени сили на Южна Азия вече са водили две войни помежду си заради Кашмир (през 1947-49 и през 1965 г.). През февруари отношенията им бяха белязани от ново покачване на напрежението след самоубийствен атентат срещу конвой с индийски полицаи, при който загинаха близо 40 души. Според Садананд Думе, анализатор от Американския предприемачески институт във Вашингтон, още е прекалено рано да се каже дали маньовърът на Нарендра Моди ще бъде възприет като „мъдро решение или историческа грешка“. „Две неща обаче са ясни: Индия пренебрегна чувствата на кашмирците и взе рисковано решение, което може да доведе до почти невъобразими последици“, изтъква експертът.", "date": "2019.08.09", "title": "Кашмир е залог с висок риск за индийския премиер Моди"}
{"url": "http://www.classa.bg/%D1%81%D0%B2%D1%8F%D1%82/item/398710-%D1%84%D1%80%D0%B0%D0%BD%D1%86%D1%83%D0%B7%D0%B8%D1%82%D0%B5-%D0%B8-%D0%BD%D0%B5%D0%BC%D1%86%D0%B8%D1%82%D0%B5-%D0%BF%D0%BE%D0%B2%D0%B5%D1%87%D0%B5-%D0%B2%D1%8F%D1%80%D0%B2%D0%B0%D1%82-%D0%BD%D0%B0-%D0%B4%D0%BE%D0%B1%D1%80%D0%B8%D1%8F-%D0%BF%D1%83%D1%82%D0%B8%D0%BD,-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%BD%D0%B0-%D1%81%D1%82%D1%80%D0%B0%D1%88%D0%BD%D0%B8%D1%8F-%D1%82%D1%80%D1%8A%D0%BC%D0%BF", "text": "Симпатията на французите и немците към Путин и нейното отсъствие към американския президент Доналд Тръмп може да струва скъпо на Европа, заяви полският журналист Йежи Белецки. В публикацията на Rzeczpospolita той обяснява, че ако американците стигнат до извода, че е по-добре да оставят такива европейци на произвола на съдбата и да се грижат за собствената си сигурност, тогава Европа може да се окаже под пряка заплаха от ядрена атака.     В началото на годината американският институт Pew Research Center сподели шокиращи данни: 35% от германците и 20% от французите вярват, че Владимир Путин играе положителна роля на международната арена и съответно 30% и 26% смятат това за китайския лидер Си Цзинпин. Само 10% и 9% обаче са готови да повярват на Доналд Тръмп. Президент с демократичен мандат се оказа много по-опасен в очите на много от лидерите на най-големите авторитарни световни държави, пише полският журналист Йежи Белецки в изданието Rzeczpospolita. Авторът отбелязва, че това е резултат от няколкогодишната агресивна пропаганда на левите и либералните медии.  , добавя той. „ “, обяснява полският журналист. Русия няма доброволно да остави пътя на ядреното превъоръжаване, защото това е една от последните области, където може да се конкурира със Запада при равни условия. Следователно все по-вероятно е да има такава необходимост НАТО да разположи ракети със среден обсег в Европа, както някога „Пършингите“.  , не без притеснение обобщава полският журналист Йежи Белецки в Rzeczpospolita.  ", "date": "2019.08.09", "title": "Французите и немците повече вярват на добрия Путин, отколкото на страшния Тръмп"}
{"url": "http://www.classa.bg/%D1%81%D0%B2%D1%8F%D1%82/item/398711-%D0%B3%D0%BE%D1%82%D0%B2%D1%8F%D1%82-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%81%D1%86%D0%B5%D0%BD%D0%B0%D1%80%D0%B8%D0%B9-%D0%B7%D0%B0-%D1%82%D1%83%D1%80%D1%86%D0%B8%D1%8F", "text": "Турският президент Реджеп Ердоган обяви, че възнамерява да проведе нова военна операция в контролиран от кюрдите район източно от Ефрат в северна Сирия. На пръв поглед – защо ѝ е на страна, която се намира в криза, пълномащабна война. Ердоган обаче не е толкова прост. Турският президент се нуждае от война и не от победа, а от война като такава. Политическата ситуация в страната е нестабилна и обективно условията са срещу него. Мартенските избори ясно показаха, че противниците набират сила. Ердоган обаче е фантастичен политически тактик и знае какво да прави. След чистките няма баланс във въоръжените сили на страната, цялото им оставащо ръководство принадлежи на една от партиите, следователно е необходимо армията да бъде заета през цялото време и тук войната идва точно навреме.     Нещо повече, това ще отвлече вниманието от ситуацията в Идлиб. Там Ердоган се озова в цунгцванг, когато няма достатъчно военна сила за победа и задълженията по разрешаването на конфликта, дадени на целия свят, изглежда са изпълнени. Въпреки че по-голямата част от населението на Идлиб подкрепя проердоганското „Мюсюлманско братство”, уахабитите, идващи отвсякъде, са военно силни. Освен това те имат силна финансова подкрепа от страните от Персийския залив.      Положението е сложно и трябва да се поддържа постоянната патриотична ярост сред населението. Но да се предвидят конкретни бъдещи стъпки на Ердоган е много трудно, като политически тактик той наистина е близък до гения. Друго нещо е, че неговата тактика отстъпва на общите политически тенденции в страната. Дори онези, които наскоро категорично го подкрепиха, включително много негови съпартийци, са недоволни от ситуацията. Разнообразието от комбинации може да доведе до поражение на Ердоган. Той може да бъде отстранен от ръководната позиция в партията. Това могат да го направят недоволните военни. Вероятността за промяна на властта в Турция по модела на украинския Майдан става все по-голяма. Някои косвени признаци показват, че Европа вече мисли за създаването от Ердоган на втори Янукович и за „украинизацията” на страната. Освен това сегашните условия в Турция са в много отношения сходни с тези в Украйна преди пет години - олигархията е недоволна от президента, смятайки го за пречка за европейската интеграция, работниците непрекъснато стачкуват, партията е недоволна от резултатите от изборите и „Мюсюлманското братство”, което доскоро претендираше за надмощие в идеологията, е деморализирано ... Плюс това, остра финансова криза. Може да се предположи, че състоянието на политическата ситуация в Турция е координирано. Традиционният „истанбулски” капитал, който счита себе си за център на цялата източносредиземноморска търговия, сега се нуждае от достъп до европейските пазари. Новият, „индустриален“ капитал, който до голяма степен нарасна при Ердоган, има същите проблеми - той вече естествено се трансформира във финансово-индустриален, а вътрешният пазар му е вече тесен. Неговите представители също изразяват недоволство от политиките на Ердоган. Той от своя страна изобщо не иска да си тръгва. Припомнете си „затягането на винтове“ на Ердоган по отношение на интелигенцията, медиите и кемалистите - привърженици на линията на Ататюрк. Последните, спечелили общински избори в Истанбул, Анкара, Измир и други големи градове, набират сили и стават доста мощни политически съперници. Самият Ердоган е виновен отчасти за това, че прочисти армията от ислямистките гюленисти и така измести равновесието във въоръжените сили в полза на привържениците на светската държава. И това е една от основните причини, поради която Ердоган има нужда от война: ако човек с пушка не е зает с преките си задължения, той може да бъде осенен от мисли за използването на пушката за други цели. Плюс това, патриотичната ярост, придружаваща войната, е повод за прилагане на различни спешни мерки, които могат да закрепят Ердоган на власт.    ", "date": "2019.08.09", "title": "Готвят украински сценарий за Турция"}
{"url": "http://www.classa.bg/%D1%81%D0%B2%D1%8F%D1%82/item/398712-%D0%B5%D0%BA%D1%81%D0%BF%D0%B5%D1%80%D1%82%D0%B8%D1%82%D0%B5-%D0%BE%D1%86%D0%B5%D0%BD%D0%B8%D1%85%D0%B0-%D0%B2%D0%B5%D1%80%D0%BE%D1%8F%D1%82%D0%BD%D0%BE%D1%81%D1%82%D1%82%D0%B0-%D0%BE%D1%82-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9", "text": "Рязката взаимна реторика на САЩ и Китай, според някои експерти, може да доведе до изключително негативни последици за световната икономика, а и не само. Претенциите на Съединените щати срещу Китай са буквално навсякъде: от подценяването на юана и бариерите пред американските стоки до прекомерната активност на островите в Тихия океан. Китай отговаря, като обвинява САЩ, че се опитват да наложат своята политическа и икономическа воля, като същевременно продължават да развиват своя военен компонент. Най-радикално мислещите експерти в Русия и на Запад казват, че първият военен конфликт между САЩ и Китай скоро може да се случи с непредвидими последици за целия свят.     Всъщност изявленията за „предстоящ военен конфликт” между Вашингтон и Пекин не трябва да се вземат на сериозно предвид настоящата ситуация. Ситуацията е свързана не само с манталитета на представителите на двете страни, а и с икономическите позиции. САЩ и Китай днес са двете най-големи икономики в света. Освен това едната от тези икономики обслужва значителна част от дълга на другата икономика. Към днешна дата стойността на държавния дълг на САЩ надхвърля 22,5 трилиона долара. И растежът върви с такива темпове, че никой в лагера на американските власти не говори за необходимостта да се обърне ситуацията на около 180 градуса. Сега те практически открито признават, че американският дълг може да нарасне колкото си иска, ако в арсенала я има тоягата на „истинската демокрация”. От общия дълг на САЩ Китай обслужва около 10%. Китай обаче не би инвестирал в напълно неизгоден и неплатежоспособен проект. Пекин разбира, че ако умело манипулират инвестициите си в петата част от държавния дълг на САЩ, като същевременно не забравят развитието на собствената си военна инфраструктура и инвестициите в НОАК, тогава цялата американска войнственост може да бъде контролирана. Дори примерът на „Хуавей”, когато Китай само намекна, че може да хване големите американски компании, опериращи в КНР за гърлото, имаше ефект и Вашингтон със своите санкции веднага отстъпи. В обикновения смисъл на думата няма да има война между САЩ и Китай, поне в близко бъдеще, тъй като и двете страни разбират, че директната война помежду им е начинание с грандиозни рискове. Друго нещо е работа с опити да се отслабят един друг, със скрити атаки, използване на опосредствани сили и търсене на слабостите един на друг. Превод: В.Сергеев", "date": "2019.08.09", "title": "Експертите оцениха вероятността от война между САЩ и Китай"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/398713-%D0%BE%D0%BF%D0%B0%D1%88%D0%B0%D1%82%D0%B0%D1%82%D0%B0-%D0%BB%D1%8A%D0%B6%D0%B0-%D0%BD%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2", "text": "Сигурно сте видели новината. Другарят Кирил Добрев се погрижи да я разпространи във всички центрове и епицентрове. Там тя беше предадена в надут и патетичен стил, че той е осъдил Румен Петков. Разбирайте - доблестният социалист, човеколюбивият политик, извисеният заместник-председател на БСП, свръхчувствителният шеф на предизборния щаб, развихреният гений е успял да смаже езика на клеветата, стъпкал е гадните клевети и тържествува като военноначалник на победоносна армия. Очевидно обаче, нещо в този сюжет не е било достатъчно на другаря Добрев, усещал е, че в него има драматургична празнина и логическа бездна и заради това пред сайта \"Епицентър\" той реши да се представи като върховен мъченик на идеалите.  , тупна се по гърдите той.     А може и да е пролял някоя сълза!? Не знам!? Другарят Добрев е способен човек. Много неща могат да се очакват от него. Другите му душевни терзания ще ви ги спестя - всеки може да се запознае с тях, ако реши да се рови и ако има достатъчно висок праг на толерантност към халюцинации. Сега е времето за болезнената истината. Ще помоля другарят Добрев да не чете, за да не би пак да загуби съня си, да изпадне в депресия, да ограничи контактите си с приятели и да не смее да се явява на партийни събрания. Нека първо да уточним размера на \"победата\". Искът на другаря Добрев срещу мен беше за 100 хиляди лева. Сто хиляди лева! Рових доста по темата и мога да ви кажа, че на пръстите на едната ми ръка се броят исковете за подобна сума срещу журналисти. Самият размер на исканата сума показва едно. Другарят Добрев не искаше да се бори за компенсация за наранените си чувства. Не,  той искаше да смаже Поглед.инфо и да срита свободното слово в слабините! В крайна сметка, уважаемият съд (на първа инстанция) му присъжда 7 хиляди лв. Ние ще обжалваме и тази сума и битката предстои. Тоест много е рано да се надуват фанфарите и епицентровете да оргазмират по поръчка. Къде са 100 хиляди, къде са 7 хиляди!? Дори това драстично намаляване на сумата би трябвало да е знак за другаря Добрев, че всичките му аргументи издишат пред уважаемия съд, че цялата му мелодрама е пресилена и че адвокатите му са го забъркали в блато, откъдето няма излизане с достойнство. В думите на другаря Добрев обаче ме жегна друго. Той твърди, че съм написал  \"гнусна статия\" по адрес на баща му!? Това е чудовищна лъжа! Безобразна лъжа! Отвратителна и мерзка лъжа! Никога не съм казвал дори и една лоша дума по адрес на Кольо Добрев. Защото синчето може и да не знае, но аз съм бил колега с неговия баща. Не твърдя, че сме били приятели, но бяхме добри познати и бяхме в прекрасни отношения. Кольо Добрев беше мъжкар, държеше на думата си, беше уникален работяга и никога не би си позволил да тъпче лявата журналистика по подобен начин. Имали сме страхотни разговори с него, разбирахме се много добре. Именно от този период си спомням и синчето. Понякога бащата го пращаше да ни купи още една бутилка с пиене. Той обичаше сина си, но добре си даваше сметка, че  качествата му не са за политик . Не напразно малко преди смъртта си е заръчал на най-близките си:  \"Не пускайте Киро в политиката\"! Жалко е, че близките му не го послушаха. Не съм казал нито една лоша дума за Кольо Добрев, не само защото бяхме колеги, не само защото ни свързваха добри отношения, не само защото още помня среднощните ни разговори, а защото Кольо отдавна го няма сред нас. Никога не бих си позволил да ровя костите на мъртъв човек. Има достатъчно герои на днешния ден, които заслужават статии, за да пиша за миналото. Не е наша работа да го оценяваме. Трябва да оставим някаква работа за вършене и на нашите потомци, нали? Опашатата лъжа на другаря Добрев обаче му е била необходима, за да оправдае опита да се стовари съдебната гилотина над Поглед.инфо. Целият негов патетичен гняв е породен от едно интервю на Красимир Райдовски в ПогледТВ, където наистина се дават нелицеприятни оценки за Кольо Добрев, но в крайна сметка журналистиката търси различните гледни точки, нали? И защо не съди Красимир Райдовски, а съди Румен Петков!? В нито един момент не съм споделял крайните мнения по отношение на покойника, но и няма да съм човека, който ще затвори устата на харизматичен събеседник, защото не споделя неговите виждания. Аз не съм другарят Добрев. Днес той просто се опитва да припише тезите на Райдовски на Поглед.инфо, за да може да се изкара пред света жертва, мъченик и кръстоносец в името на баща си, но хайде да спрем с позите. Той не брани никаква памет! Заболяло го е от политическите оценки! Представям си как екипът му от адвокати са ровили като насекоми из целия архив на сайта, за да могат да уплътнят абсурдния си иск за 100 хиляди лева. И защото сумата от 7 хиляди лв със сигурност го е парнала жестоко, сега другарят Добрев се опитва да вдигне пред себе си фигурата на баща си като щит. Не на нас тия! В Поглед.инфо имаме мисията да казваме своята гледна точка. Тя не винаги е удобна, никога не е загладена, винаги е дискусионна. Но целта не е да петним репутации и да сриваме имиджи, а да върнем вкуса към автентичната дискусия в лявото пространство, да възпламеним отново политическите страсти и емоции, които са пътят към различната политика и осмисляне на света. Другарят Добрев е бил обект на мои статии, не защото го смятам за незаобиколим персонаж в политическото поле, а защото според мен той е симптом за тревожното състояние на БСП. Не съм атакувал баща му. Обект на моите атаки (изцяло политически, дори идеологически) е бил другарят Кирил Добрев. Интересно защо обаче той се чувства толкова слаб и нещастен, че рови костите на баща си дори и днес, когато уж би трябвало да триумфира. Аз съм коментирал неговите проблеми, не проблемите на баща му. Не е морално, честно, почтено и откровено всеки път, когато стане напечено, другарят Добрев да търси тежката историческа сянка на баща си, за да се скрие от светлината. Просто не става така. Или заставаш лице в лице с истината, или просто отплуваш към виновното минало. Ето това е диагнозата на другаря Добрев! Той се е обградил с придворни медии и си мисли, че всички трябва да му се кланят заради надутите фанфари, пищящите свирки и всички останали форми на обществена духова музика. Но с лъжи се стига само до задънени улици. С измама не можеш да натрупаш политически авторитет. С медийни балони, както виждаме, не можеш да подмениш реалността. Това са уроци, които другарят Добрев тепърва ще научава! Боя се, че това ще става по най-трудния възможен начин!  ", "date": "2019.08.09", "title": "Опашатата лъжа на Кирил Добрев"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/398715-%D0%B1%D1%83%D0%BC-%D0%BD%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "БНБ регистрира 90 нови българи с влогове над 1 млн. лева Бум на милионерите в България. Само за една година от БНБ регистрираха 90 нови българи с влогове над 1 милион лева. Според статистиката у нас има точно 916 милионери. Общото им богатство възлиза на около 2 милиарда лева. Може ли обаче да се забогатее само от заплата? Средната за страната месечна заплата е 1247 лева.      Сметката показва, че дори и да не прахосаме нито един лев, няма как да станем милионери. Добрата новина е, че хората все пак имат спестявания. Към момента в трезорите на банките има над 53 милиарда лева. Лошата новина е, че ножицата между богати и бедни населени места се разтваря все повече. Най-ниски са заплатите във Видин и Благоевград, а най-високи в столицата. Средна заплата в София е 1724 лева на месец, или разлика от 1000 лева, отбелязва Нова телевизия. В НАП имат данните на 343 родни офшорни милионери.  По разни острови и зони всеки от тях държи в тамошните банки своя сметка със салдо над 1 млн. евро равностойност към 31 декември 2017 г. Тази информация няма нищо общо с . Информацията е събрана от международния обмен. През октомври 2015 г., както ви съобщих, България подписа две международни спогодби – Многостранната конвенция за административно сътрудничество по данъчни въпроси и Многостранното споразумение за автоматичен обмен на информация към чл. 6 от конвенцията. В тях участват 114 държави и близо 40 офшорни зони (ратифицирали са, иначе са я подписали 128 държави досега).  Документите влязоха в сила за нас през 2016 г. и през есента на 2017 бяха получени първите данни. Списъците се обменят всяка година.     НАП може да изиска данни за сметки и доходи на българи зад граница чрез : 1. две евродирективи за сътрудничеството и автоматичен обмен на данъчна информация в ЕС;  2. международната конвенция, за която стана дума  3. по линия на спогодбите за избягване на двойно данъчно облагане (СИДДО) Проблемите обаче са няколко: 1. декларирането на една банкова сметка в офшор от дадено лице не означава, че са декларирани и др. такива сметки в същия или различен офшор;  2. държавата не проверява съотношението между декларирани доходи у нас и финансови и материални наличности в чужбина и офшорите – т.е. дали няма укрити приходи и активи;  3. държавата се разсея за скандалите с офшорните световни разкрития (например  ), отказа да вземе копие от предложените ни немски дискове със сметки в швейцарски банки и т.н.§", "date": "2019.08.09", "title": "Бум на милионерите в България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/398716-%D0%B7%D0%B0-%D0%BB%D0%B8%D1%87%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BF%D1%80%D0%B5%D0%B7-%D1%87%D0%B8%D1%81%D1%82%D0%B8%D0%BB%D0%B8%D1%89%D0%B5%D1%82%D0%BE-%D0%B5%D0%B4%D0%B8%D0%BD-%D0%B4%D0%B5%D0%BD,-%D0%BF%D1%80%D0%B5%D0%BA%D0%B0%D1%80%D0%B0%D0%BD-%D0%B2-%D0%BF%D0%B0%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D1%81%D0%BB%D1%83%D0%B6%D0%B1%D0%B0", "text": "В задушния коридор на Паспортната служба в община Слатина се вие опашка от 50-ина души, които чакат от час до три часа в зависимост от услугата, за получаване на готов паспорт или за подаване на заявление за издаване на личен документ.           Постепенно недоволството се надига, хората запълват чакането с тих ропот, оплаквания и споделени неволи. За млада жена на 30-на години това е вторият ден, в който си взима отпуск, за да се нареди на опашката. Предишния ден е чакала час и половина, за да се добере до заявлението за издаване на личен документ, което може да се получи единствено лично. Процедурата е следната: първо се чака за получаване на заявление от час до час и половина, в зависимост от късмета и съобразителността коя опашка ще изберете. То може да се получи на всички гишета. Заявлението се попълва в коридора, гражданинът заплаща таксата за издаване на касата в паспортното и отново се нарежда на опашката, за да го подаде. Чакането е отново час – час и половина. На гише 8 и гише 9. Подаването на заявлението отнема цял ден или дори два в зависимост от това кога отидете да се наредите пред гишетата. Когато паспортът ви е готов, за да го получите отново ще чакате на гише 3 от час до час и половина. Макар че получаването отнема само няколко минути, на същата опашка чакат и хора за вземане на заявление.   Общо прекараното време в задушния коридор за издаване на личен документ може да достигне до 4 часа. Така българският гражданин преминава със смирение през изпитанието на чистилището, за да заслужи свидетелството си за гражданин на държавата. Чува се и глас, че човек може да предпочете да даде тия пари, които губи от работата си в момента, под масата, за да мине по бързата процедура. Също така се чуват предупреждения, че служителите могат изведнъж да обявят почивка, която не е упомената, както вече се е случило в 15.00. Някой съветва да се подават документи в другите паспортни служби в София. Друга чакаща казва, че на Мария Луиза е още по-неприятно. Вината за това вижда в емигрантите, огромни черни бабаити с бели зъби, които чакали там за гражданство. Мъж предлага на чакащите да се присъединят след това към поканата от Фейсбук за протест с пръскалки пред парламента, хем ще ни дойде охладително. От края на опашката, която се вие навън пред вратата, се чуват гневните коментари на друг. „Какво мълчите, това в Люлин няма как да стане там циганиите отдавна да са избили вратите, защо там не е така тук нали сте много специални.“ Все пак мъките имат край и хората си тръгват щастливи след срещата си с администрацията. Огромни усмивки са изписани на лицата на тези, които излизат от стаята. Усмивки на победители – до следващото чакане, до следващите ни общи неволи, от които излизаме поотделно. 5-годишно момиченце подскача наоколо, удря по стената и виси на дръжката на вратата пред мен. Майка му чака след мен. Когато мъжът излиза от стаята с усмивка, споделя – смениха служителката и става по-бързо. На въпроса ми какви са причините според нея за чакането, служителката отговаря, че били комплексни. От една страна шумът около изтичането на лични данни от регистрите на НАП кара хората да преиздават документите. В същото време тече втора скрита вълна на преиздаване на документи, тъй като в момента изтича срокът на документите, които са издадени при задължителната смяна от 2000 – 2001 г.     Много българи се завръщат от чужбина или използват момента преди да заминат на почивка, за да подновят личните си документи, освен това служителите не достигат и самите те чакат с нетърпение отварянето на нови гишета в центъра на София. Служителката съветва гражданите да се насочат към други паспортни служби, които са по-малко натоварени. От три месеца е приета промяна и всеки може да подава заявление за лични карти и паспорти във всяка служба независимо от адреса си на регистрация. А в паспортното на Слатина всеки ден е така.     Също така се чуват предупреждения, че служителите могат изведнъж да обявят почивка, която не е упомената, както вече се е случило в 15.00. Някой съветва да се подават документи в другите паспортни служби в София. Друга чакаща казва, че на Мария Луиза е още по-неприятно. Вината за това вижда в емигрантите, огромни черни бабаити с бели зъби, които чакали там за гражданство. Мъж предлага на чакащите да се присъединят след това към поканата от Фейсбук за протест с пръскалки пред парламента, хем ще ни дойде охладително. От края на опашката, която се вие навън пред вратата, се чуват гневните коментари на друг. „Какво мълчите, това в Люлин няма как да стане там циганиите отдавна да са избили вратите, защо там не е така тук нали сте много специални.“   Все пак мъките имат край и хората си тръгват щастливи след срещата си с администрацията. Огромни усмивки са изписани на лицата на тези, които излизат от стаята. Усмивки на победители – до следващото чакане, до следващите ни общи неволи, от които излизаме поотделно.   5-годишно момиченце подскача наоколо, удря по стената и виси на дръжката на вратата пред мен. Майка му чака след мен. Когато мъжът излиза от стаята с усмивка, споделя – смениха служителката и става по-бързо. На въпроса ми какви са причините според нея за чакането, служителката отговаря, че били комплексни. От една страна шумът около изтичането на лични данни от регистрите на НАП кара хората да преиздават документите. В същото време тече втора скрита вълна на преиздаване на документи, тъй като в момента изтича срокът на документите, които са издадени при задължителната смяна от 2000 – 2001 г.   Много българи се завръщат от чужбина или използват момента преди да заминат на почивка, за да подновят личните си документи, освен това служителите не достигат и самите те чакат с нетърпение отварянето на нови гишета в центъра на София. Служителката съветва гражданите да се насочат към други паспортни служби, които са по-малко натоварени. От три месеца е приета промяна и всеки може да подава заявление за лични карти и паспорти във всяка служба независимо от адреса си на регистрация. А в паспортното на Слатина всеки ден е така.", "date": "2019.08.09", "title": "За лични документи през чистилището. Един ден, прекаран в Паспортната служба"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/398717-%D0%BE%D1%82-%D1%81%D0%BB%D0%B0%D0%B2%D0%B8-%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B8", "text": "За да разбуни духовете в България през последните десетина дни, човек трябва просто да се казва Слави. След като по-известният такъв - Трифонов - каза \"чао!\" на bTV, обяви свой собствен телевизионен проект и най-важното - създаването на политическата \"Няма такава държава\", обществото се разцепи по оста \"За Слави\" и \"Против Слави\". Подкрепящи и отричащи политическите мераци на телевизионния водещ не само споделят мнението си за него и за \"Няма такава държава\", но и се заливат едни други с обиди в социалните мрежи. Но това, че Facebook даде поле за неконтролируемо изливане на омраза и почти изключи възможността за смислен и аргументиран дебат не е днешната ни тема.     Разбираемо е защо има такова поляризиране на мненията около намеренията на Слави Трифонов - все пак той влиза в политическия живот с конкретни идеи, които ще засегнат начина на управление на държавата и целят промяна, без значение дали я определяте като \"добра\" или \"лоша\", и които биха могли да се отразят на живота на всички ни. Нормално е появата на нов политически субект с явен потенциал заради популярността на водещия да доведе до реакции и ангажираност в обществото. Не само, че е нормално - радващо е, защото показва липсата на апатия по темата във времена, в които слабата заинтересованост на голяма част от българските граждани към политиката, това как ги управляват и това кой и как ще ги управлява занапред ясно проличава от изборните резултати. От този Слави обаче общественият интерес бързо се прехвърли върху друг Слави - влогърът , който стои зад YouTube канала The Clashers.*  В тема се превърна новината, че от администрацията на дирекция Национален парк \"Рила\" ще го глобят с 5000 лв. за организирането на масово посещение на връх Мусала. Слави Панайотов не е Слави Трифонов, но не е неразпознаваем. Каналът му в YouTube има вече 600 000 последователи - цифра, на която всяка партия у нас би се зарадвала. Разликата тук обаче е най-вече в значимостта на скандала, който се развихри около неговата глоба. Защото и темата с този Слави също доведе до поляризация в обществото, при това остра. От една страна той се радва на внушителна и впечатляваща подкрепа от много от почитателите на видеоклиповете си (сред които такива като топ 10 на предсказанията на Ванга и топ 10 световни загадки). От другата са тези, които заемат страната на наложилите глобата - в това число и планинари, които са на мнение, че санкцията е оправдана с оглед на отражението на такова масово посещение върху природата. Кой крив, кой прав в случая със Слави Панайотов и Национален парк \"Рила\" може да се обсъжда дълго, подробно и с помощта на аргументи в полза на всяка от страните. Въпросът е има ли смисъл. Все пак говорим за частен казус - частно лице, глобено от юридически орган на подчинение към Министерството на околната среда и водите (МОСВ). Пряко засегнат е самият Панайотов, който в свой клип по темата хем отрича, хем не ролята си на организатор на мероприятието, за което е глобен (платил е за охрана, обявил е кога и как ще се състои събитието, и пр.). Това просто е от онези летни теми, в които ваканцията на политиците не ни дава достатъчно поводи да хулим, да се присмиваме, да цъкаме с език или да оплакваме колко съсипана е държавата. Това е тема, която в един по-натоварен период от годината вероятно щеше да мине по периферията на новините, ако изобщо влезеше в тях. Причината е в нейната ниска обществена значимост. Единственото полезно, което може да се случи от този казус, е да се обърне внимание на това как се управляват природните паркове у нас и на рисковете, които масовият туризъм носи за природата. Другото са обичайното повтаряне на клишета за това как подобни случаи гонят младите българи от родината им. Поне на един от тези два акцента - този за управлението на парковете в страната, Панайотов очевидно планира да обърне внимание предвид намерениетому за \"мирно шествие\" по повода. За съжаление обаче дискусиите, които се водят около казуса, почти не са в тази насока. А дискусии има, просто смислените аргументи сред коментарите се губят в морето от обиди между представители на двете групи. Обиди се леят и срещу самия Панайотов, и срещу хората, наложили му глоба (от които бързо се достига до цялата политическа класа). По-важна тема се оказва дори финансовото състояние на влогъра и това има ли право да иска средства от феновете си или не. В същите тези коментари като ехо се чуват и някои от нещата, които самият Панайотов казва във видеото, с което дава своята гледна точка за казуса. Там той обяснява, че е \"обезверен от българската държавност\", както и че ако сме живеели в \"нормална държава\" институциите са щели да помогнат с организацията, а в България пречат. Към финала, с жестове сякаш излезли от наръчника на Тръмп за публично говорене, заявява: \"Аман вече от политически съсловия, които всеячески ни мачкат!\" А масата зрители бързо грабват вилите в подкрепа на новия си герой, който със своя личен казус успява да канализира тяхното собствено недоволство. Защото и този Слави, като онзи, печели хората като казва това, което те искат да чуят. Спорно е доколко това е контруктивно, тъй като за момента поражда само обществено разделение. При единия Слави (Трифонов) ще следим какви са резултатите месеци, а може би години напред. При другия ще видим дали неговият евентуален митинг ще произведе ползотворна дискусия за грижата на българската природа, или резултатът ще си остане същия - 5000 лева по-малко в джоба му и няколкохиляди абонати и гледания повече на канала му в YouTube**. В този ред на мисли вече се чудим за какво ще ни скара следващият Слави. Някой чувал ли е какво прави Бинев в последно време?", "date": "2019.08.09", "title": "От Слави та на Слави"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/398718-%D1%82%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D1%82-%D0%BA%D0%B0%D1%82%D0%BE-%D0%BA%D0%BB%D0%BE%D1%83%D0%BD%D0%B8-%D0%B8-%D1%82%D0%BE%D0%B2%D0%B0-%D0%BA%D0%B0%D1%80%D0%B0-%D1%85%D0%BE%D1%80%D0%B0%D1%82%D0%B0-%D0%B4%D0%B0-%D0%B3%D0%B8-%D0%BF%D0%BE%D0%B4%D1%86%D0%B5%D0%BD%D1%8F%D0%B2%D0%B0%D1%82", "text": "Те изглеждат като клоуни и това кара хората да ги:  \r\n   \r\n   Като мнозина си казват: поне ще се посмеем, не може тоя „образ“ да е лош, нали?... най-много „смотан“, но не и лош или страшен. \r\n Грешка и по двете точки. Спомнете си „То“ на Стивън Кинг.  \r\n В реалността това са добре изработени маски на психопатични нарциси.  \r\n Да прегледаме, за минута, какво пише в Encyclopedia of Mental Disorders относно признаците, които проявяват психопатите, по които всъщност можем да ги разпознаем (спестявам ви точковата система на оценяване): \r\n   - сладкодумен, с повърхностен чар; \r\n - грандиозна самооценка; \r\n - патологичен лъжец; \r\n - манипулатор; \r\n - липса на чувство за вина или съжаление; \r\n - липса на емпатия; \r\n - паразитиращ начин на живот; \r\n - слаб контрол на поведението; \r\n - сексуален промискуитет (безразборност);  \r\n - липса на реалистични краткосрочни планове; \r\n - импулсивност; \r\n - безотговорност[…] \r\n   Има ли смисъл да се задълбочаваме точка по точка, за да разберем, че дадени лидери (за които предполагате, че говорим, гледайки откриващата снимка) са всъщност… ами може и да не са такива, но… \r\n   … но определено проявяват определени симптоми да антисоциално девиантно поведение.  \r\n - липса на реалистични краткосрочни планове – Тръмп иска стена на границата с Мексико, за която е готов да потроши баснословна цена, уверявайки ни, че това ще направи Америка велика отново;   вярва, че Brexit ще възстанови величието на Британия, а хората гледат и на двамата както човек гледа на пиян фен от публиката до ринга, който крещи, че ще пребие  .  \r\n - сексуален промискуитет (безразборност) – E… Тръмп е известен с това, че е засечен и записан как казва за жените, че хич не му пука – понеже е известен (това беше преди да стане президент)… се възползва и ги сграбчва за… всъщност каза: Grab them by the pussy – не искам аз да съм този, който ще ви го превежда, питайте Google.  \r\n   Безотговорност, паразитиращ начин на живот, сладкодумен, патологичен лъжец, грандиозна самооценка… дори не знам откъде да започна!  \r\n   Правителството на Британия ще похарчи 2,1 милиарда (правилно прочете: МИЛИАРДА) лири за спешен фонд за евентуален (най-вероятен) Brexit без сделка. Простите сметки сочат, че с тази сума всяка една медицинска сестра в Обединеното кралство може да получи 10-процентно увеличение на заплатата.  \r\n   \r\n   И докато Британия потъва, все повече полицейски началници алармират за повишен риск от насилие сега; и от липса на съдействие с Европейските служби в бъдеще, все повече семейства губят спестяванията си,   решава да похарчи 100 млн. лири само за реклама на Brexit без сделка. Тоест – 100 милиона за прах в очите, за упойка – да ги боли по-малко, докато им режат здравия крак, за… схванахте идеята! \r\n   \r\n   В САЩ насилието на бели расисти се засили с идването на власт на Тръмп . Тръмп нарича мексиканците „изнасилвачи“, докато се опитва да пробута детинска си идея за стена, набива в главите на хората, че са заплашени от инвазия, открито нарича афроамериканците „негри“, както описват бивши служители на Белия дом и членове на кабинета.  \r\n Тръмп обаче реши, че трябва да осъди белия расизъм и да се направи на света вода ненапита.  \r\n Да, реално той не е казал в пряк текст: убийте ги. Факт е обаче, че убиецът от Ел Пасо е бил фен на Тръмп, както и много от задържаните през последните две години обикновени побойници, които са нападали цветнокожи по улиците в Америка.  \r\n Да, реално Тръмп не е дръпнал спусъка; реално Тръмп не е убил никого. Знаете ли кой още не е убил никого, но е бил чудесен вдъхновител? \r\n   Чарлс Менсън.  \r\n   За първите 216 дни на 2019 г. в САЩ имаше 251 масови стрелби с жертви.  \r\n Междувременно плямпането в стил „Да направим Америка отново велика“ и реторика, напомняща тази на нацистката партия, възкачи патриотарството на пилон и превърна символиката на държавността в сектантство.  \r\n Мъж в Монтана удари и счупи черепа на 13-годишно дете по време на щатски панаир и родео, защото момчето не си свалило шапката по време на националния химн, с което показало „неуважение“. Детето е получило кръвоизлив от ушите и е загубило съзнание.  \r\n   Съвсем официално лобито на Националната оръжейна асоциация (NRA) налива стотици милиони в спонсорство на Републиканската партия (партията на Доналд Тръмп), както и съвсем официално – включително чрез реклами по медиите – NRA иска да се охлаби ОЩЕ повече контролът върху оръжията. Всъщност… след всяка масова стрелба в САЩ, NRA и нейните най-върли фенове започват да говорят за още по-голямо въоръжаване, за да можели, видите ли, да се защитават от стрелците. После…  \r\n … после се оказва, че стрелците все са хора с дълга история в средите на NRA.  \r\n   На това му се казва да наливаш масло в огъня и на света няма по-добро описание на въпросната метафора.  \r\n Нарцисите, психопатите, социопатите – имат един чудесно премерен ход за пречупване и на последната ви защита. Изричането на гигантски лъжи, за които знаете, че са лъжи, но после така усърдно, хладнокръвно и систематично започват да ги защитават, че ви карат да се усъмните в реалността. Веднъж случило се това, вие ще се съмнявате винаги в реалността и така ще отворите вратата на техните „истини“.  \r\n   Тръмп нарича едни от най-добрите медии в света  .  \r\n   Тръмп нарича Глобалното затопляне фалшиви новини, измислица, лъжа… вероятно това няма нищо общо с лобито на корпорациите, сочени за най-замърсяващите планетата. И упорито и систематично защитава „тезата“ си. Разбира се, без научни сведения, с които да подплати, не. Защитава с: „няма пък, няма пък, няма пък, няма пък вие да ми кажете!“  \r\n           През 2017 г., по време на една доста студена зима в Североизточните щати, се изцепи, като двойкаджията на класа, и каза, че трябвало сега да се появи малко от „доброто старо Глобално затопляне“. Дони се опита да е забавен, но учените му обясниха, че студът в САЩ е част от климатичните промени, които отрича, а самата планета му поднесе малко от онова „добро старо Глобално затопляне“: „ “.  \r\n   Още  преди повече от 50 години  Хънтър С. Томпсън предсказва идването на власт на човек като Тръмп. В книгата си „Ангелите на ада“ той описва зараждането и развитието на цели групи от недоволни изоставащи от цивилизацията, технически неграмотни, неуки, враждебни към всичко и всички американци, търсещи мъст, без да знаят от кого и затова се хвърлят фанатично в насилие срещу всичко.  \r\n   Еволюцията на този тип групи логично доведе до избирането на един подобен на тях лидер, влюбен в омразата.  \r\n   Още през 1989 г. Тръмп се заиграва с омразата и разбива живота на няколко човека. Петима младежи са арестувани за изнасилването на Триша Мейли. Тръмп започва кампания, използвайки и медиите, за да ги очерни и дори говори за смъртна присъда. Магистратите са смачкани от обществения натиск. Петимата са осъдени и лежат в затвор, докато не се оказва, че извършителят е съвсем друг. Това става през 2002 г. Адвокатът на набедените обвинява кампанията на Тръмп за основен виновник клиентите му да лежат години в затвора без вина. До ден днешен Тръмп не се е извинил на никого.  \r\n Днес Тръмп отново иска федерално възстановяване на смъртното наказание. \r\n", "date": "2019.08.09", "title": "Те изглеждат като клоуни и това кара хората да ги подценяват"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/398719-%D0%BA%D0%B0%D0%BA%D0%B2%D0%BE-%D1%87%D0%B0%D0%BA%D0%B0-%D0%B4%D0%B5%D1%86%D0%B0%D1%82%D0%B0-%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BE%D1%82-1-%D1%8F%D0%BD%D1%83%D0%B0%D1%80%D0%B8-2020-%D0%B3-%D0%B8%D0%BB%D0%B8-%D0%BA%D0%B0%D0%BA-%D0%B8%D0%B4%D0%B2%D0%B0-%D0%BD%D0%BE%D0%B2%D0%BE%D1%82%D0%BE-%D1%80%D0%BE%D0%B1%D1%81%D1%82%D0%B2%D0%BE", "text": "  Какво чака децата и родителите им от 01.01.2020 г. Или как идва новото робство.     Съгласно приетите промени в Закона за социалните услуги (ЗСУ), обнародвани в Държавен вестник, брой 24 от 22 март 2019 г. и влизащи в сила от 01.01.2020 г., се предвижда в чл. 30, т. 2 чуждестранни фирми, развиващи търговска дейност, както и чуждестранни физически лица и НПО да могат да предоставят социални услуги у нас.   Особено интересен е фактът, че законът разрешава и местните, и чуждестранните лица да бъдат финансирани без ограничения от европейски структури и инвестиционни фондове, европейски и международни (включително от страни извън ЕС) програми и проекти, международни финансови институции (банки, инвестиционни фондове) от всякакви физически и юридически лица и от други източници. Законът позволява на тези лица дори да нямат лиценз по българското законодателство за тези услуги.   Частните доставчици на социални услуги ще се финансират от държавата и общината, т.е. от нашите данъци, от таксите, които гражданите ще плащат на частния доставчик, които той сам ще може да определя и от чуждестранните спонсори, които ще могат да инвестират на българския пазар и ще получават печалба от социалните услуги, които ще плащаме ние, както и от настаняването на деца при приемни родители, кризисни центрове, които по-скоро ще станат детски затвори, ще печелят и от международните осиновявания.   Вие няма да може да избирате дали да ползвате дадена социална услуга, ще бъдете задължен да я плащате и ползвате, т.е. ако не я платите ще станете длъжник на частните доставчици на услуги, които биха могли да продадат дори жилището ви, заради неплатени задължения и така само заради дълговете към тях вие може да станете несъстоятелни да отглеждате своите деца.   Ще последва насилствено отнемане без съдебна заповед или решение по всяко време, когато частникът пожелае.   Ако се съпротивлявате и не плащате, частните \"социални\" ще могат да ползват полиция, бодигардове, събирачи на вземания, съдебни изпълнители.   Частниците ще дават становище пред съда кой е по-добър родител при спор за родителски права, ще се намесват и при родителски конфликти.   И от това отново ще печелят, вземайки страната на по-богатия.   Де факто, а и де юре от 01.01.2020 г. идват новите бирници в България, които ще смъкват по няколко кожи от гърба ви и накрая пак ще вземат децата ви.   Пътят към Ада е послан от добри намерения.   Следва продължение.", "date": "2019.08.09", "title": "Какво чака децата и родителите от 1 януари 2020 г. Или как идва новото робство"}
{"url": "http://www.classa.bg/%D1%81%D0%B2%D1%8F%D1%82/item/398698-%D0%B2%D1%8A%D0%B7%D0%BC%D0%BE%D0%B6%D0%BD%D0%B8%D1%82%D0%B5-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8-%D0%BE%D1%82-%D0%BD%D0%BE%D0%B2%D0%B8%D1%82%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0", "text": "След подписването на заповед за замразяване на всички активи на венецуелската държава в САЩ, анализаторите са съгласни, че въздействието на тази нова мярка е в световен мащаб. \"Не можем да продължим да правим анализ, без да видим какво се случва в света\", казва Хуан Карлос Валдес, експерт в областта на данъчното право. Според него „ангажиментът на САЩ да завземе Венецуела се дължи на факта, че в районите, където се водят борби за икономически, финансови, военни и енергийни хегемонии, южноамериканската страна би могла да претендира за последната, тъй като има най-големите запаси на суров нефт в света\". Според Валдес, Белият дом няма реален интерес да има евентуално правителство, председателствано от венецуелската опозиция, въпреки признаването на Хуан Гуайдо за \"президент на власт\" на 23 януари. „Те се интересуват от вътрешен конфликт, чрез който да завземат енергията без проблеми, както правят в Либия\", добавя той. От своя страна международникът Жан-Пол Мерц смята, че действията срещу латиноамериканската държава, „в опита открито да се смени правителството, показаха че, макар и мощни, едностранните инициативи на САЩ се сблъскват с все повече трудности за изпълнение, поради отношенията между страните с все по-голяма независимост от финансовото господство на Вашингтон\". Валдес припомня, че руският и китайският блок изместват хегемонията на САЩ, което би обяснило \"ангажимента на САЩ с Венецуела, за да не се наклони енергийният баланс по друг начин.\" И двамата специалисти подчертават съпротивата на венецуелците срещу икономическа и финансова блокада, която се стеснява много повече през последните години, като пречи на държавата да прави нормални покупки на храна, лекарства и основни консумативи. По този повод, както твърдят дори венецуелската опозиция и висшите американски говорители, \"санкциите не са насочени срещу народа, икономиката или петролната зона, а срещу правителството на президента Николас Мадуро\". Тези действия, според Мерц, са балансирани от международна медийна стратегия, която \"се опитва да засили лидерството на опозицията\" и да скрие наказателните действия, които \"самите те насърчавали, без да се замислят за последствията върху населението\". В краткосрочен план, обяснява университетският професор, тези наказателни мерки на САЩ. срещу Венецуела пряко засягат изпращането на парични преводи, положението на мигрантите, присъствието на венецуелския дипломатически персонал в организации като Организацията на обединените нации (ООН) и поддържането на активи на всеки гражданин на тази държава в американски банки. Като се има предвид тази ситуация, експертът намеква за необходимостта от Каракас да засили политиката на отваряне към нови пазари - която се насърчава от няколко години - като Индия, Турция, Иран, Русия и Китай. На въпроса как да избегне по-нататъшни агресии, той счита, че страната му трябва да изостави обхвата на влиянието на САЩ. „Те няма да спрат да ни атакуват, за да постигнат целта си\", като повтори, че Венецуела разполага с „всички ресурси, необходими, за да бъде привлекателна дестинация\" за инвестиции.", "date": "2019.08.09", "title": "Възможните последици от новите американски санкции срещу Венецуела"}
{"url": "http://www.classa.bg/%D1%81%D0%B2%D1%8F%D1%82/item/398699-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B4%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%82-%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BA%D0%B8%D1%80%D0%B3%D0%B8%D0%B7%D1%81%D1%82%D0%B0%D0%BD", "text": "Един човек е загинал, а над 40 са ранени в сряда по време на неуспешна операция на киргизските специални сили за арест на бившия президент Алмазбек Атамбаев. Бившият президент е заподозрян в корупция, в подпомагане на незаконното преобразуване на земя, в освобождаването на опасен престъпник от затвора, в незаконната доставка на въглища към ТЕЦ на столицата на страната, както и в незаконно придобиване на земя близо до Бишкек, за изграждането на къща. Специалните сили щурмуваха резиденцията на Атамбаев в Кой-Таш, на 20 километра от столицата на страната, и се сблъскаха със съпротива от стотици привърженици на експрезидента, които бяха вече там. В резултат на сблъсъците офицер от специалните части почина от огнестрелна рана, докато 43 души, включително местен журналист, бяха ранени. Междувременно съветникът на Атамбаев, Фарид Ниязов, отрече информацията за предполагаемия арест на бившия президент, като уточни, че той все още е в къщи. По-късно самият Атамбаев направи изявление, като помоли силите за сигурност „да не стрелят по неговите хора\" и показа, че желае да даде показания, както изискват служителите на реда. От своя страна Киргизският комитет за държавна сигурност настоява, че агентите са използвали само гумени куршуми, а бойните патрони са изстреляни от къщата. На 27 юни Киргизският парламент гласува за лишаване от имунитет и статута на бившия президент на Атамбаев, който управлява страната между 2011 и 2017 г., , което отвори вратата за преследването му по наказателни обвинения. Защитата му смята, че това решение противоречи на националната конституция. От своя страна бившият президент се счита за жертва на политическо преследване от сегашното правителство и нарича \"глупост\" всички обвинения срещу него.", "date": "2019.08.09", "title": "Един загинал и десетки ранени при неуспешна операция да арестуват бивш президент на Киргизстан"}
{"url": "http://www.classa.bg/%D1%81%D0%B2%D1%8F%D1%82/item/398700-%D1%81%D0%BA%D0%BE%D1%82%D0%BB%D0%B0%D0%BD%D0%B4-%D1%8F%D1%80%D0%B4-%D0%BA%D0%B0%D0%B7%D0%B0,-%D1%87%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B4%D0%BE%D0%BA%D0%B0%D0%B6%D0%B5-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%BA%D1%80%D0%B5%D0%BC%D1%8A%D0%BB-%D0%B2-%D0%B4%D0%B5%D0%BB%D0%BE%D1%82%D0%BE-%D1%81%D0%BA%D1%80%D0%B8%D0%BF%D0%B0%D0%BB", "text": "Лондонската столична полиция (Скотланд Ярд) разследва дали руският президент Владимир Путин е играл роля в отравянето на двойния агент Скрипал и дъщеря му Юлия, което се случи в британския град Солсбъри миналата година, съобщава The Guardian. Според медиите разузнавателните агенции на Обединеното кралство смятат за „вероятно\" Путин да е одобрил операцията. Скотланд Ярд обаче твърди, че няма доказателства за участието на Кремъл в случая. Ръководителят на полицията за борба с тероризма на Обединеното кралство Нийл Басу подчерта, че разследването продължава. Той подчерта, че британската полиция не може да разчита на спекулации, а на доказателства. \"Ние сме полиция и трябва да намерим доказателствата. Много се спекулира кой носи отговорност, кой е дал заповедите. Цялата тази информация се основава на специализирани знания за Русия. Трябва да разчитаме само на доказателствата\", каза Басу. Освен това британските прокурори твърдят, че разполагат с достатъчно доказателства, за да повдигнат обвинения срещу руснаците Александър Петров и Руслан Боширов, обвинени от британските власти в извършване на атентата. Няколко дни след приемането на Скрипал в болница в Солсбъри, британският премиер Тереза Мей заяви, че са били отровени с нервен агент на име Новичок и че \"много вероятно е руското правителство да стои зад атаката\". Правителствата на Обединеното кралство, неговите съюзници в НАТО и свързаните с тях медии, държаха руското разузнаване за отговорно за случилото се и настояха че Новичок е произведен от Москва. Лондон обаче никога не е представил надеждни доказателства, които да доказват предполагаемата отговорност на руските власти при отравянето. Дори британската лаборатория Портън Даун, която идентифицира веществото, използвано като Новичок и като нервен агент от военен клас, не можа да определи в коя държава е произведено. Въпреки липсата на доказателства за вината на Кремъл, обвиненията на Лондон бяха последвани от война с думи, санкции и дипломатически експулсии (САЩ и 27 други държави, включително 18 държави-членки на Европейския съюз) на руски дипломати. Москва многократно отрича неоснователния характер на обвиненията на Лондон и липсата на доказателства. Президентът Путин заяви, че „отравянето на Скрипал, е случай на политизиран русофобски подход, то е измислено, за да ограничи развитието на Русия като възможен конкурент\". Междувременно руското външно министерство заяви, че обвиненията от британското правителство представляват опит да отвлече вниманието на британското общество от неговите вътрешни проблеми, включително от въпроса за Brexit. Москва също многократно пожела да съдейства за разследването, но Обединеното кралство отхвърли предложението. От своя страна Петров и Боширов казаха в ексклузивно интервю за RT, че са посетили Обединеното кралство през март миналата година като туристи и отрекоха участието си в случая.", "date": "2019.08.09", "title": "Скотланд Ярд каза, че не може да докаже участието на Кремъл в делото Скрипал"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/398702-%D1%81%D0%B2-%D0%B0%D0%BF%D0%BE%D1%81%D1%82%D0%BE%D0%BB-%D0%B8-%D0%B5%D0%B2%D0%B0%D0%BD%D0%B3%D0%B5%D0%BB%D0%B8%D1%81%D1%82-%D0%BC%D0%B0%D1%82%D0%B5%D0%B9,-%D0%BE%D1%82-%D0%B4%D0%B2%D0%B0%D0%BD%D0%B0%D0%B4%D0%B5%D1%81%D0%B5%D1%82%D1%82%D0%B5-%D0%B0%D0%BF%D0%BE%D1%81%D1%82%D0%BE%D0%BB%D0%B8", "text": "  Св. апостол Матия бил родом от Витлеем и произлизал от Юдовото племе. След   всички апостоли прекарвали в Йерусалим, очаквайки слизането на обещания Св. Дух. Тогава ап. Петър представил на 120 участници в молитвеното събрание двама от   – Йосиф и Варсава, наричан Юст, и Матия, за да допълнят чрез жребий 12-то число на апостолите Христови след отпадането на  .  – казал им апостол Петър, -     Хвърлили за тях жребие. Жребието се паднало на Матия и той бил причислен към единадесетте апостоли. След   апостол Матия първоначално благовествувал евангелието в   и в Юдея заедно с другите апостоли. След това заедно с апостолите   и   ходил в Сирийска  , в кападокийския град Тиан и в Синоп. Тук бил затворен в тъмница, из която чудесно го освободил св. ап. Андрей Първозвани. Подир това пътешествал в Амасия, Едеса, Севастия и дори ходил в Етиопия. След дълго проповедничество по разни градове и след много и различни страдания за името Христово св. ап. Матия приел мъченическия венец в Йерусалим, като бил убит с камъни.", "date": "2019.08.09", "title": "Св. апостол и евангелист Матей, от Дванадесетте апостоли"}
{"url": "http://www.classa.bg/%D1%81%D0%B2%D1%8F%D1%82/item/398703-%D0%BE%D0%B1%D1%80%D0%B0%D1%85%D0%B0-%D0%BC%D0%BE%D0%BD%D0%B5%D1%82%D0%BD%D0%B8%D1%8F-%D0%B4%D0%B2%D0%BE%D1%80-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE", "text": "Въоръжени крадци нахлули вчера във федералния монетен двор в мексиканската столица и задигнали златни монети на стойност над 2 милиона долара от трезора, който бил оставен отворен. Грабежът, извършен посред бял ден, е най-новото зрелищно престъпление в град Мексико, където се вихри престъпност и беззаконие, посочва Ройтерс, цитирана от БTA \r\n   \r\n   Трима мъже, единият от които размахвал огнестрелно оръжие, нахлули сутринта в клон на „Каса де монеда“ (монетния двор), след като хвърлили на пода охранител и му отнели оръжието. \r\n Единият от крадците влязъл в трезора, който бил отворен, и напълнил раница със 1567 златни монети, часовници и други ценни вещи. Тези монети, наречени „сентенариос“, имат номинална стойност 50 мексикански песос, но се продават за 31 500 песос (1610 долара) едната. Общата сума на откраднатото е над 2,5 млн. долара. \r\n         \r\n", "date": "2019.08.09", "title": "Обраха монетния двор на Мексико"}
{"url": "http://www.classa.bg/%D1%81%D0%B2%D1%8F%D1%82/item/398704-%D0%B4%D0%B6%D0%BE%D0%BD%D1%81%D1%8A%D0%BD-%D0%B1%D0%BB%D1%8A%D1%84%D0%B8%D1%80%D0%B0-%D0%B4%D0%BE-%D0%BA%D1%80%D0%B0%D1%8F", "text": "От гледна точка на много британци спорът за  наистина достигна своя абсолютен връх: Ако новият премиер не иска да слуша парламента - който иска да предотврати Brexit без споразумение, кралицата трябва да се намеси и да освободи Борис Джонсън, настояван противници на Brexit. За много британци въвличането на 93-годишната кралица в политически кавги е все едно да ги помолите да си излеят чая за пет часа: немислимо. Но предложението показва колко решителна стъпка възнамеряват да предприемат противниците на Brexit, за да предотвратят страховития Brexit без сделка. Депутатите от Уестминстър не се отказват от борбата: те са все по-склонни да стигнат до крайности. Точно това обаче е същината на тактиката на новия министър-председател. Джонсън е хардлайнерът на Brexit, който би искал да сключи сделка с ЕС - но само при своите условия.     И ако европейците не се съгласят на това, няма да има преговори. Тогава Великобритания ще си замине на 31 октомври, само че без сделка. Баста. Министрите му нетърпеливо обясняват кой е отговорен за целия хаос на Brexit: ЕС. Но също както едва ли някой британец очаква кралицата да се намеси в спора за Brexit, малко вероятно е Джонсън да се справи със своята тактика. Съпротивата в парламента е твърде голяма. Но ако той призна това и отстъпи, това би го сринало фатално: На следващите избори много избиратели биха преминали към партията Brexit. Само ако Джонсън се прави на непоколебимия хардлайнер до последно, може да се надява на електорална победа, ако тогава свика нови избори. Докато това не се случи, Джонсън ще продължи напред с подготовката за Brexit без сделка. Едва когато Парламентът го спре, той ще предложи да поиска удължаване на процеса в Брюксел и свикване на нови избори. А кралицата ще остане невъвлечена.   ", "date": "2019.08.09", "title": "Джонсън блъфира до края"}
{"url": "http://www.classa.bg/%D1%81%D0%B2%D1%8F%D1%82/item/398705-%D1%82%D1%80%D1%8A%D0%BC%D0%BF-%D1%81%D0%B8%D0%BB%D0%BD%D0%B8%D1%8F%D1%82-%D0%B4%D0%BE%D0%BB%D0%B0%D1%80-%D0%B2%D1%80%D0%B5%D0%B4%D0%B8-%D0%BD%D0%B0-%D0%B8%D0%B7%D0%BD%D0%BE%D1%81%D0%B0", "text": "Американският долар е твърде силен, което вреди на износа. Това заяви президентът на страната Доналд Тръмп, отправяйки поредната си критика към Федералния резерв, че държи лихвите по-високи, отколкото той би искал, предаде DPA. „Като ваш президент, човек би си помислил, че ще бъда въодушевен от нашия много силен долар. Не съм!\", написа Тръмп в Twitter. Този негов коментар бе поредният упрек срещу централната банка и бележи завръщането на президента към отколешните му възгледи за световната резервна валута.     Тази седмица САЩ обвиниха Китай, че обезценява юана и определиха Пекин като валутен манипулатор на фона на продължаващата търговска война между двете най-големи икономики в света и признаците, че тя се задълбочава. Търговската война оказва натиск върху глобалната икономика, отбелязва ДПА. Президентът на Фед Джероум Пауел открито заяви, че планира да завърши четиригодишния си мандат въпреки опасенията, че Тръмп може да се опита да го прекрати по-рано. Туитовете на президента срещу централната банка стават все по-редовни, а тонът им - все по-раздразнен. По-рано през седмицата  подписаха съвместен призив, настоявайки да се зачита независимостта на централната банка.  \"Общо ние служихме на нацията си почти 40 години и бяхме назначавани и преназначавани от шестима президенти, както републиканци, така и демократи. Всеки от нас трябваше да вземе трудни решения, за да насочи икономиката към законодателните цели на Федералния резерв за максимална заетост и стабилни цени. В ретроспекция не всички наши решения бяха перфектни. Но ние вярваме, че тези решения бяха по-добри, защото бяха продукт на непартийни, неполитически оценки, основаващи се на анализ на дългосрочните икономически интереси на гражданите на САЩ, а не мотивирани от краткосрочна политическа изгода\", написаха за Wall Street Journal Пол Волкър, Алън Грийнспан, Бен Бернанке и Джанет Йелън.  ", "date": "2019.08.09", "title": "Тръмп: Силният долар вреди на износа"}
{"url": "http://www.classa.bg/%D1%81%D0%B2%D1%8F%D1%82/item/398706-%D1%80%D1%83%D1%81%D0%B8%D1%8F-%D1%82%D1%80%D1%83%D0%BF%D0%B0-%D0%BC%D0%BD%D0%BE%D0%B3%D0%BE-%D0%BF%D0%B0%D1%80%D0%B8-%D0%B8-%D0%B7%D0%BB%D0%B0%D1%82%D0%BE", "text": "Почти незабелязано Русия натрупа огромен златен и паричен резерв. Човек би могъл да си помисли, че Путин се готви за война или някаква тежка криза. Какво се крие зад тези действия на Кремъл?       Когато чете макроикономически оценки за Русия, човек напоследък непрекъснато има натрапчивото усещане за дежавю. Същото важи и за последния доклад на Международния валутен фонд (МВФ). Икономиката на Руската федерация, както и досега, зависи от международните цени на енергоносителите. В доклада се казва, че тъкмо падането на тези цени през последните пет години е най-сериозната причина за спадането на руския БВП. На второ място като фактор са западните санкции, макар че Русия в по-малка или по-голяма степен се е адаптирала към тях. Трети отрицателен фактор е недостигът на инвестиции, породен от факта, че правителството паркира в резервни фондове всички приходи от износа на нефт, надвишаващи 40 долара за барел. Експертите от МВФ смятат, че в резултат от всичко това за петте години между 2014 и 2018 БВП на страната е нараснал само с 2,5 процента. Ако ги нямаше санкциите, ръстът може би щеше да бъде 3,5%. А ако можехме да изчистим всички изброени отрицателни фактори, ръстът щеше да достигне 6 процента, твърдят авторите на доклада. Според тях, икономическият растеж може да се насърчи, ако се снижи държавната намеса, и се премахнат излишните регулации и проблемите в управлението.     Изводът, който може да се направи от всичко това, е:  , структурни реформи не се провеждат, а държавните корпорации, които се ръководят от корумпирани приятели на Кремъл, са задушили под себе си всякаква икономическа активност в страната. Някои твърдят, че застоят в руската икономика вече е настъпил, но от МВФ все още смятат, че той тепърва се задава. На човек му се иска да ги попита: Ако това сегашното не е стагнация, то какво ли ще бъде, когато тя наистина настъпи? Русия рязко намали външните си дългове Путин уж обеща, че ще влага пари в инфраструктурата, здравеопазването и образованието. Но след като 60 или 70 процента от БВП тъй или иначе са свързани с държавния сектор, всъщност става дума за местене на пари от единия джоб в другия. Това трупане на средства в държавния казан върви с мощни темпове. Русия натрупа огромни златни резерви - факт, който според някои наблюдатели, дава ясно предимство на Русия в условията на изострящия се търговски конфликт между САЩ и Китай. Освен това Русия изплати дълговете си към МВФ и сега общият външен дълг на страната възлиза на по-малко от 500 милиарда долара. За сравнение: дългът на САЩ възлиза на 22 трилиона – 44 пъти повече. Един известен анализатор на голяма западна инвестиционна банка, който се занимава с Русия, смята, че паричните запаси на руското правителство могат да достигнат три и дори повече процента от БВП: „Ако го погледнем от този ъгъл, Кремъл се държи така, сякаш се готви за война или за някаква голяма катастрофа,\" казва експертът. Звучи правдоподобно. Защото дори влошаващият се социален климат и спадащото доверие на избирателите не карат Путин да побърза с инвестициите в най-чувствителните за гражданите области. Често чувам, че Путин, видите ли, бил любител на строгата финансова политика и на монетаризма и просто следвал инстинкта си да събира пари за черни дни – докато все още има пари. На всичкото отгоре държавните корпорации – тоест, две трети от руската икономика – са заплашени от нови американски санкции. На тях им трябва някаква спасителна жилетка. Всичко това е вярно, но все пак: по-рано Кремъл реагираше доста по-гъвкаво и щедро на всяко снижаване на популярността на Путин и неговата политика. Както показателния удар срещу опозицията в Москва, така и споменатата финансова политика (в съчетание с вдигането на пенсионната възраст и на ДДС), според мен, са ясен признак, че Кремъл се готви за сътресения във властта. В програмата сигурно влиза или  , включваWirtschaftщ анексирането на Беларус или присъединяването на сепаратистките „народни републики“ в Донбас (а може би и двете едновременно), или пък драматични промени в многострадалната конституция и превръщането на Путин във фактически пожизнен ръководител на Русия. За осъществяването на втория сценарий ще трябва върху хората да се излее дъжд от рубли, за да се подобри положението им. Лично аз повече вярвам в първия сценарий. Навални, Собол и другите наследници на Путин Но с това проблемите не приключват. Защото дори утре да стане чудо, дори да се смени режимът, а в Кремъл да влезе президент като Навални, Собол или Яшин, а в Държавната дума – най-добрите глави на Русия, всички те ще наследят именно тази икономика, при която десетки милиони граждани зависят от държавата и от нейните пари. Ще наследят и един държавен апарат, който не умее нищо друго, освен да раздава тези пари по заповед отгоре – или да ги краде. Още не знаем дали Путин ще промени конституцията и дали ще започне нова война. Но, умишлено или не, той е циментирал такава система, в която всяка опозиция ще се замисли дали да я разбива или по-скоро да се договори с „бившите\". Може би, поне отчасти, тъкмо на това разчитат и „най-добрите глави на Русия\". Този път в кавички.        ", "date": "2019.08.09", "title": "Русия трупа много пари и злато"}
{"url": "http://www.classa.bg/%D1%81%D0%B2%D1%8F%D1%82/item/398707-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82%D0%B0-%D0%BA%D0%B0%D1%82%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0", "text": "Задава се истинска катастрофа, алармират браншови организации във Великобритания. Остър дефицит на храни ще изпитат на гърба си британците, ако страната напусне ЕС без сделка. И това е само върхът на айсберга.       Дефицит на различни храни ще изпитат на гърба си потребителите във Великобритания, ако страната излезе без споразумение от ЕС. Браншовата федерация „Food and Drink\" („Храна и напитки\") предупреждава, че могат да се появят „някои сериозни смущения\", които да продължат седмици, ако не и месеци. Хранително-вкусовият бранш бил наясно, че „излизане без споразумение за нас ще бъде истинска катастрофа\", каза по радиопрограмата Би Би Си 4 Тим Райкрофт от федерацията. Райкрофт уточни, че страната, разбира се, няма да гладува. Ще се появят обаче определени дефицити, които ще зависят от това „какви камиони ще успеят по-бързо да пробият\". Само върхът на айсберга Новият премиер на Великобритания Борис Джонсън предпочита страната му да напусне ЕС със споразумение, но не приема условията в споразумението, което неговата предшественичка Тереза Мей вече договори с Брюксел. Джонсън заплашва, че на 31 октомври страната му ще излезе и без споразумение, ако ЕС не ревизира позицията си.      Райкрофт обръща внимание на едно обстоятелство, което досега оставаше в сянка: датата 31 октомври е възможно най-неподходящата, защото точно тогава започва периодът на коледния шопинг. Федерацията „Храна и напитки\" смята, че дефицит ще има не само на пресни хранителни продукти. „Пресните храни очевидно са само върхът на айсберга. Опасяваме се, че ще изчезнат редица други стоки\", казва Райкрофт. След Брекзита - като по военно време Кристофър Хаскинс, политик от Лейбъристката партия, който доскоро работеше в хранително-вкусовия бизнес, предупреждава, че Великобритания може да изпадне във „военновременна ситуация\" и да стигне включително до купони. Голямата верига за пици „Доминос\" съобщи, че възнамерява да увеличи запасите си, за да разполага с достатъчно продукти за своите пици и след излизането на Великобритания от ЕС. Вестник „Гардиън\" пише, че веригата се снабдява с брашно и кашкавал от Великобритания, но близо една трета от продуктите за пиците ѝ идват от чужбина, например доматеният сос, замразеното пилешко, риба туна и ананасите. В момента веригата „Доминос\" започва да инвестира над 7 милиона евро в складовата си база, за да избегне свиване на дейността си след Брекзита.  ", "date": "2019.08.09", "title": "След Брекзита - като по време на войната"}
{"url": "http://www.classa.bg/%D1%81%D0%B2%D1%8F%D1%82/item/398708-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0%D1%82-%D0%B5%D0%B2%D1%80%D0%BE%D0%BF%D0%B0", "text": "Американският конгрес иска налагането на санкции срещу Северен поток 2. Подобна мярка може да превърне европейската енергийна политика в играчка в ръцете на САЩ, предупреждава германският бизнес.       “Актуалните американски предложения за санкции биха навредили главно на компании от приятелски европейски държави като Германия, Франция, Италия, Холандия, Австрия и Швейцария и биха превърнали европейската енергийна политика в играчка в ръцете на САЩ\", заяви Волфганг Бюхеле, председател на Източната комисия на германската икономика. Подобно \"неизбежно разединение\" между САЩ и Европейския съюз би било много вредно и за двете страни. \"Ето защо продължаваме да държим в САЩ да се наложат онези, които отправят предупреждения срещу санцкионирането на европейските компании и се застъпват за засилена трансатлантическа солидарност\", казва Бюхеле. Необходими са контрамерки „Европейските енергийни въпроси са и ще останат предмет на обсъждане на европейците. Европа се нуждае от всички опции - нови газопроводи като Северен поток 2, транзит на газ през Украйна и възможност за внос на втечнен газ, - за да може да реши задачите, свързани с климатичните промени и плановете на Германия за премахване на въглищата и ядрената енергия”, изтъква още Бюхеле.     Икономистът Клаус Ернст посочва следното: “Непоносимо е това, че САЩ се намесват в европейските дела. Те заплашват европейските компании само защото самите те искат да продават своя втечнен газ в Европа”. Европа трябва да промени подхода си към САЩ. Необходими са контрамерки - може да се помисли, например, за специален данък за вноса на втечнен природен газ от САЩ. Законопроектът за американските санкции за Северен поток 2 преодоля първата бариера. Комисията по външните работи към американския Сенат в края на юли вече одобри надпартийния проект. След това Сенатът, а след него и Камарата на представителите трябва да гласуват законопроекта. Ако и двете Камари дадат зелена светлина в Конгреса, президентът на САЩ Доналд Тръмп ще трябва да подпише закона, за да влезе в сила. За септември е насрочен нов кръг от преговори между ЕС, Русия и Украйна за ново транзитно споразумение. Федералното правителство отдавна даде гаранции, че през Украйна ще продължи да преминава \"значително\" количество газ.    ", "date": "2019.08.09", "title": "Северен поток 2: санкциите на САЩ застрашават Европа"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398689-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%B0%D1%82%D0%B0-%D0%B1%D1%83%D0%BB%D0%BA%D0%B0", "text": "Млата младоженка от Пакистан, чието име не е посочено по етични причини, била пребита и обидена от съпруга си след сватбата. Тя не можела да прави пълноценен секс и мъжът смятал, че жена му умишлено му отказва интимни удоволствия.   Междувременно близките на семейството очаквали от двойката бързо да си направят дете. Съпругът също се надявал на това, заради което всяка вечер изпадал в ярост от неуспешните опити.Безплодието в Пакистан е едно от най-лошите проклятия за едно семейство. Жената, водена от отчаянието и силната болка, която изпитва по време на секс, решила да се консултира с лекар за проблемите си. Медицинският преглед разкрил нещо странно. Оказало се, че жената има вагинална дълбочина само 2 см.     Точно това обяснявало липсата на менструация и силни болки при опит да се прави вагинален секс. Младата жена била диагностицирана с вагинална преграда - вродена аномалия на развитието, при която луменът на влагалището е разделен на две части чрез надлъжно или напречно образуване на мека тъкан. Пакистанката имала втори тип, поради което горната и долната част на влагалището й били разделени от преграда. На жената й била направена хирургическа операция, по време на която лекарите създали нормална вагина с помощта на повторно свързване на тъканите, като временно поставили в нея отпечатък с дължина 8 см и ширина 4 см, обвит в презерватив. След процедурата съпрузите успешно правили секс и след това заченали дете. В този случай раждането било извършено чрез цезарово сечение.", "date": "2019.08.09", "title": "Драмата на младата булка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398690-%D0%B6%D0%B5%D0%BD%D0%B8-%D0%BF%D0%BB%D1%83%D0%B2%D0%B0%D1%82-%D1%82%D0%BE%D0%BF%D0%BB%D0%B5%D1%81-%D0%B2%D1%8A%D0%B2", "text": "Общинският съвет в Барселона реши, че жените имат право да плуват топлес (без горната част на банския) във всеки общински басейн или водоем в целия град. В решението се посочва, че всяка такава забрана срещу жените е дискриминация, тъй като например мъжете, които постоянно правят това, плуват само по бански, тоест „без връх\", съобщава El Pais.Градските власти реагират по този начин на редица оплаквания от отделни жени до и няколко обществени организации.      В някои случаи служителите на градските басейни забраняват на жените да плуват без топове. Това от своя страна противоречи на по-ранния закон за „равенството в облеклото. Освен това се оказа, че практически всички общински басейни имат свои правила - някъде, топлес е разрешено само в зоната за тен, някъде е позволено да бъде без горна част в открит (без покрив) басейн, а в затворен - това е забранено. В коментар за пресата Джанет Санс от Барселона отбеляза, че всъщност забраната за топлес беше отменена отдавна, властите само я потвърдиха, предоставяйки й нови насоки. И така, кметството вече е изпратило съответните известия до всички градски спортни центрове, където има басейни.", "date": "2019.08.09", "title": "Жени плуват топлес във..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398691-%D0%BD%D0%B8%D0%BA%D0%BE%D0%BB-%D0%B8%D0%B7%D0%BF%D0%BB%D1%8E-%D0%BA%D0%B0%D0%BC%D1%8A%D1%87%D0%B5%D1%82%D0%BE-%D0%B7%D0%B0-%D0%B4%D1%80%D0%B0%D0%BC%D0%B0-%D1%81-%D0%B3%D1%80%D0%B8%D1%88%D0%BE", "text": "Никол Шерцингер най-после изплю камъчето за края на връзката й с Григор Димитров. Американската певица каза само едно изречение, което беше достатъчно за официално потвърждение от нейната страна, че вече няма нищо общо с българския тенисист. Стори го по време на кастингите на шоуто „Австралия търси таланти”. Тя си хареса единия от участниците и започна да флиртува с него. След като пусна няколко други лафа, Шерцингер извика към мъжа: „Хайде, давай, аз съм свободна!”.  Намек, който повече от категорично означава,  че Никол в момента е без гадже. Тя и Гришо бяха гаджета от 2015 година. Връзката им се разпадна окончателно миналата година, макар че дълго време никой от тях не коментираше болната тема.     „Тук в Австралия е пълно с хубави мъже, които са потенциални таланти. На всички пожелавам успех в кастинга”, каза още Никол Шерцингер.", "date": "2019.08.09", "title": "Никол  изплю камъчето за  драма с Гришо!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398692-%D0%B8%D0%B7%D0%B2%D0%B5%D1%80%D0%B3-%D0%B7%D0%B0%D0%BB%D1%8F-%D0%B6%D0%B5%D0%BD%D0%B0-%D1%81%D0%B8-%D1%81-%D0%B2%D1%80%D1%8F%D0%BB%D0%B0-%D0%B2%D0%BE%D0%B4%D0%B0", "text": "Чудовищно по своята жестокост престъпление е извършено в Украйна. В края на месец юли в Запорожие мъж е залял спящата си съпруга с вряла вода. Престъпникът все още е на свобода. След зверството 33-годишният Димитрий Межебицкий е избягал от местопрестъплението. Ако бъде признат за виновен, го грозят до 15 години затвор за опит за убийство. Пострадалата се намира в болница със страшни изгаряния по лицето, ръцете и горните части на тялото. Състоянието й се подобрява. Очаква се най-скоро тя да бъде преместена от реанимацията на болницата в обикновена стая.      Младата жена се храни с помощта на сонда. Жестокото престъпление е извършено на 28 юли. Садистът нападнал 25-годишната си жена в съня й. Майката на две дечица се събудила от непоносима болка, а нападателят наливал вряла вода в устата й и заливал лицето й. Красивата украинка опитала да избяга, но нападателят я настигнал по коридора, залял я с останалата вода и отрязал част от косата й. Анастасия успяла да превъзмогне болката и да се измъкне през прозореца.      Започнала да крещи за помощ, а шокираните минувачи веднага извикали полиция и бърза помощ. „Побягнах по коридора, но той ме хвана, три пъти ми ряза косата, а след това ме заля с още 4 литра вряла вода. Излязох през прозореца и помолих един младеж да извика бърза помощ, скрих се в храстите и започнах да чакам\", разказва жената. Анастасия е с 25% изгаряния по тялото. Тя е кръгъл сирак и няма пари за скъпоструващото си лечение.      Средствата, по думите й, се събират по целия свят. Младата жена има само брат. Децата й – на 3 и 5 годинки, в момента са при майката на нападателя й. Връзката на Анастасия с Дмитрий започва много красиво. Двамата се запознават, докато украинката учи в педагогическия колеж.      След известно време тя се мести да живее при него, а малко по-късно забременява с първото си дете. Малко по-късно животът на Анастасия се превръща в истински ад. Дмитрий започва да я бие. Съседи на младото семейство казват, че мъжът често злоупотребявал с алкохола, понякога дори се дрогирал. Държал се неадекватно и агресивно не само с жена си, но и с околните. 28-годишната украинка признава, че малко преди нападението се скарала с мъжа си. Въпреки че се сдобрили след скандала, Дмитрий решил да си отмъсти.  ", "date": "2019.08.09", "title": "Изверг заля жена си с вряла вода"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/398693-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-9-%D0%B0%D0%B2%D0%B3%D1%83%D1%81%D1%82", "text": "Днес трябва да бъдете рационални и мъдри, а в комуникаците, се опитайт да държите устата си затворена. Просто внимавайте, гледайте и слушайте съветите на другите. Маса сътресения ви очакват в битовата сфера. Да поправете нещо, да помогнете, да решите куп проблеми ... При такова главозамайващо темпо, ще премине вечерта, дръжте се. Възможно е днес да получите, не много приятни новини по телефона. И все пак, трябва да се настроите позитивно и да не падате духом. В работата, ще успеете да се самоутвърдите. Толкова ревностно ще се заемете с новите проекти, че ще заразите с ентусиазъм дори възрастните колеги. Надявайте се на бонус. Днес не е препоръчително да правите от мухата слон и обратно. Опитайте се да възприемате всичко, което се случва спокойно и без истерия. Реализация в професията чака тези, които току-що са завършили обучението си. Има възможност за практика, в прилична компания. Пред креативните, ще се открият много нови перспективи. Ще получите признание за работата си.   Ще се наслаждавате на живота, прекрасния ден и подарък, подарен от приятел. Какво би могло да бъде по-чудесно от това? Ще имате възможност да пътувате, да научите много нови неща и да опознаете интересни места. Романтична среща очаква необвързаните, които отдавна мечтаят за нов любим човек. Трябва да гледате по-реалистично, на финансовото си положение. Ако то е много лошо, тогава може би сами сте виновни. Ако харчите прекалено много, не трябва да се надявате, че парите ще останат в същото количество. Вечерта, е възможно спешно пътуване. Внимавайте когато шофирате, не превишавайте скоростта. Трябва да се държите за тези хора, които многократно са ви помагали. Днес ще имате нужда отново от подкрепа, сами няма да може да се справите. Неочаквана ситуация е възможна в любовта, когато на вашият избраник няма да му е до вас. От финансови авантюри, е по-добре да се въздържате. Между другото, с непознати на улицата, също бъдете внимателни. Очаква ви щастлив ден, когато съдбата ще ви пази от загуби и неприятности. Но, за да успеете в работата, трябва да сте упорити и отговорни. Променете стила на поведение и бъдете по-отворени в общуването. Влиятелни познати, ще отворят желаните врати пред вас. Така че, скоро може да се надявате на подобряване на финансовата ситуация.   Днес ще бъдете усърдни и търпеливи. Наистина ще разбирате, че без труд няма да може да спечелите голямо състояние. В любовта, също ще трябва да действате точно, за да докажете на избраника си, колко сте добри и благородни. Неочаквано пътуване може да промени не само настроението ви, но и плановете за бъдещето.   Очаква ви прекрасен ден, ако не сте прекалено капризни и не искате от съдбата твърде много. Бъдете благодарни за това, което имате. Разходите ви, могат да текат с главоломна скорост. Не пречи, да си намерите странична работа, за да не броите парите от заплата до заплата. Потърсете в интернет, през свободното си време. Днес на преден план ще бъдат въпросите свързани с финансите и социалната адаптация. Ако искате успешно да се реализирате в обществото, тогава учете. Също е време да обърнете внимание на външния си вид. Ако посетите фризьор и козметик, сами ще се изненадате от забележителните промени. Естествено, към по-добро. Днес не е препоръчително, да се отдавате изключително само на основната си работа, време е да помислите за себе си, близките и битовите проблеми. Що се отнася до новия любим, бъдете честни със себе си – не ви ли обединиява само луда страст и нищо повече? Ако искате да успеете в областта на творчеството, тогава слушайте собствената си интуиция.   Трябва да бъдете възможно най-търпеливи и много силни, за да преодолеете всички трудности по пътя. А те за съжаление, не са малко. Хубаво е, че природата ви е надарила с чувство за хумор и здрав разум. Между другото, това може да използвате при решаването на финансови проблеми. Не всичко е толкова лошо, колкото изглежда на пръв поглед.", "date": "2019.08.09", "title": "Дневен хороскоп 9 август"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/398696-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BA%D0%BE%D0%B8-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D0%B4%D0%B0%D0%BD%D0%BD%D0%B8", "text": "В България се заселват голям брой чужденци, сочат нови данни на Евростат. В същото време страната е тъжен лидер в две други статистики. Кои са най-интересните факти и тенденции?       , са се увеличили с цели 126 процента за годините от 2010 до 2018, показва последната статистика за населението в ЕС, публикувана от Евростат. По този показател по-голямо е увеличението само в Полша - с 218% за същия период. В абсолютни цифри обаче най-много чужденци са се заселили в Германия - 2,5 милиона. Следва Великобритания с близо 2 милиона и Италия с милион и половина.     Ето и други любопитни цифри за населението в ЕС - и за България в сравнение: В ЕС вече живеят 513,5 милиона души - населението се е увеличило за една година с близо милион. В 18 държави-членки населението расте, а в 10 намалява. По бързо намаляващо население България е на неприятното второ място. Най-бързо намалява населението в Латвия, където „изчезват\" по 7,5 души на всеки хиляда. Следват България и Хърватия, където всеки 1000 души се топят с по 7,1 годишно. А най-бързо расте населението в Малта – с 36,8 на 1000. Следват Люксембург, Ирландия и Кипър.     България е тъжен лидер в още една европейска статистика. Смъртността в страната през 2018 година е била най-висока в целия ЕС: 15,4 на хиляда. Най-ниска смъртност в ЕС е имало в Ирландия, Кипър и Люксембург. Няколко извода Специалистите тепърва ще анализират тази статистика, но ако гледаме само България - на пръв поглед се налагат няколко очевидни извода. В страната се заселват (пропорционално на глава от населението) много чужденци. Това вероятно е резултат най-вече от свободата на придвижване и членството в ЕС, отворило възможност за  . Тенденцията в Полша показва обаче, че важна роля за този показател играе и притокът на евтина работна ръка. В България той все още не е толкова силен, но може би ще се увеличи през следващите години. Топящо се население и висока смъртност – това са другите два показателя, които се набиват на очи във връзка с България. Те вероятно имат общ произход: застаряването на населението и миграцията на млади хора към страни с по-високо заплащане на труда. В същото време човек гледа, че държави като Кипър, Ирландия и Малта са точно на другия полюс. И се пита: нима там животът е толкова по-хубав, отколкото в България, та хората не мрат толкова бързо и не емигрират към по-богати държави?  ", "date": "2019.08.09", "title": "Какво се случва с България: някои любопитни данни"}
{"url": "http://www.classa.bg/%D1%81%D0%B2%D1%8F%D1%82/item/398694-%D1%85%D0%B8%D0%BB%D1%8F%D0%B4%D0%B8-%D0%BD%D0%B5%D1%80%D0%B0%D0%B7%D1%80%D1%83%D1%88%D0%B8%D0%BC%D0%B8-%D1%81%D1%8A%D1%89%D0%B5%D1%81%D1%82%D0%B2%D0%B0-%D0%B1%D0%B8%D1%85%D0%B0-%D0%BC%D0%BE%D0%B3%D0%BB%D0%B8-%D0%B4%D0%B0-%D0%B6%D0%B8%D0%B2%D0%B5%D1%8F%D1%82-%D0%BD%D0%B0-%D0%BB%D1%83%D0%BD%D0%B0%D1%82%D0%B0", "text": "Хиляди почти неразрушими малки същества биха могли да живеят на Луната в този момент, след като израелският частен лунен автомобил Beresheet падна на повърхността на нашия спътник през април. Полезният товар на пострадалата израелска сонда включваше библиотека с големината на едно DVD, събрана от Фондация Arch Mission, която съдържа големи количества информация за знанията на човечеството, проби от човешка ДНК, както и хиляди дехидратирани тардигради, т.е. микроорганизми, известни още като водни мечки, които са най-устойчиви на Земята при екстремни условия. \"По ирония на съдбата, нашият полезен товар може да е единственото, което е оцеляло след тази мисия\", заяви Нова Спивак, основател на фондацията Arch Mission - нестопанска организация, която се стреми да създаде \"резервно копие на нашата планета \". В разговор пред сайта Wired, Спивак обясни, че след анализиране на траекторията на космическия кораб и състава на лунната библиотека, те с голяма степен на сигурност вярват, че полезният товар е оцелял след аварията, почти или напълно непокътнат. Водните мечки са в състояние да оцелеят във вакуум или в условия на екстремно налягане и температура. В допълнение, те могат да преодолеят състоянията на криптобиозата - спирането на метаболитните процеси - както и да устоят до десет години, без да получават вода. Фондацията обаче подчерта чрез своя акаунт в Twitter, че тези животни „не могат да се движат или да се възпроизвеждат на Луната\", така че ще останат летаргични и без активност, докато не бъдат преместени на място с „подходяща атмосфера\" и след това рехидратирани, за да бъдат реанимирани.", "date": "2019.08.09", "title": "Хиляди \"неразрушими\" същества биха могли да живеят на Луната"}
{"url": "http://www.classa.bg/%D1%81%D0%B2%D1%8F%D1%82/item/398695-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B2-%D1%81%D0%B0%D1%89-%D1%81%D0%B5-%D0%B1%D0%BB%D0%B8%D0%BD%D0%B4%D0%B8%D1%80%D0%B0%D1%82-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D0%BE%D1%80%D1%83%D0%B4%D0%B2%D0%B0%D0%BD%D0%B5,-%D0%B7%D0%B0%D1%80%D0%B0%D0%B4%D0%B8-%D1%80%D0%B8%D1%81%D0%BA%D0%B0-%D0%BE%D1%82-%D1%81%D1%82%D1%80%D0%B5%D0%BB%D0%B1%D0%B8", "text": "Много бяха въпросите, които останаха във въздуха, след като на 20 януари 2017 г. 17-годишният Ели Серна внесе пушка в училището си в Охайо и започна да стреля там, ранявайки двама души. В допълнение към въпроса „защо\", заместник-директорът, Анди Макгил се чуди дали не е пропуснал някакви улики. \"Никога не съм си представял, че този човек ще е способен на това\", признава той пред АП. Това, което всички сега питат, е как да се предотвратят подобни случаи. Училищата създават екипи за оценка на опасностите, които теоретично могат да представляват предразположени към насилие ученици, подобно на друг млад мъж от Охайо, Конър Бетс, който преди няколко години, когато беше в гимназията, състави „списък на целите\" и уби девет души в Дейтън. През учебната 2017-2018 г. 43,7% от държавните училища са имали екипи за оценка на риска, а 49,3% са имали методи за анонимно съобщаване на заплахи, сочат данни на Министерството на образованието. Тези статистически данни вземат предвид опасенията, изразени от други ученици, от членове на училищната общност и дори от външни лица. Мак Харди, директор на операциите на Националната асоциация на служителите в училищните ресурси, уверява агенцията, че тези методи \"свързват данните и анализират този пъзел. Учителите имат и списък с въпроси, на които отговарят писмено. Получавате много информация, когато правите нещата правилно\", добавя той. Властите препоръчват училищата да организират екипи за оценка на риска, които включват поне един училищен служител, експерт по психични разстройства и представител на полицията. Въпреки че всички са съгласни, че този подход е от полза, училищните служители казват, че се чувстват ограничени от законите за поверителност, липсата на ресурси и ограниченията за това, което могат да споделят, когато ученикът завърши училище. Училищата се чувстват принудени да създават системи за оценка на заплахата, тъй като има закони и съдебни решения, които ги държат отговорни, ако възникнат инциденти с насилие, казва Стивън Брок, професор в програмата за училищна психология в Калифорнийския държавен университет. Началникът на училищата в Северна Каролина, Дженифър Хефнър уверява, че тази година училищата ще имат за първи път екипи за оценка на риска с представители на образователния център, полицията, съветници и социални работници. Наред с това расте оборудването на училищата със специални средства за контрол на достъпа и за наличието на оръжия.", "date": "2019.08.09", "title": "Училищата в САЩ се блиндират със специално оборудване, заради риска от стрелби"}
{"url": "http://www.classa.bg/%D1%81%D0%B2%D1%8F%D1%82/item/398697-%D1%81%D0%B0%D1%89-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-680-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D1%80%D0%B5%D0%B4%D0%BF%D1%80%D0%B8%D1%8F%D1%82%D0%B8%D1%8F-%D0%B7%D0%B0-%D0%BF%D1%80%D0%B5%D1%80%D0%B0%D0%B1%D0%BE%D1%82%D0%BA%D0%B0-%D0%BD%D0%B0-%D1%85%D1%80%D0%B0%D0%BD%D0%B8-%D0%B2-%D0%BC%D0%B8%D1%81%D0%B8%D1%81%D0%B8%D0%BF%D0%B8", "text": "Полицията арестува 680 имигранти в седем предприятия за преработка на храни, разположени на различни места в близост до Джаксън (Мисисипи, САЩ), в една от най-големите операции през последното десетилетие, съобщава АП. Според американската агенция, в операцията са участвали общо 600 агенти, които са обградили няколко завода на различни компании, за да не позволят на работниците да избягат. Работната сила в тази област се състои главно от имигранти с латиноамерикански произход. Властите поискали документ за самоличност от работниците и са позволили тези, които имат документи, да напуснат помещенията. След това те придружили задържаните до няколко автобуса, докато членовете на семействата им се сбогуват с тях. \"Имаше тъжни ситуации там\", каза един от служителите, който не бе арестуван. През юни президентът на САЩ Доналд Тръмп обеща да депортира „милиони\" имигранти без документи, твърдейки, че центровете за задържане са надхвърлили капацитета си, поради броя на задържаните на американската граница с Мексико, които са поискали убежище. Тръмп заплаши, че ще извърши мащабни генерални набези на работните места, въпреки че досега настоящата администрация беше съсредоточена върху имигрантите, чакащи заповеди за депортиране.", "date": "2019.08.09", "title": "САЩ арестуваха 680 имигранти в няколко предприятия за преработка на храни в Мисисипи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/398701-9-%D0%B0%D0%B2%D0%B3%D1%83%D1%81%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "48 пр.н.е. - Юлий Цезар разбива Помпей в битката при Фарсала   681 г. - На 16-тото заседание на Шестия Вселенски събор в Константинопол, презвитер Константин за първи път споменава българската държава като такава.   1471 г. - Сикст IV е избран за римски папа.   1483 г. - Отслужена е първата меса в Сикстинската капела.   1849 г. - Унгарската република е победена от Австрия и Русия.   1877 г. - Руското правителство отправя официално предложение към княз Карол I за включване на румънските части в състава на Дунавската армия и участието им в Руско-турската война.   1902 г. - Едуард VII е коронован за крал на Великобритания и Ирландия.   1920 г. - Влиза в сила Ньойският мирен договор, наложен на България след поражението ѝ в Първата световна война.   1942 г. - Втората световна война: Японската армия побеждава войските на Алианса в битката при Саво.   1945 г. - Втората световна война: Японският град Нагасаки е унищожен от атомната бомба с кодово име „Дебелака\", хвърлена от американски бомбардировач B-29.   1946 г. - На пленум на ЦК на БРП (к) е приета резолюция за даване културна автономия на Пиринския край.   1965 г. - Сингапур получава независимост от Малайзия.   1974 г. - Джералд Форд става 38-ия президент на САЩ след като Ричард Никсън подава оставка.   1988 г. - България установява дипломатически отношения с Европейската икономическа общност.   1989 г. - Генералният секретар на НАТО Манфред Вьорнер прави декларация, в която отправя обвинения във връзка с положението на българските турци.   1992 г. - На XXV летни олимпийски игри в Барселона (Испания), България заема 18-о място по брой на медалите (3 златни, 7 сребърни и 6 бронзови).   1993 г. - Албер II става крал на Белгия.  ", "date": "2019.08.09", "title": "9 август, историята в снимки"}
