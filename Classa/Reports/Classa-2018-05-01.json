{"url": "http://www.classa.bg/%D1%81%D0%B2%D1%8F%D1%82/item/381501-1-%D0%BC%D0%B0%D0%B9-%E2%80%93-%D0%B4%D0%B5%D0%BD-%D0%BD%D0%B0-%D1%82%D1%80%D1%83%D0%B4%D0%B0-%D0%B8-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%BF%D1%80%D0%B5%D0%B7-%D0%BF%D1%80%D0%BE%D0%BB%D0%B5%D1%82%D1%82%D0%B0", "text": "На 1 май в много страни по света се отбелязва международният празник Ден на труда, който в началото се наричал Ден на международната солидарност на трудещите се.     На 1 май 1886 г. американски работници в Чикаго организирали стачка, издигайки исканията си за осемчасов работен ден. Стачката прераснала в демонстрация и завършила с кръвопролитен сблъсък с полицията. При разгонването на демонстрацията загинали шестима демонстранти.      В следващите дни били организирани протестни акции против действията на полицията и в резултат на хвърлена бомба били убити осем полицаи и ранени поне 50 души; в последвалата престрелка били ранени четирима работници, по някои данни – до 50 убити и ранени. Осем работници анархисти били обвинени за взрива и били осъдени на смърт чрез обесване.     През юли 1889 г. Парижкият конгрес на Втория Интернационал в памет на това събитие взел решението всяка година на 1 май да се провеждат демонстрации.     За пръв път Денят на международната солидарност на трудещите се бил отбелязан през 1890 г. в Австро-Унгария, Белгия, Германия, Дания, Испания, Италия, САЩ, Норвегия, Франция, Швеция и др. Комунистите за пръв път отбелязали 1 май през 1890 г. във Варшава.   Дълго време 1 май бил символ на революцията, на непримиримата класова борба, имал политическа окраска и се отбелязвал с демонстрации, украсени портрети на работнически дейци, производственици, с лозунги, призиви, плакати и диаграми за постижения в един или друг отрасъл на народното стопанство, науката и културата. Постепенно този контекст се загубил.   Днес 1 май се отбелязва в 142 страни. В много страни профсъюзите все още събират работници под знамената, но в повечето държави 1 май не е политически празник, а Ден на труда, пролетен празник, в който се организират увеселителни мероприятия.   В над 80 държави 1 май не се празнува.   1 май в България   Първият опит за честване на 1 май в България е от Типографското дружество през 1890 г. Празникът е обявен за официален през 1939 г.   От 1945 г. 1 май се чества официално, тъй като в соцстраните му се отдава голямо значение във връзка с комунистическата идеология и диктатурата на пролетариата. В цялата страна се организират мащабни манифестации, в които се скандират лозунги, прославящи труда и работническата класа. На специални трибуни се намират хора на властта – партийни, държавни и местни ръководители.   След края на социализма в България през 1989 г. 1 май продължава да бъде официален и неработен ден, но масови прояви властта не организира.   Важни исторически факти, които са се случили на 1 май   1707 г. Кралство Англия и Кралство Шотландия се обединяват под името Кралство Великобритания.  1776 г. Създадено е тайното общество на илюминатите от философа Адам Уайсхаупт.  1786 г. във Виена се състои премиерата на операта „Сватбата на Фигаро“ от Моцарт.  1969 г. Левски започва втората си обиколка в България.  1873 г. излиза първият брой на вестник „Будилник“, редактиран от Христо Ботев.  1948 г. е създадена Северна Корея; Ким Ир Сен става първият й президент.  1960 г. Съветският съюз сваля американски разузнавателен самолет над своята територия и арестува пилота му Гари Пауърс.  1982 г. Масови манифестации на полски работници срещу режима, които продължават три дни във Варшава, Гданск, Шчечин, Краков и др. При сблъсъците със силите на реда са ранени над 1500 демонстранти, над 600 са арестувани.  1986 г. Пет дни след аварията в Чернобилската АЕЦ съветските власти съобщават официално за нея.  2004 г. Естония, Кипър, Латвия, Литва, Малта, Полша, Словакия, Словения, Унгария и Чехия влизат в ЕС.   Интересни факти за 1 май   Малко хора знаят, че 1 май води началото си от времето на езичеството. Келтите отбелязвали празника Белтайн, посветен на бога Белен, който символизирал настъпването на пролетта. По времето на празника палели огньове и ги прескачали, танцували. Тези ритуали символизирали очистване. В тях присъствало и майско дърво, около което според вярванията се въртяла Вселената. Дърво без листа било символ на центъра, на неизменната ос. От него се опъвали седем лентички във всичките цветове на дъгата, която се появява след дъжд, когато грее Слънцето и това е времето, когато се очаква добра реколта. Дървото било символ на здравето, плодородието, процъфтяването и живота на Земята. За келтите свещено дърво бил дъбът.   Месец май бил наречен в чест на богинята на земята и плодородието – Майя, на която се кланяли жителите на Древна Италия. Тогава хората отбелязвали весело първия ден на май, за да може трудът им да роди добра реколта.   На този ден древните гърци украсявали свещения бор Атис с лентички вълна в чест на неговото възкресение. Бора тържествено внасяли в храма и танцували около него.   В Русия 1 май получил официален статут след Октомврийската революция през 1917 г. Той се съпровождал с демонстрации на трудещите се и военни паради.   През 1997 г. Денят на международната солидарност на трудещите се бил преименуван на Празник на пролетта и труда. В Испания 1 май се нарича Зеленият Сантяго – празник на цветята и влюбените.   В Германия майският празник се отбелязва шумно, с танци, песни, занаятчийски панаири. През нощта германците палят огньове, извиват хора и скачат през огньовете. На празника избират Майска кралица и крал.   Във Франция 1 май е празник на лалетата. Хората си подаряват букети помежду си.   В Холандия по това време се провежда Фестивалът на лалетата. Най-важният ден на фестивала е т.нар. Луковично възкресение.   1 май олицетворява радостта от пробуждането и възраждането на живота през пролетта.    ", "date": "2018.05.01", "title": "1 МАЙ – ДЕН НА ТРУДА И ВЪЗРАЖДАНЕТО НА ЖИВОТА ПРЕЗ ПРОЛЕТТА"}
{"url": "http://www.classa.bg/%D1%81%D0%B2%D1%8F%D1%82/item/381502-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D0%BD%D0%B0%D1%83%D1%87%D0%BD%D0%BE-%D1%81%D0%BF%D0%B8%D1%81%D0%B0%D0%BD%D0%B8%D0%B5-%D0%B7%D0%B0%D0%BA%D0%BB%D1%8E%D1%87%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE,-%D1%87%D0%B5-%C2%AB11-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-2001-%D0%B3-%C2%BB-%D0%B5-%D0%B1%D0%B8%D0%BB-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D0%BD-%D0%B2%D0%B7%D1%80%D0%B8%D0%B2", "text": "Академично изследване, публикувано през септември миналата година в списанието “Europhysics News” поставя под много сериозно съмнение официалната американска версия за рухването на трите сгради на Световния търговски център в Ню-Йорк на 11 септември 2001 г. Изводите в доклада са от естество да накарат и най-претенциозните привърженици на официалната американска версия, да преосмислят на 180 градуса своята позиция.   Докладът отбелязва преди всичко, че никога преди или след 11 септември 2001 г. пожар не е бил в състояние да доведе до рухването на стоманената рамка на небостъргач.  “Дали станахме свидетели на едно безпрецедентно събитие, случило се цели три пъти на 11 септември 2001 г.?”.  NIST [Американският Национален институт по стандарти и технологии], които се опитват да обосноват това почти невероятно заключение, не успяват да убедят все повече архитекти, инженери и учени. Вместо това, доказателствата сочат най-вече на извода, че и трите сгради са били унищожени чрез контролирано разрушаване отвътре. Предвид изключителните й последици, морално наложително е тази хипотеза да бъде предмет на истинско научно и безпристрастно разследване от отговорните органи “.     Изследването, озаглавено “15 години по-късно: върху физиката на срутването на високите сгради” /”15 Years Later: On the Physics of High-Rise Building Collapses”/ е дело на Стивън Джоунс, бивш професор по архитектура в университета “Макмастър” в канадската провинция Онтарио и член на Канадското дружество за строително инженерство и на Инженерния институт на Канада; Антъни Самботи – инженер по механичен дизайн и Тед Уолтър – автор на “Архитекти и инженери” за 9/11: отвъд дезинформацията. Какво казва науката за 9/11″.   Пожарите не издържат толкова дълго горене в една отделна зона на сградата, за да са в състояние да генерират толкова голямо количество енергия, която да предизвикат затопляне на стоманената конструкция на сградата, до такава степен, че сградата да рухне.   Елементите на стоманената структура на небостъргачите са защитени от нарочни огнеупорни материали, които са предназначени именно да предотвратяват нагряването на конструкцията до такава степен, че да предизвика тя рухването на цялата сграда. В това отношение съществува един-единствен пример – рухването на 21-етажна офис-сграда в Мексико-сити по време на земетресението през 1985 г., но тя е била срината от трусовете, а не от разразилите се пожари.   “Безброй други стоманени рамки на небостъргачи са издържали огромни, дълготрайни пожари, без да се стигне в нито един случай до частично или пълно срутване…”, се посочва в доклада.   Докладът по-нататък се позовава на оценките на главния инженер на конструкциите на сградите на Световния търговски център Джон Скилинг, който интервюиран от “Сиатъл Таймс” заявява, че след атентата през 1993 г. пак срещу кулите, и загрижен от евентуална терористична атака със самолет, е провел анализ, който е доказал еднозначно, че сградите биха издържали и атака с “Боинг 747” без да претърпят дори частично разрушение.   Не обаче и контролиран взрив навътре /имплозия/.   По-нататък в доклада се сочи, че пълното срутване на Сграда 7 на СТЦ /”Building 7″/ в 17.20 ч. на 9/11 е “забележително”, тъй като покрива като по учебник всички параметри на имплозията: сградата рухва в положение на абсолютно свободно падане през първите 2,25 сек., разстояние 32 метра или 8 етажа. Преходът към стадий на свободно падане е бил внезапен, случил се в рамките на приблизително 30 стотни. Сградата се срутва симетрично право надолу. Стоманената й рамка е почти изцяло разкъсана, като бетона е бил разкъсан на крайно малки парченца. И накрая срутването е изключително бързо – сградата пада за по-малко от 7 секунди.   Накрая, авторите изрично обръщат внимание на обстоятелството , че “като се има предвид естеството на рухването, всяко едно изследване, придържащо се към научния метод на изследване, трябва сериозно да разгледа хипотезата за контролирано хипотези разрушаване, ако не и да започне с нея. Вместо това, NIST (както и Федералната агенция за управление на извънредни ситуации, която проведе предварително проучване по темата преди разследването на NIST), започнаха с предварително определения извод, че срутването е било причинено от пожари.”   “Да не говорим пък за факта, че медиите съобщиха за рухването на Сграда 7 на СТЦ още преди дори да се срине.”  ", "date": "2018.05.01", "title": "Европейско научно списание заключи категорично, че «11 септември 2001 г.» е бил контролиран взрив!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381493-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE-%D0%BA%D0%BE%D1%80%D0%B5%D0%BC%D1%87%D0%B5", "text": "Бившата синоптичка на Нова телевизия Деси Банова се появи на публично събитие броени дни след като официално бе потвърдено, че чака бебе от президента Росен Плевнелиев. Щастливата двойка присъства на връчването на наградите за полет в изкуството \"Стоян Камбарев\". За събитието Деси бе избрала свободна бяла рокля над коляното, а Плевнелиев – черен костюм с вратовръзка. Двамата се държаха за ръка и не спираха да се усмихват.            Романът между бившата синоптичка и държавния глава в периода 2012-2017 година започва миналата година. Очаква се преди бебето да се появи на бял свят, двамата да вдигнат сватба.      Според мълвата, приказното тържество ще бъде в Гърция. Очаква се то да е луксозно и разточително. Ще се състои край градчето Уранополи, където Плевнелиев има баровско имение.", "date": "2018.05.01", "title": "Деси Банова показа бременно коремче"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381494-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D0%B8-%D0%BF%D1%83%D1%81%D0%BD%D0%B0-%D1%82%D0%B0%D1%80%D0%B8%D1%84%D0%B0", "text": "Тийнсензацията Сузанита стана поетеса, разкри самата тя, пускайки апетитна оферта в социалната мрежа. Щерката на Орхан Мурад обяви, че цената е 500 лева, а срокът за изпълнение от нейна страна е 5 дни, пише \"Телеграф\". \"Жанрът може да е чалга, RnB, БГ рап или балада. Работя с капаро, темата е абсолютно ваш избор. В период на една седмица ще получите текста. Цената е 500 лева, а капарото е 100\", сподели ученичката, която отхвърля поръчки без аванс. Абсолютен абсурд е, че блондинката предлага услуги, непосилни за нея.      Текстът на първия скандален проект на Сузанита, озаглавен \"Луцифер и Буда\", успя да я изстреля на върха на славата, но мнението на мнозинството бе, че визията е изиграла основната роля. \"Текстът си е мой. Първо беше един, после го пипнах.\", бяха думите на русокоската, която стана за смях с нелепото си творчество.    Това е причината пиперливата оферта да ражда въпросителни. Припомняме, че Сузанита сподели не веднъж, че не обича да чете, без значение за каква литература става дума. Интересно е, че ученичката предлага готов текст пет дни след датата на поръчка, а част от жанровете със сигурност биха я затруднили.", "date": "2018.05.01", "title": "Сузанита си пусна тарифа!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381495-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%B6%D1%80%D0%B8%D1%86%D0%B0-%D1%81-%D1%88%D0%BE%D0%BA%D0%B8%D1%80%D0%B0%D1%89-%D1%80%D0%B0%D0%B7%D0%BA%D0%B0%D0%B7", "text": "Шотландската екшън звезда Джерард Бътлър, който отново пристигна на снимки у нас, ощастливи не само киноманците, но и жриците на платената любов, твърди \"Таблоид\", без да се позовава на официален източник, а на една неизвестна в бранша компаньонка Джамира. Тя уж споделила пред вестника, че актьорът е спретнал грандиозна оргия с шест момичета в хотелския си апартамент миналата сряда, на която се представил на завидно ниво.      „Свикнала съм обикновено такива напомпани мускуляги да имат съвсем малки и меки пишлета, съсипани от анаболите. При Джерард обаче няма такива работи. Явно в Холивуд приемат далеч по-качествени вещества\", констатира работещото момиче пред \"Таблоид\".    Джамира твърди, че Бътлър буквално я е разпорил, като сексуалният му апетит можел да се сравни с този на 18-годишен военнослужещ от славните години на Народната република. „Почиваше си само по 15-ина минути, караше ни да танцуваме, колкото да изпуши една цигара и да приеме разни екстри с нослето. След това ни изреждаше отново\", клюкари компаньонката, твърди \"Таблоид\". Въпреки суперлативите й, в едно отношение Джерард много я разочаровал – имал предпочитания към ромския етнос.    Три от шестте гостенки в стаята му били от тъмната боя, но разбира се – от най-високия клас, който може да се намери в София. След като ги употребил групово, Бътлър изпратил девойките без стотинка бакшиш. Пакетната им цена била $5000 и актьорът изчислил, че това им е напълно достатъчно.", "date": "2018.05.01", "title": "Столична жрица с шокиращ разказ...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381496-%D1%81%D0%B5%D0%BA%D1%81%D0%B8-%D0%BC%D0%BE%D0%B4%D0%B5%D0%BB%D0%BA%D0%B0-%D0%B5-%D0%BD%D0%B0-%D0%BF%D1%8A%D1%82-%D0%B4%D0%B0-%D0%B1%D0%B8%D0%B5-%D0%B2%D1%81%D0%B8%D1%87%D0%BA%D0%B8-%D1%80%D0%B5%D0%BA%D0%BE%D1%80%D0%B4%D0%B8-%D0%BD%D0%B0-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD", "text": "Канадската актриса и секссимвол Памела Андерсън успя да постави своеобразен рекорд, появявайки се в списание Playboy цели 14 пъти. За първи път звездата от „Спасители на плажа\" изгрява на корицата на корицата на мъжкото списание през 1989 година, а за последен – преди 3 години, през 2015-а. Сега обаче канадският секссимвол е на път да бъде изместен от не по-малко апетитна красавица, пише „Дейли стар\".      Джесика Готи наистина прилича на 50-годишната актриса: има същите дълги русите си коси и сини очи. Но моделката реши още повече да подчертае приликата и за последната си фотосесия облече познатия на цял свят червен бански на Памела.      Към момента Джесика е една от най-търсените моделки. Тя се е снимала не само за Playboy, но и за списания като Sports Illustrated и Prototype. Младата красавица е наводнила профила си в Инстаграм със секси снимки.      Моделката редовно споделя апетитни кадри в профила си в социалната мрежа и може да се похвали с над 130 000 последователи.", "date": "2018.05.01", "title": "Секси моделка е на път да бие всички рекорди на Памела Андерсън"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381497-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-1-%D0%BC%D0%B0%D0%B9", "text": "Контролирайте емоциите си, ако общувате с шефовете си. Не се опитвайте да предлагате вашите методи на работа, в противен случай само ще влошите ситуацията. Един добър ден за отказване от вредни навици, за спорт и организиране на пътуване. Покана за официална среща, е по-добре да отменените. ТЕЛЕЦ ( 21 април - 21 май )  Ще трябва да хитрувате и да лъжете, когато близък приятел ви хване в измама. Най-важното е да не лъжете себе си, иначе ще се оплетете в оправданията. Страхотен ден за дълги пътувания, посещение на лекар и лечение с народни средства. Креативните, ще имат идеи и перспективи, които ще им дадат възможност да се прочуят не само в родината. БЛИЗНАЦИ ( 22 май - 21 Юни ) Упоритостта, няма да ви доведе до добро. Особено, ако въпросът засяга парични инвестиции или прехвърляне на финанси на друга сметка. В обществото или на някакво мероприятие, ще постигнете зашеметяващ успех. Заслугата естествено ще бъде, на вашето естествено очарование, но и новият ви модерен гардероб, също има значение.   РАК ( 22 юни - 23 юли ) Планирали сте толкова много дела, че личната сфера и пътуванията, ще трябва да бъдат отменени. Не преследвайте всичко наведнъж, в противен случай ще пострадате заради бързината. Преди да работите с електрически уреди, трябва внимателно да проучите техниките за безопасност. Съществува опасност от нараняване или изгаряне, а също така и да загубите много време поради небрежност. ЛЪВ ( 24 юли - 23 август ) Очаква ви един топъл ден. Ще сте пълни с положителна енергия и чувство за хумор, което вече ще ви помогне да преодолеете множество проблеми. За кариерен растеж и пари, ще ви липсва усърдие и трудолюбие. Възможно е влошаване на хронични заболявания, така че не пренебрегвайте консултацията с лекар. ДЕВА ( 24-ти август - 23 септември ) Трябва да избягвате екстремните и активни спортове. Опитайте се да прекарате този ден, в спокойна обстановка, придобивайте знания и се занимавайте с любимото си хоби. Не манипулирайте хората за собствени цели, особено в работната среда. Романтична среща, ще ви позволи да изразите чувствата си и да направите официално предложение. ВЕЗНИ( 24 септември - 23 октомври) Препоръчително е, да пестите енергията и времето си, за да не се окажете в плен на депресията. Общувайте само с онези хора, които са наистина скъпи и интересни за вас. Забравете за меркантилността, тъй като това ще навреди на бизнес сътрудничеството. В любовта, ще се проявявате собственически, но днес ревността ще доведе до разногласия с избраника.   Трябва да забравите за малките неща и обидите и да се стремите към важните задачи в професията. Не се претоварвайте по време на работа, в противен случай вечерта ще се почувствате зле. Има възможност за успешно решаване на финансови проблеми, без подкрепата на влиятелни хора. Вечерната среща с приятели, ще ви даде настроение и оптимизъм.   СТРЕЛЕЦ ( 23 Ноември - 21 Декември ) Очакват ви любовни подвизи и благородни дела, които ще бъдат оценени от избраника ви. Възможен е конфликт с някой от близките. Причината за това, ще бъдат проблеми в домакинството, които отдавна изискват решение. Във финансовата сфера, за да не останете без пари, трябва да спестявате. КОЗИРОГ (22 Декември - 20 януари ) Задължително трябва да криете ревността и горещият си темперамент. Това ще ви помогне да поддържате искрени взаимоотношения с любимия човек. В работата, напротив, може да станете на 100% ентусиасти и работохолици. Здравословното съперничество, ще бъде от полза за тези, които имат повече амбиции от поставените цели.  ВОДОЛЕЙ ( 21 януари -  19  февруари ) Очаква ви плодотворен ден, когато ще може да преодолеете много препятствия по пътя към целите. Дори няма да се нуждаете от подкрепата на партньорите си, защото ще сте изпълнени с енергия и вдъхновение. Работете внимателно с режещи предмети, електричество и домакински уреди. Вечерта е възможно, предложение за пътуване в чужбина.   РИБИ ( 20 февруари - 20 март ) Днес, ще сте сериозни и задълбочени, както никога досега. Въпреки че, някои нюанси в работата си, ще оставите без надзор. Възможно е да бъдете разсеяни, от разговори и обаждания от близки. За занимания с фитнес, не е най-добрият ден, така че изключвайте всяка физическа активност. Новини от далеч, ще ви изненадат.", "date": "2018.05.01", "title": "Дневен хороскоп 1 май"}
{"url": "http://www.classa.bg/%D1%81%D0%B2%D1%8F%D1%82/item/381498-%D1%83%D0%B4%D0%B0%D1%80-%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-55-000-%D1%81%D1%82%D1%80%D0%B0%D0%BD%D0%B8%D1%86%D0%B8-%D0%B8-183-%D0%B4%D0%B8%D1%81%D0%BA%D0%B0-%D1%82%D0%B0%D0%B9%D0%BD%D0%B8-%D0%B7%D0%B0-%D0%B8%D1%80%D0%B0%D0%BD%D1%81%D0%BA%D0%B0-%D1%8F%D0%B4%D1%80%D0%B5%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0", "text": "Нетаняху, който е яростен критик на споразумението по иранската ядрена програма, сключено през 2015 г., представи пред журналисти в централата на израелските въоръжени сили в Тел Авив и пряко по израелските телевизии “точни копия” на десетки хиляди оригинални ирански документи, получени, по думите му, преди няколко седмици с цената на “невероятен успех в областта на разузнаването”, предаде Франс прес.   Става дума за 55 000 страници документи и за 183 диска, съдържащи секретна информация за иранска ядрена програма, наречена “Програма Амад”, предаде Асошиейтед прес. Общо материалите са съдържали 100 000 секретни файла, допълва Ройтерс. Израел се е сдобил с тях от подземен ирански обект преди няколко седмици.   Документите на хартия и в дисковете представляват “нови и неоспорими доказателства за програма за ядрени оръжия, която Иран укрива в продължение на години от очите на международната общност в своите тайни ядрени архиви”, заяви Нетаняху, цитиран от Франс прес.   “Тези документи показват, че въпреки уверенията на иранските лидери, че страната никога не се е стремяла към ядрено оръжие, Иран е излъгал и то страшно много!”, добави Нетаняху. Той допълни, че материалите показват, че на Иран не може да се има доверие, допълва АП.   “Иран е планирал на най-високи равнища да продължи да разработва ядрени оръжия”, каза Нетаняху, цитиран от ДПА. “От години знаем, че Иран има тайна програма за ядрени оръжия, наречена “Проектът Амад”. Ние можем сега да ви докажем, че “Проектът Амад” представлява пълна програма, целяща проектирането, изграждането и тестването на ядрени оръжия”, заяви Нетаняху, предаде Франс прес.   “Ние можем също да докажем, че Иран е складирал тайно материали, идващи от “Проекта Амад”, за да си послужи с тях в подходящия момент и да разработи ядрени оръжия”, добави той.   “Споразумението от 2015 г. предоставя на Иран разчистен път към ядрен арсенал и не засяга въпроса за балистичните дейности на Ислямската република, друго голямо безпокойство за Израел и за международната общност”, допълни премиерът и каза, че това е “ужасно споразумение, което никога не е трябвало да бъде сключвано”.   Той припомни, че в скоро време американският президент Доналд Тръмп ще вземе решение по въпроса и каза: “Надявам се, че той ще вземе едно добро решение, едно добро решение за САЩ, за Израел и за световния мир”.   През уикенда в Израел бе новият американския държавен секретар Майк Помпейо, който обсъди с Нетаняху иранската ядрена програма, предаде Ройтерс. След това той каза: “Ние изпитваме силно безпокойство от опасната ескалация на иранските заплахи към Израел и района”.   Нетаняху пък каза след срещата с него: “Мисля, че най-голямата заплаха за света и за нашите две страни и за всички страни е съчетанието на войнстващ ислям с ядрени оръжия и по-специално опитът на Иран да се сдобие с ядрени оръжия”. През уикенда Нетаняху обсъди Иран и с Тръмп, допълва Ройтерс.   Днес презентацията на Нетаняху бе придружена с излъчване на видеоклипове с изявления на ирански лидери, уверяващи, че Иран не цели да се сдобие с ядрено оръжие. На екран бяха представени и кадри и видеозаписи, за които се предполага, че са на исторически тайни ирански ядрени обекти, предаде Ройтерс.   След изявлението на Нетаняху американският президент похвали презентацията му и я нарече “добра”. Той каза, че презентираните документи показват, че Иран е излъгал относно това дали продължава или не да разработва ядрени оръжия, предаде АП. Тръмп каза, че презентацията и други неотдавнашни събития показват, че “Тръмп е бил 100 процента прав за Иран”. Той определи поведението на Иран като “просто неприемлива ситуация”.   Давайки за пример иранските ракетни тестове, той каза, че “Иран не се въздържа” от такива дейности. Тръмп обаче отказа да заяви дали ще изтегли страната си от ядрената сделка от 2015 г. Той каза само, че ако това стане, то той може да продължи да преговаря за “истинско споразумение”. Тръмп допълни, че САЩ не са получили нищо от санкционните облекчения, предоставени на Иран съгласно сделката от 2015 г.   Иранските държавни медии пък се подиграха с презентацията на Нетаняху и казаха, че това е “пропаганден спектакъл” и, че Нетаняху е “прочут със смешните си шоута”, предадоха АП и Ройтерс.", "date": "2018.05.01", "title": "Удар на израелското разузнаване: 55 000 страници и 183 диска тайни за иранска ядрена програма"}
{"url": "http://www.classa.bg/%D1%81%D0%B2%D1%8F%D1%82/item/381499-%D0%BF%D0%BE%D0%BB%D1%88%D0%B0-%D0%B7%D0%B0%D1%85%D0%B2%D1%8A%D1%80%D0%BB%D1%8F-%D0%BD%D0%B0-%D0%B1%D1%83%D0%BD%D0%B8%D1%89%D0%B5%D1%82%D0%BE-%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%81%D0%B8-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8", "text": "В продължение на близо 70 години паметникът, прославящ войниците от Червената армия, изпъкваше на големия площад в югозападния полски град Легница, докато накрая беше премахнат в ранна сутрин през един от последните дни и се оказа, както десетки други, в общински склад.   “По силата на закона за декомунизацията, населените места имаха срок до края на март да премахнат тези паметници на държавни разноски. След този срок премахването им щеше да бъде платено от нашия джоб”, обяснява пред АФП говорителят на градските власти Аркадиуш Родек.   Според консервативната националистическа партия Право и Справедливост (ПиС), написала закона, приет на 1 април 2016 г., Червената армия наистина е прогонила нацистите, но най-вече е наложила друг тоталитарен режим, чиито останки трябва бъдат премахнати безкомпромисно.   Град Легница, наречен “Малката Москва”, защото там се помещаваше най-голямата съветска военна база в Полша, се принуди да използва кран, за да премахне бронзовия паметник с тегло 2,5 тона.   Статуята на “благодарността” е класическа за сталинистката пропаганда: с бащински, но показващ превъзходство жест, съветски войник дава на полски войник извоюваната свобода, в присъствието на малко момиченце, облечено като пионерче - символ на светлото бъдеще.   Някои саркастични жители смятаха това дуо за “първата хомосексуална двойка на съветския блок”.   През 2016 г. правителството на ПиС натовари Института за национална памет със задачата да следи операцията по декомунизация.   “Докато комунистическите паметници остават в общественото пространство, те възхваляват комунистическия режим. Трябва да бъдат демонтирани и преместени в музеите на комунистическата пропаганда”, като този в Подборско, в северозападната част на страната, обяснява пред АФП историкът Мачей Коркуч, директор на Института за национална памет, който е съставил списък с около 300 паметници от този тип.   Но много селища са против. В северния град Елблонг, за да се избегне преместването на съветски танк Т-34, властите прехвърлиха собствеността върху него на археологическия музей. След като стана негова собственост, той не попада под обхвата на закона.   Съседният град Малборк опита да продаде своя танк, но още не е намерен купувач. “Винаги е бил тук. Като бяхме малки, играехме около него на котка и мишка или на криеница. Никога не е пречил никому”, учудва се млад местен жител, Матеуш Яблонски.   В малкото южно селище Лапанув кметът преработи стария монумент, издигнат в памет на комунистическите милиционери, убити от антикомунистическата съпротива през 1946 г., превръщайки го в паметник в чест на участниците в същата тази съпротива, наричани “прокълнатите войници”. В наши дни Института за националната памет им придава по-голямо значение.   При първоначалното въодушевление след 1989 г. множество комунистически паметници, статуи на Ленин или на Дзержински бяха премахнати. След това процесът спря, поради липса на пари или просто бездействие, или пък след връщането на посткомунистически лидери на власт. “Най-накрая дойде време да сложим ред”, казва Коркуч.   Този път ПиС иска да направи основно почистване. Института за националната памет е съставил списък с около 1500 имена на места и организации, които подлежат на промяна. Без да получат широка обществена подкрепа.   В Сосновец, воеводство Шльонск (Силезия), жителите са привързани към паметник на Едвард Герек, издигнат на кръгово кръстовище. Мнозина поляци пазят добри спомени за този комунистически лидер.   Улиците в памет на поляците от Интернационалните бригади, участвали в Испанската гражданска война бяха прекръстени, което предизвика протести в Полша и в чужбина. Освен това Москва смята разрушаването на паметниците за обида към паметта на съветските войници, загинали, за да прогонят германските нацисти от Полша.   Оттук нататък решенията ще вземат воеводите (областните управители), които преименуват улиците, без да се допитват до жителите - както се случи във Варшава, където булевард “Народна армия” получи името на покойния президент Лех Качински.   В очите на опозицията ПиС провежда собствена историческа политика, издига свои паметници и прославя собствените си герои.   Опозицията се пита докъде може да стигне тази политика, чувайки как най-радикалните членове на ПиС, сред които е и премиерът Матеуш Моравецки, да казват, че мечтаят да разрушат Двореца на културата и науките - гигантската кула, построена във Варшава от Йосиф Сталин.   За тях това е символ на господството на Москва. За туристите тя е неизменна част от картата за обиколка на полската столица, с която жителите й в крайна сметка са свикнали.", "date": "2018.05.01", "title": "Полша захвърля на бунището на историята комунистическите си паметници"}
{"url": "http://www.classa.bg/%D1%81%D0%B2%D1%8F%D1%82/item/381500-%D0%BC%D0%BE%D0%B4%D0%B0-%D0%BF%D0%BE%D0%B4-%D0%BD%D0%B0%D0%B5%D0%BC", "text": "Да вземеш на лизинг дрехи вместо да ги купуваш. Това вече е възможно за дънки и вечерно облекло, но дали помага за намаляване на планините от боклук? Само германците изхвърлят един милион тона дрехи годишно.   Чифт дънки са си чифт дънки, а не автомобил. Или не съвсем? Прилики вече могат да се намерят поне, когато става дума за придобиването им. Собственик на модна къща изпробва изненадващ модел - клиентите на холандската марка дънки Mud могат не само да купят, но и да вземат на лизинг, т.е. да наемат за известно време, избраната дреха. Също като в автокъща, където лизингът е нещо нормално. Близо половината клиенти избират покупка на автомобил, другите предпочитат кола на лизинг.   “Защо това да не работи и в модата?”, пита производителят на облекло Берт ван Сон. Клиентите му плащат за дънките на лизинг по 7,50 евро месечно. След една година те могат да задържат дрехата или да я върнат, като получават отстъпка от 10 евро при поръчка на нов модел. Без значение какво изберат, накрая имат възможност да предадат дънките, за да може холандският предприемач да ги рециклира.   По този начин клиентите не спестяват особено много пари (независимо купени или под наем, дънките на Mud излизат към 100 евро чифта), но си разтоварват гардеробите,  където често се трупат огромни количества стари дрехи. Освен това, който вземе дънки под наем, прави нещо добро, допринасяйки за опазването на околната среда, както и за спокойната си съвест. Който не купува, а взема на лизинг или под наем, пести ресурси, спасява климата, намалява планините от боклук - едно от проклятията на нашето време.   Модата под наем може да бъде отговор на тези проблеми, макар това все още да е слаба тенденция, поела по пътя от еко-ниша към масово използване. Дънките на лизинг на Берт ван Сон са само един пример как модният бранш открива зеленото си сърце. Това е точно обратното на модата за еднократна употреба на компании като Primark & Co., при която тийнейджъри купуват цели торби евтини дрешки и след две или три обличания те се оказват погребани в дъното на гардероба или изхвърлени, тъй като се е появила по-нова линия или защото хлабаво зашитите им части се разпадат.  ", "date": "2018.05.01", "title": "Мода под наем"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/381492-%D0%B7%D0%B0%D1%89%D0%BE-%D0%B5%D0%B2%D1%80%D0%BE%D1%82%D0%BE-%D0%B5-%D0%B4%D0%BE%D0%B1%D1%80%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "          Г-н Борисов има златна възможност да остане в историята, ако в неговия мандат влезем в еврозоната. При идеално стечение на нещата предстоят две години чакалня, плюс още една година за техническата подготовка. И ето - апотеоз тъкмо в края на мандата. Каквото и да мислим за управлението на царя, няма как да забравим, че тъкмо при него с отачян щурм се вмъкнахме в Европейския съюз.   Най-радващо е обстоятелството, че наред с ГЕРБ и ДПС левицата също подкрепя отдавна чаканата стъпка към еврото. Важна роля изигра може би посредничеството на европейски социалисти - Станишев специално доведе еврокомисаря по финансите Московиси, който е бивш социалистически министър. Може пък въвеждането на еврото да е удобно за Русия, която така опростява финансовите си (и най-вече туристически) взаимоотношения с нас - и по тази причина фабриките за тролове сега са много по-пасивни, отколкото по теми като бежанците или Истанбулската конвенция. Позитивната хипотеза звучи така: темата е толкова важна, че управляващите са се отказали от медийно политиканстване, а националпопулистите се занимават с тютюнопушене и прослава на Крим.   И въпреки всичко социологически сондажи редовно показват, че българските граждани се боят от еврото. Миналата година Алфа рисърч отчете 45% „против\" и 32% „за\". Другаде има и по-лоши съотношения. Страхът от повишаването на цените не ми се струва достатъчен като обяснение - последните страни, които се присъединиха към общата валута, отбелязаха незначителна инфлация. Пък и ако някой използва размътването на водата, за да закръгли цените на продуктите си нагоре, това нали също е част от българската икономика? Тоест, ако нещо поскъпне с половин процент, това не значи, че парите ще отидат в Европейската централна банка, а че продавачът българин ще спечели точно толкова, колкото е загубил купувачът българин. А и добре знаем кога продавачите вдигат цените - когато има кой да ги плаща и няма конкурент с по-добри условия.     Страхът, според мен, идва от друго. На няколко пъти българското население беше ограбвано от комунистическия режим с парични реформи - през 1947, 1952, 1962. Парите се обменят по сложни схеми, трябва да доказваш дали са от трудови доходи, има лимити, над които курсът е по-лош или пък плащаш данъци. Целта е да се оберат парите от населението. И във всеки един от тези обмени гражданинът е изправен срещу държавата. Последната обмяна помня и аз. Чувствах се дълбоко ощетен от това, че топчето „американче\" от 15 стари скочи на 4 нови стотинки (=40 стари!). Но днес държавата не определя цените и ако нещо поскъпне два и половина пъти, просто ще ида да купя от друг, нали така? Явно не е помогнала деноминацията на Костов от 1999, при която имаше само математическо опростяване, без грабеж. Трупаното десетилетия недоверие се предава от поколение на поколение.     Някои икономисти се опасяват, че сегашният курс 2:1 няма да бъде запазен и докато сме в чакалнята, левът ще трябва да се „отвърже\", така че да намери пазарната си разменна стойност спрямо еврото. Не е лошо някой да ни обясни този момент - като лаик ми се струва, че при свободата на обмяна, която сега имаме, в първия ден на отвързването ние просто ще обменим парите си в евро и така левът ще умре от само себе си.   Често се чува и друг контрааргумент - щяло да ни се налага да помагаме на държави, изпаднали в беда. Ще помагаме, за да помагат и на нас - нали това е идеята. Пък и второто - ние да имаме нужда от помощ, изглежда по-вероятно.   По-тънки критици атакуват еврото откъм най-позитивната му страна - тъй като ще станело много лесно и евтино да взимаме заеми, политиците ни щели да се разпищолят като гръцките и ние сме щели да затънем. Но ако не можем да контролираме държавата си, най-добре да се отправяме към терминал 1. Да не строим магистрали, защото някой може да катастрофира. Да не купуваме самолети, защото министрите може да решат да нападнат някого.   Ползата от еврото не е само финансова - евтини кредити, стабилност и огромно улесняване на туризма. Най-важното е, че ще се озовем в А-отбора на ЕС. Пак ще следваме същата финансова дисциплина, която си наложихме преди 20 години, но ще имаме думата да решаваме накъде да върви европейската икономика.   Предполагаемата загуба на суверенитет, която някои окайват, всъщност е точно обратното - заемане на много по-сериозна позиция на международната сцена. Откакто са възникнали, националните държави функционират в тази система: търгуват, воюват, поддържат дипломатически отношения. Този обмен предполага споделени средства. Вярно, че е малко обидно, дето си говорим на английски на международни форуми, но така се разбираме. И когато каталунец реши да утвърди собствената си идентичност като говори на езика си, ние просто не го разбираме, а той си остава с едната гордост. Така и с лева - слаба валута, неизвестна, нестабилна. Ще изчисляваме известно време и в евро, и в лева, както правеше дядо ми, който до края на живота си пресмяташе всичко в „стари пари\". После ще свикнем, както свикнахме с пътните знаци, с компютърните команди, с икономическите статистики.     Най-мистериозна в случая е подкрепата на ЕК и на френския президент Макрон за членството ни в еврозоната (противно на някои кръгове в Германия). За какво сме им? Един оптимистичен сигнал за това, че проектът се развива напук на Брекзита? Пък и България не е прекалено голям хап за преглъщане, ще се интегрира безпроблемно като балтийците.   От друга страна недоверието към нас е факт. По веднъж месечно имаме някаква външна оценка за съдебната система, за ужасното състояние на медиите, напомнят ни, че не сме солидарни с някои европейски политики. Защо не ни искат в Шенен, а ще ни пуснат в еврото? Дали планът на Макрон не е да изолира проблемните Полша и Унгария (които са извън еврото) и така да ги остави във външния кръг срещу едно растящо проевропейско мнозинство? Но откъде идва неговата убеденост в нашата лоялност?   Каквато и да е високата игра, най-добре да се възползваме от щастливия зар преди големите да са размислили.", "date": "2018.05.01", "title": "Защо еврото е добре за България"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/381487-%D1%82%D1%80%D1%8A%D0%BC-%D0%BE%D1%82%D0%BB%D0%B0%D0%B3%D0%B0-%D0%BC%D0%B8%D1%82%D0%B0%D1%82%D0%B0-%D0%B7%D0%B0-%D0%B5%D1%81", "text": "Президентът на САЩ Доналд Тръмп реши да удължи решението си за налагане на митнически тарифи за стомана и алуминий върху Европейския съюз до 1 юни, заяви представител на администрацията на Тръмп, цитиран от „The Wall Street Journal\", предадено от AFP. Информацията идва само часове преди изключенията за тарифите да изтекат в полунощ за ЕС, Канада, Мексико и други, след което големите вносители щяха да се изправят пред вносни мита от 25 процента за стомана и 10 процента за алуминий. 1-месечното отлагане ще остави изключението в сила.", "date": "2018.05.01", "title": "Тръм отлага митата за ЕС"}
{"url": "http://www.classa.bg/%D1%81%D0%B2%D1%8F%D1%82/item/381488-%D0%BA%D1%8A%D0%BC-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B5%D1%81-%D0%BD%D0%B5-%D0%B5-%D0%B1%D0%B0%D0%BD%D0%BA%D0%BE%D0%BC%D0%B0%D1%82", "text": "            В сряда Еврокомисията ще представи бюджетната рамка за периода 2021-2027 година. Дали този бюджет ще „накаже\" със съкращаване на помощите онези държави, които занемаряват върховенството на закона и не проявяват солидарност по въпроса за бежанците и мигрантите?     Според германския вестник „Билд\", новият бюджет на ЕС ще хвърли ръкавица към някои своенравни държави-членки. „Ако има сериозни спънки по отношение на принципите на правовата държава, разделението на властите и солидарността, занапред Брюксел ще плаща по-малко пари - такива са плановете на Еврокомисията, които ще бъдат представени в сряда\", пише изданието и цитира еврокомисарката по правосъдието Вера Юрова, според която изплащането на европейски помощи ще бъде обвързано с функционирането на правовата държава. Според Юрова, комисарите били единодушни, че трябва да се въведе такова условие.     „Билд\" уточнява, че на мушка са държави като Полша, Унгария, Словакия и Чехия. Според други източници обаче, европейските фондове могат да бъдат съкратени и за България и Румъния, където все още има сериозни проблеми в съдебната система и в борбата срещу корупцията. Страните от така наречената „Вишеградска група\" трайно са на нож с Брюксел, например по въпроса за разпределянето на бежанците, пише вестникът и продължава:    „Това е лоша новина най-вече за Варшава, където управляващата партия „Право и справедливост\" непрекъснато са разправя с Брюксел по въпроса за независимостта на съдилищата. Нашата източна съседка получава най-високите европейски помощи\", посочва изданието и цитира полския вестник „Жечпосполита\", според който Полша е „като наркозависима\" от европейските финанси и гледа на ЕС като на \"банкомат, за който не ти трябва нито банкова карта, нито ПИН\".   По-нататък „Билд\" цитира полски медии, според които парите за Полша може да бъдат съкратени с 8%. А това се равнява на около 1 милиард евро годишно. Според вестника, по този начин Еврокомисията цели не само да се покрие част от финансовия недостиг, предизвикан от Брекзита, но и да се пренасочат пари към някои южноевропейски държави като Гърция и Испания, както и към страни и региони, които приемат бежанци.    Авторът на статията припомня, че такава е нагласата както на германската канцлерка Ангела Меркел, така и на френския президент Еманюел Макрон: „Скоро няма да ги има онези 13 милиарда от британската вноска. Същевременно обаче ще се харчат повече пари за защита на общите граници, за интеграция на мигрантите и за борба срещу младежката безработица в южната част на ЕС. А това означава, че в момента ЕС се намира във финансов цугцванг\", коментира \"Билд\".   В Унгария, където партията на премиера Виктор Орбан отново спечели изборите, при това с лозунга „Да спрем Брюксел!\", положението прилича на това в Полша. Страната получава солидна европейска подкрепа - въпреки посегателствата срещу правовата държава и въпреки антиевропейската реторика на управляващите.    Премиерът Орбан гръмко обяви, че иска да изгради една \"нелиберална държава\" и да забрани дейността на онези НПО, които се намесват в политиката, припомня изданието и цитира политолога Торстен Бенер, според когото е крайно време Меркел и нейните сподвижници да се намесят в защита на правовата държава. „Напълно неприемлив е пакетът от закони „Спрете Сорос\", с чиято помощ Орбан се опитва да ограничи помощта, която американският милиардер оказва на унгарското гражданско общество и на организациите, подпомагащи бежанците\", казва в тази връзка пред „Тагесшпигел\" германският зам.-министър на външните работи Михаел Рот.     Но плановете да се съкратят европейските пари за онези държави, които нарушават правилата, не стъпват върху достатъчно стабилна правна основа. Навярно поради това еврокомисарката Вера Юрова се подсигурява с уточнението, че те „не са насочени конкретно срещу една или друга държава\". А в документ като бюджетната рамка това не и възможно, защото бюджетът се разпределя преди всичко по пера, уточняват източници от Еврокомисията.    Въпреки това държавите, които внасят повече пари в общата хазна, искат да обвържат изплащането на субсидии с независимостта на съдилищата. Тук аргументът им е убедителен: единствено независимите съдилища могат да гарантират, че европейските пари ще се използват по предназначение. Насрещният аргумент обаче също има своята тежест: европейските помощи не са инструмент за дисциплиниране на непослушни държави-членки. Тяхната цел е преди всичко да изравнят стандарта на живот вътре в ЕС.", "date": "2018.05.01", "title": "Към Източна Европа: ЕС не е банкомат"}
{"url": "http://www.classa.bg/%D1%81%D0%B2%D1%8F%D1%82/item/381489-%D0%B3%D1%8A%D1%80%D1%86%D0%B8-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8-%D0%BA%D0%B0%D0%BA%D0%B2%D0%BE-%D0%B3%D0%B8-%D1%81%D0%B2%D1%8A%D1%80%D0%B7%D0%B2%D0%B0,-%D0%BA%D0%B0%D0%BA%D0%B2%D0%BE-%D0%B3%D0%B8-%D1%80%D0%B0%D0%B7%D0%B4%D0%B5%D0%BB%D1%8F", "text": "          На срещата на правителствените ръководители от страните на Западните Балкани в Скопие миналата седмица присъства и председателят на Съвета на Европа Доналд Туск. В контекста на обтегнатите отношения с Русия, страните от бивша Югославия стават все по-интересни за Брюксел. Става дума за приобщаването на тези страни към Запада и за стабилността на региона. Спомените за Студената война се смесват със силната обвързаност на Балканите с втората голяма трудна тема за ЕС - Турция.   Доналд Туск похвали страната-домакин Македония за това, че след избора на новия премиер Зоран Заев полага усилия за решаване на дълготрайния конфликт с южната си съседка Гърция. За Скопие залогът е голям - страната се надява на членство в ЕС и НАТО, което може да даде така желания тласък на икономическия растеж. Но полза от това може да има и ЕС, който иска да спечели на своя страна бившите социалистически страни от региона, ухажвани силно и от Москва. Гърция пък блокира членството на Македония в ЕС и НАТО заради неразрешения спор за името на Македония.     Гръцкият професор по антропология Йоанис Манос казва, че много гърци възприемат сюжета с името като присвояване на гръцката култура и история от македонските националисти, имащи териториални претенции към днешна Гърция. Според него спорът в медиите почива преди всичко на идеологическа основа и не се обръща никакво внимание на нещата, които свързват двата народа в културно и историческо отношение. И точно в тези прилики се крие огромен потенциал за разрешаването на конфликта.   \"Нашият опит показва, че много повече неща ни свързват, отколкото ни разделят. И ако ние се фокусираме върху приликите, можем по-лесно да преодолеем проблемите, пречещи на намирането на решение на конфликта\", казва антропологът. Йоанис Манос, професор-антрополог от Солун   Изглежда обаче, че малцина се интересуват от това. И Йоанис Манос не вярва, че спорът за името може да бъде разрешен до края на годината. Има твърде много препятствия и пред двете страни, които затрудняват намирането на приемлив компромис. Последните анкети потвърждават това: 63 процента от македонците искат скорошно решаване на спора, а 61 процента от гърците отхвърлят категорично използването на името \"Македония\".   \"Те нямат никакво право да се наричат с това име или да използват производни, като например Нова или Северна Македония\", възмущава се един 27-годишен фризьор от Солун. \"Все ми е едно дали трябва да променяме името си или не\", казва пък един 42-годишен шофьор на такси от Скопие. Много по-важно за него е бъдещото членство на страната в ЕС да подобри положението на трудовия пазар, и семейството му да има бъдеще.   Чий е Александър Македонски? Гърците обвиняват македонците в кражба на историята   Професорът по антропология в скопския университет Люпчо Ристески смята, че са политически препятствията пред сближаването - не само между гърците и македонците, но и между всички балкански страни. Антропологията е трън в очите на политиците, казва той: \"Нашата наука не случайно бива маргинализирана в балканските общества. Дори по държавната македонска телевизия отправиха съвет към младите да не следват антропология. Ние изследваме възникването на идентичностите и сме особено критични, когато правителствата използват този процес на развитие за своя полза\", казва той.   Затова не е чудно, че антропологичните познания за културните прилики между двете страни почти не намират място в дебата. А именно тези общи неща могат да внесат раздвижване в зациклилия спор за името.", "date": "2018.05.01", "title": "Гърци и македонци: какво ги свързва, какво ги разделя"}
{"url": "http://www.classa.bg/%D1%81%D0%B2%D1%8F%D1%82/item/381490-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B1%D0%B8%D1%80%D0%B0%D1%82%D0%B0-%D1%82%D0%B0%D0%BA%D0%B0-%D0%BF%D0%B8%D0%B5-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "  Невероятно: над 5 500 марки бира   Бирата е навсякъде   Наздраве!   Футболът и бирата Те са неразривно свързани: футболът и бирата. Феновете удавят в нея разочарованието си от поражения - или пък се черпят при победа. Неслучайно стадионите са пълни с реклами на известни бирени марки. Екипите на футболистите също нерядко рекламират бира     На чаша бира в кварталната кръчма   Германските бирарии - магнит и за туристите   Законът за чистотата на бирата   Нова мода   Свари си сам!   Всяка бира да си знае чашата", "date": "2018.05.01", "title": "В страната на бирата: така пие Германия"}
{"url": "http://www.classa.bg/%D1%81%D0%B2%D1%8F%D1%82/item/381491-%D0%B4%D0%B0-%D0%BD%D0%B5-%D1%81%D0%B5-%D1%80%D0%B0%D0%B7%D0%B1%D0%BE%D0%BB%D1%8F%D0%B2%D0%B0-%D1%87%D0%BE%D0%B2%D0%B5%D0%BA-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5", "text": "            \"Ще го уредим частно\" - много хора в Сърбия, записващи си час за преглед в някоя болница, са чували тези думи. Като Наташа от Нови Сад, която се е лекувала от рак на лимфните възли и не може да си позволи никакво отлагане на прегледа. 30-годишната жена обаче не може да си позволи и прегледи в частна клиника.   Много хора в страните от бивша Югославия - Сърбия, Босна или Македония - разчитат на държавното здравеопазване и са зависими от него. При средно месечно възнаграждение от около 400 евро и над 20 процента безработица за тях е истински лукс да се лекуват частно. Подобно нещо могат да си позволят само хората с много пари.     \"На година и нещо дъщеря ми се разболя от диабет. Чакахме повече от шест години за инсулинова помпа\", казва Мирела Шишич от Сараево. Пред ДВ тя споделя, че болниците много често не разполагат с основни медикаменти, въпреки че разходите за тях би трябвало да се покриват от здравноосигурителните каси. Гражданите са принудени да закупуват сами от аптеките липсващите лекарства и превързочни материали.   Държавната здравноосигурителна каса отпуска все по-малко средства, твърди човек от бранша, който дълги години е ръководил различни болници в Сърбия. \"През втората половина на годината болниците остават дори без спринцовки, игли и дезинфектанти. Да не говорим за резервни части за медицинската апаратура\", казва лекарят, пожелал анонимност, който междувременно е преминал на работа в частна болница, която не изпитва подобни финансови проблеми.   Само в Сърбия, чието население наброява 7 милиона души, 75 хиляди пациенти чакат да им бъде одобрено финансиране от държавните здравноосигурителни каси. За някои по-сложни операции човек може да чака и години. Наскоро стана известно, че онкологичната клиника в Сараево не разполага с цитостатични препарати, които спират нарастването на туморните клетки. Който няма пари да се лекува частно, е обречен да чака дълго.     Който се разболее на Балканите трябва да се зареди с много търпениии или с повечко пари   Наред с препълнените чакални в - обикновено - западналите държавни клиники, отдавна съществуват и луксозни частни кабинети и болници. Те разполагат с необходимия персонал, медикаменти и модерна апаратура, а на пациентите не им се налага да чакат повече от 3 дни за преглед. В Сърбия частните здравни осигуровки започват от 20 евро и могат да достигнат до няколкостотин евро на месец. Само два процента от сръбските граждани обаче могат да си позволят частна здравна осигуровка.   \"Така хората плащат двойно, защото държавната осигуровка е задължителна\", казва сръбската здравна експертка Даниела Станкович-Баричак. Тя се възмущава и от практиката на държавните болници да приемат все повече пациенти, които плащат в брой, или са частно осигурени. \"Това опорочава идеята за държавно здравеопазване, след като биват фаворизирани онези, които плащат допълнително\", посочва тя.   Държавните клиники приемат с предимство и пациенти, които плащат \"под масата\", или пък познават \"правилните хора\". В актуалния корупционен индекс на Трансперънси Интернешънъл страните от Западните Балкани заемат задни места: Черна Гора фигурира на 64-та позиция, Сърбия е 77-а, Косово е на 85-о място, а Македония - на 101-во. Резултатите от различни анкети показват, че във възприятията на хората по-корумпирани от лекарите са само пътните полицаи.     А който не иска ли не може да чака, се налага да си плаща   Лекарите от Западните Балкани масово напускат родните си страни. \"От завършилите през миналата година общо 200 лекари, 180 са си извадили сертификат за работа в чужбина\", казва синдикалният лидер в централната клиника на Скопие Горан Бегович. Най-много лекари бягат в Германия, където заплащането е пет-шест пъти по-високо, отколкото в Македония или Сърбия. През 2016 година сърбите са били третата по численост национална група от лекари, допуснати да упражняват професията си в Германия - след сирийците и румънците.   Проучване на Healthgrouper сочи, че три четвърти от лекарите в Сърбия обмислят да напуснат страната, или вече имат конкретни планове за това. Не много по-различно е в другите страни от региона. Получава се дяволски кръг: медицинският персонал напуска страната или се мести в частния сектор, където заплащането и условията на труд са значително по-добри, докато в същото време държавното здравеопазване разполага с все по-малко пари и персонал. Тоест, катастрофата е програмирана.    Мирела Шишич вече е изгубила надежда: \"Бъбреците на дъщеря ми могат да откажат и тя да си отиде, още преди реформата да е настъпила\", казва тя.", "date": "2018.05.01", "title": "Да не се разболява човек на Балканите"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/381483-%D0%B3%D0%BE%D1%82%D0%BE%D0%B2%D0%B0-%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D1%82%D1%80%D1%8A%D0%B1%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA", "text": "„Газпром\" обяви, че е завършено поставянето на първата тръба от „Турски поток\". Тръбата е положена в дълбоководната част на Черно море и е стигнала до турския бряг при Мидия /Къйкьой/, където трябва да бъде доизграден приемния терминал пише БТА. Работата по поставяне на тръбата бе извършеа от компанията „Allseas\" и кораба „Pioneering Spirit\". Според работния план корабът „Пайъниъринг спирит\" ще продължи дълбоководното полагане на тръбите от втората линия на газопровода през третото тримесечие на 2018 г. Турски поток смени замразения през декември 2014 г. Южен поток. На 7 май 2017 г. Газпром започна строителството на морския участък на газопровода край руското крайбрежие на Черно море. Проектът Турски поток предвижда построяване на газопровод през Черно море до европейската част на Турция и след това – до границата с Гърция. Морската част ще бъде с дължина 910 км, а сухопътната по турска територия – 180 километра. Първата линия на газопровода ще бъде предназначена за турския пазар, а втората – за страните от Южна и Югоизточна Европа, като всяка ще бъде с капацитет 15,75 млрд. куб. метра газ годишно. Общата стойност на проекта по-рано се оценяваше на 11,4 милиарда евро при изграждането на четири линии. През третото тримесечие на тази година същата компания ще започне работата по втората тръба на „Турски поток\". По план, газпроводът трябва да е окончателно готов през декември 2019 г.", "date": "2018.05.01", "title": "Готова е първата тръба на Турски поток"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/381484-%D0%BD%D0%BE%D0%B2%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F", "text": "Саджид Джавид е новият вътрешен министър на Великобритания, съобщиха Ройтерс и Си Ен Ен. Той е с пакистански произход, син на шофьор на автобус, който пристига със семейството си през 60-те години на миналия век. Джавид е първият представител на етническо малцинство, който получава този правителствен пост. Назначението му беше обявено от офиса на премиера Тереза Мей в „Туитър\":", "date": "2018.05.01", "title": "Новият вътрешен министър на Великобритания"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381485-%D0%B1%D0%BE%D0%B1%D1%8A%D1%82-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D0%B6%D0%B8%D0%B2%D0%BE%D1%82%D0%B0", "text": "Американски учени назоваха продукта, който оказва положително влияние върху кръвоносните съдове и сърцето, а също така намалява теглото. Този напълно обикновен продукт, съдържа много протеини и фибри, съобщава \"Vista News\". Служители на университета в Колорадо са стигнали до това заключение чрез експерименти с мишки, страдащи от затлъстяване. Те вкарали продукта, който може да се купи във всеки магазин за хранителни стоки, в менюто на гризачите. По време на експеримента теглото им намаляло значително. Освен това чувствително се понижило и нивото на холестерола в организма на животните, участвали в експеримента. Общото състояние на сърдечно-съдовата система на мишките също се подобрила значително. Във второто проучване учените оценяват ефекта на най-обикновения боб върху пациенти с диабет тип 2. Оказало се, че използването на бобови растения предпазва тялото от вредните ефекти на свободните радикали и намалява увреждането на тъканите, свързано с преокисляването на липидите. Това има изключително положителен ефект върху здравето на сърцето и продължителността на живота. Употребата на боб оказва положително влияние и върху самочувствието. Фасулът, подобно на всички бобови растения, има положителен ефект върху здравето. Той намалява риска от сърдечно-съдови заболявания, затлъстяване, диабет, инсулт. Според учените, най-полезен от различните разновидности боб е черният. Родина на черния боб са Перу и Мексико и още в писанията на древните ацтеки се споменава за първи път тази невероятно полезна основна храна на индианците. Черният боб е източник на висококачествени протеини. Всички бобови растения са богати на растителни протеини, но черният боб е по-добър от своите колеги. В 100 гр. се съдържат следното количество протеини: - Бял фасул - 7.0 г. - червен боб - 8,4 г. - черен боб - 8,9 г. Смята се, че протеин черен боб в състава му е най-близо до животинските протеини и, следователно, може да служи като пълен източник на белтъчини за хората, поради някаква причина са принудени да ограничат консумацията на месо или напълно да се откажат от него, ако са вегетарианци", "date": "2018.05.01", "title": "Бобът удължава живота"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/381486-%D0%B7%D0%B0%D0%B5%D0%B2-%D1%88%D0%BE%D0%BA%D0%B8%D1%80%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D0%B9%D1%82%D0%B5-%D0%B2-%D0%BA%D0%B0%D0%BD%D0%B0%D0%B1%D0%B8%D1%81", "text": "\"Инвестирайте в канабис\", такъв призив отправи македонският премиер Зоран Заев, цитиран от сръбското радио Б92. Министър-председателят заяви, че отглеждането на растението, от което се добиват марихуана и хашиш за медицински цели, е доходоносно начинание. \"Аз очаквам до края на годината от този бизнес в държавния бюджет да постъпят около 100 млн. евро. Това е около 0,1% от брутния вътрешен продукт на страната ни\", посочи още той. Министър-председателят на югозападната ни съседка заяви, че отглеждането на канабис за медицински цели в страната е законно. \"Ние издадохме осем лиценза и разглеждаме още пет заявления за разрешителни\", каза още Заев. До апела се стигна по време на парламентарен контрол. Премиерът бе попитан от депутат в Собранието дали неговият роднина Трайче Заев има предприятие за отглеждане на канабис. \"Да, той е собственик на такава фирма, работи с партньори от Словения и изнася материали, от които се добиват масло, за Германия и Полша. Дейността на моя роднина е в синхрон и с нашите, и със законите на страните, с които той работи\", посочи още Заев. През 2016 г. Македония прие закон, легализиращ отглеждането и продажбата на канабис за медицински цели.", "date": "2018.05.01", "title": "Заев шокира: Инвестирайте в канабис"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/381482-%D0%B1%D0%B0%D0%BD%D0%BA%D0%B8%D1%82%D0%B5-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D0%BF%D0%B5%D1%87%D1%8F%D0%BB%D0%B1%D0%B8%D1%82%D0%B5-%D1%81%D0%B8", "text": "Печалбата на банковата система за първото тримесечие на 2018 г. е 267 млн. лева (при 288 млн. лева за периода от януари – март на миналата година). На годишна база тя се свива с близо 7,3%, показват нови данни на Българската народна банка (БНБ). В централната банка пресмятат, че активите на банковия сектор намаляват спрямо декември 2017 г. с 0,2% (238 млн. лв.) и в края на март 2018 г. възлизат на 97,6 млрд. лева. Делът на петте най-големи кредитни институции в активите на банковата система нараства до 59,1%. През първото тримесечие на тази година на ниво банкова система е отчетен спад в паричните салда при централни банки и паричните наличности, а увеличение – в другите депозити на виждане. Делът в активите на позицията пари, парични салда при централни банки и други депозити на виждане се понижава, но остава съществен – 18,9%. Спад има в общия размер на портфейлите с ценни книжа, а също и в дела им в балансовите активи – до 13,4% в края на март. Растеж е отчетен в балансовата сума на кредитите и авансите, а делът ѝ се повишава до 63%. Брутните кредити и аванси на системата се увеличават спрямо края на декември 2017 г. с 1,7% (1,377 млрд. лева) поради растеж на вземанията от кредитни институции и на кредитния портфейл. Брутният кредитен портфейл (без кредитите и авансите за секторите централни банки и кредитни институции) се увеличава през тримесечието с 1,6% (921 млн. лв.) до 570 млрд. лева. Нарастват кредитите за нефинансови предприятия (с 444 млн. лв., 1,3%), за домакинства (с 419 млн. лева, 2,1%) и за други финансови предприятия (с 67 млн. лева, 2,6%), при спад в заемите за сектор \"Държавно управление\" (с 9 млн. лв., 1,5%). В края на март 2018 г. брутният размер на необслужваните кредити и аванси в банковата система възлиза на 7,715 млрд. лв. (при 8,292 млрд. лв. към 31 декември 2017 г.) Investor.bg пресметна, че намалението за три месеца е 6,95%. Делът им в общата сума на брутните кредити и аванси намалява до 9,3% (при 10,2% в края на декември 2017 г.). Нетната стойност на необслужваните кредити и аванси (след приспадане на присъщата за тази квалификационна категория обезценка) също се понижава и в края на тримесечието е 3,574 млрд. лв., или 4,6% от общата нетна стойност на кредитите и авансите (при 5,5% в края на декември 2017 г.). През първото тримесечие на тази година депозитите в банковата система намаляват с 0,1% (56 млн. лв.), като в края на март възлизат общо на 83,7 млрд. лева. Увеличение има при спестяванията на домакинства (с 339 млн. лв., 0,7%), на сектор \"Държавно управление\" (със 181 млн. лв., 9,1%) и на други финансови предприятия (с 43 млн. лв., 1,6%). Намаление бележат средствата на нефинансови предприятия (с 358 млн. лв., 1,5%) и на кредитни институции (с 262 млн. лв., 4,9%). Изчислените съгласно Регламент (ЕС) № 575/2013 на Европейския парламент и на Съвета и съгласно Делегиран регламент (ЕС) 2015/61 на Комисията ликвиден буфер и нетни изходящи ликвидни потоци в края на март са съответно 25,2 млрд. лева и 7,7 млрд. лева. Съотношението между двете величини – отношението на ликвидно покритие (LCR), е 327,9%. Собственият капитал в баланса на банковата система в края на миналия месец възлиза на 12 млрд. лв., като през тримесечието намалява с 563 млн. лв. (4,5%). Разходите за обезценка на финансови активи, които не се отчитат по справедлива стойност в печалбата или загубата, за първото тримесечие на 2018 г. са 106 млн. лв. (при 125 млн. лв. година по-рано). Към 31 март 2018 г. нивата на показателите за възвръщаемост на активите (ROA) и за възвръщаемост на капитала (ROE) на банковата система на годишна база са съответно 1,10% и 8,88%.", "date": "2018.05.01", "title": "Банките намаляват печялбите си"}
{"url": "http://www.classa.bg/%D1%81%D0%B2%D1%8F%D1%82/item/381477-%D0%BF%D1%8A%D1%80%D0%B2%D0%B0%D1%82%D0%B0-%D0%BF%D0%BB%D0%B0%D0%B2%D0%B0%D1%89%D0%B0-%D0%B0%D1%82%D0%BE%D0%BC%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D1%86%D0%B5%D0%BD%D1%82%D1%80%D0%B0%D0%BB%D0%B0-%D0%B2-%D1%81%D0%B2%D0%B5%D1%82%D0%B0-%D0%B5-%D0%B2-%D1%80%D1%83%D1%81%D0%B8%D1%8F", "text": "На 28 април, плаващата атомна електроцентрала Академик Ломоносов започна пътуването си от пристанището на Санкт Петербург, съобщава агенция ТАСС. Плаващата електроцентрала е оборудвана с два реактора, които могат да генерират до 70 мегавата електроенергия, достатъчна за снабдяването на град с 200 000 жители.   Това е единствената плаваща атомна електроцентрала в света, съобщи Росенергоатом – компания, която оперира руските атомни електроцентрали, енергийно подразделение на държавната корпорация Росатом.   След напускане на територията на Балтийския завод в Санкт Петербург, където е построен, Академик Ломоносов се насочи, с помощта на влекачи със скорост 6 километра в час, към руския град Мурманск, където ще бъде зареден с ядрено гориво. След това ще стигне до крайната си дестинация, пристанищния град Певек, в автономния окръг Чукотка, на повече от 4000 километра през Арктическия океан.   Целта на звеното е да доставя електроенергия на пристанищните градове и петролните и газовите платформи, разположени в открито море, обясниха създателите. Академик Ломоносов може също да обезсолява водата и да произвежда до 240 000 кубически метра прясна вода на ден. Периодът на експлоатация на блока е 35-40 години.", "date": "2018.05.01", "title": "Първата плаваща атомна електроцентрала в света е в Русия"}
{"url": "http://www.classa.bg/%D1%81%D0%B2%D1%8F%D1%82/item/381478-%D0%BC%D1%80%D0%B5%D0%B6%D0%B0%D1%82%D0%B0-%D0%B5%D0%BA%D1%81%D0%BF%D0%BB%D0%BE%D0%B4%D0%B8%D1%80%D0%B0-%D1%81-%D1%84%D0%BE%D1%82%D0%BE%D1%81%D0%B8-%D0%BD%D0%B0-%D1%82%D1%80%D1%8A%D0%BC%D0%BF,-%D0%BA%D0%BE%D0%B9%D1%82%D0%BE-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D1%83%D0%BB%D0%BE%D0%B2%D0%B8-%D1%81%D0%B8%D0%B3%D0%BD%D0%B0%D0%BB%D0%B0-%D0%BD%D0%B0-%D0%BA%D0%B3%D0%B1", "text": "Потребителите на интернет се позабавляваха с неприятния инцидент, преживян от американският президент Доналд Тръмп, който трябваше да се бори да контролира чадъра си, за да не го отвее вятърът.   През нощта в събота, силен порив на вятъра обхвана въздушната база Андрюс (Мериленд), точно когато Тръмп се готвеше да слезе от президентския самолет. Ръководителят на Белия дом се завръщаше във Вашингтон, след като участва в събитие в Мичиган, според местните медии.   Телевизионните камери заснеха усилията на президента да удържа чадъра си, а интернавтите не пропуснаха възможността да се подиграват с този инцидент. Един потребител на социалните мрежи написа, че Тръмп \"не харесва дори природата\".   Други потребители на интернет се подиграха, че в този неудобен инцидент има \"руски следи\". А един дори написа: \"Мисля, че обърна чадъра, за да улови най-новия сигнал на КГБ\" .   А няколко потребители се обединиха около мнението, че \"чадърът е метафора за цялата им администрация\".", "date": "2018.05.01", "title": "Мрежата експлодира с фотоси на Тръмп, който се опитва да \"улови сигнала на КГБ\""}
{"url": "http://www.classa.bg/%D1%81%D0%B2%D1%8F%D1%82/item/381479-%D0%BC%D0%B5%D1%80%D0%BA%D0%B5%D0%BB,-%D0%BC%D0%B0%D0%BA%D1%80%D0%BE%D0%BD-%D0%B8-%D0%BC%D0%B5%D0%B9-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%BE%D0%B1%D1%81%D1%8A%D0%B4%D1%8F%D1%82-%D0%B8%D0%B7%D0%BC%D0%B5%D0%BD%D0%B5%D0%BD%D0%B8%D1%8F-%D0%B2-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B8%D1%80%D0%B0%D0%BD", "text": "Германският канцлер Ангела Меркел; френският президент Емануел Макрон и британският премиер Тереза Мей, обявиха желанието си да участват в по-широк дебат относно възможните ограничения върху сегашната ядрена програма на Иран, съобщава сайтът на федералното правителство на Германия.   Посочено е, че Меркел обсъдила този въпрос по време на телефонните разговори с Макрон и с Мей през уикенда.   \"Тримата отново изразиха своето единодушно желание Съединените щати да останат в споразумението за ядрената програма на Иран, като отново потвърдиха и желанието си да го развият в по-широк формат, с участието на всички страни, чрез Допълнителни споразумения за ядрени ограничения и за иранската програма за балистични ракети и нейната роля в региона \", се казва в изявлението.   По време на съвместна пресконференция във Вашингтон с президента на САЩ Доналд Тръмп, Ангела Меркел обяви, че настоящото ядрено споразумение между секстета държави и Иран, не е достатъчно за да сдържа амбициите, които се предполага, че има Техеран за влияние в региона.   Меркел обаче се противопостави на оттеглянето от съществуващото споразумение. \"Ние ще видим какви решения ще вземат САЩ, ще продължим да имаме много разговори за това\", каза немският лидер.   Президентът на САЩ, междувременно, се застъпва не само за промяна на разпоредбите на споразумението с Иран, но смята, че е \"необходимо да се направи ново, със здрави фундаменти, тъй като настоящото е с влошена база\" Иранският външен министър Мохамад Явад Зариф, увери, че ако САЩ официално се оттеглят от JCPOA, това ще освободи Иран от всякакво задължение по това споразумение", "date": "2018.05.01", "title": "Меркел, Макрон и Мей са готови да обсъдят изменения в ядреното споразумение с Иран"}
{"url": "http://www.classa.bg/%D1%81%D0%B2%D1%8F%D1%82/item/381480-%D0%B8%D1%80%D0%B0%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D0%B7%D0%B0-%D1%8F%D0%B4%D1%80%D0%B5%D0%BD%D0%B8%D1%8F-%D0%BF%D0%B0%D0%BA%D1%82,-%D0%B0%D0%BA%D0%BE-%D1%81%D0%B0%D1%89-%D0%BF%D1%80%D0%B5%D0%B4%D0%BB%D0%BE%D0%B6%D0%B0%D1%82-%D0%B4%D0%B0-%D0%B3%D0%BE-%D0%BA%D0%BE%D1%80%D0%B8%D0%B3%D0%B8%D1%80%D0%B0%D1%82-%D0%B8%D0%BB%D0%B8-%D0%B4%D0%B0-%D0%B3%D0%BE-%D0%BD%D0%B0%D0%BF%D1%83%D1%81%D0%BD%D0%B0%D1%82", "text": "Президентът на Иран, Хасан Рохани, е потвърдил, че не възнамерява да прави никакви отстъпки по ядреното споразумение със секстета държави, след като държавният секретар, Майк Помпео насърчи позиция срещу Техеран на турнето си в Близкия изток.   \"Ядреният договор или друг въпрос под негов претекст, не подлежи на обсъждане по никакъв начин\", съобщи иранското президентство. Според АФП, иранският президент е провел телефонен разговор с френския си колега, Емануел Макрон.   \"Иран няма да приеме никакви ограничения, извън своите ангажименти\", е казал президентът по време на този разговор, позовавайки се на споразумението JCPOA. От своя страна Помпео посочи, че страната му счита, че този договор е \"много дефектен\", което изисква той да бъде изменен. \"Ако не можем да го поправим, Доналд Тръмп ще се оттегли от споразумението\", заяви държавният секретар. Той отбеляза, че президентът на САЩ е издал заповед да се промени ядреното споразумение, вярвайки, че споразумението окуражава Техеран да се държи по-лошо след подписването му през 2015 г.   Макрон заяви, че е готов да работи със Съединените щати за \"нова ядрена сделка\" с Иран, която може да разшири обхвата на дългосрочни гаранции за договора и да разшири обхвата му с програмата за иранските ракети, която не е част от сегашното споразумение и за която Рохани е заявявал многократно, че \"има само отбранителни функции.\"   Тръмп определи 12 май за краен срок за \"поправяне\" на историческото споразумение. В същото време, Помпео е направил тези изявления от Израел като част от неговата обиколка в Близкия изток, в която той описва Иран като \"заплаха\" за региона и е направил призив да му се противодейства с нови санкции.", "date": "2018.05.01", "title": "Иран няма да преговаря за ядрения пакт, ако САЩ предложат да го коригират или да го напуснат"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381481-%D0%BE%D1%82-%D0%B4%D0%BD%D0%B5%D1%81-%D0%BF%D0%BE%D0%BB%D0%B7%D0%B2%D0%B0%D0%BC%D0%B5-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B0-%D0%BA%D0%BE%D0%BD%D1%81%D1%83%D0%BB%D1%81%D0%BA%D0%B0-%D0%B7%D0%B0%D1%89%D0%B8%D1%82%D0%B0", "text": "От 1 май влизат в сила правила, според които граждани на ЕС, които пътуват или работят в държава извън Общността, подлежат на допълнителна консулска закрила, съобщи Европейската комисия. Правилата засягат случаите, когато гражданин на ЕС пребивава в чужда страна, където няма дипломатическо или консулско представителство на неговата държава. В такива случаи от утре европейците ще могат да се обръщат към консулствата на други страни от ЕС. Разширената консулска защита се предвижда в случаи на тежко заболяване, задържане, загуба на паспорт, евакуация или когато граждани на ЕС станат жертва на престъпление. ЕК отбелязва, че в 60 на сто от случаите подобна консулска защита се търси за изгубени лични документи. По данни на ЕК седем милиона граждани на ЕС се намират в чужда държава, където няма дипломатическо или консулско представителство на тяхната страна, и се очаква след две години този брой да се е удвоил. Единствените четири държави на света, в които всички страни от ЕС имат такива представителства, са САЩ, Китай, Индия и Русия. За 2015 г. всеки шести гражданин на ЕС е пътувал на почивка до държава извън Общността, а общо 30 милиона са трайно заселилите се в чужбина европейци. Всяка година европейците предприемат 90 милиона пътувания в чужбина по работа или за отдих.", "date": "2018.05.01", "title": "От днес ползваме допълнителна консулска защита"}
{"url": "http://www.classa.bg/%D1%81%D0%B2%D1%8F%D1%82/item/381475-%D0%B0%D0%BC%D0%B0%D1%82%D1%8C%D0%BE%D1%80-%D0%B0%D1%81%D1%82%D1%80%D0%BE%D0%BD%D0%BE%D0%BC-%D0%B7%D0%B0%D1%81%D0%BD%D0%B5-%D1%82%D1%80%D0%B8-%D0%BD%D0%BB%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BB%D1%83%D0%BD%D0%B0%D1%82%D0%B0", "text": "Аматьор астроном случайно засне три неидентифицирани летящи предмети, които пресичат пред Луната. Видеоклипът бе публикуван в YouTube.   Странните обекти, с овална форма, се появяват в минутата 01:18 на записа, преминават всички заедно, с еднаква скорост и бързо изчезват.   Авторът на видеото предполага, че това може да са хелиеви балони, признавайки, че неговата теория не може да бъде потвърдена. Някои потребители се съгласяват с автора, в коментари към видеото, други оспорват тази хипотеза, като посочват, че обектите се движат \"прекалено бързо, за да бъдат балони, прекалено с еднаква скорост и в еднаква посока\".   Други предполагат, че видеозаписът е заснел метеорити или \"просто космически боклук\". Не липсват и категорични заключения, че това са извънземни НЛО.", "date": "2018.05.01", "title": "Аматьор астроном засне три НЛО близо до Луната"}
{"url": "http://www.classa.bg/%D1%81%D0%B2%D1%8F%D1%82/item/381476-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%BE%D1%82%D0%BE-%D0%BA%D1%80%D0%B0%D0%BB%D1%81%D1%82%D0%B2%D0%BE-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0", "text": "Премиерът на Великобритания, Тереза Мей, прие оставката на Амбър Руд като министър на вътрешните работи, съобщава Sky News. Оставката идва в резултат на скандала, генериран от намерението на МВР да депортира имигранти, живели в Обединеното кралство повече от половин век.   Според медиите, министерството дори е определило броя на нелегалните имигранти, които трябва да бъдат депортирани ежегодно. Ръд, от своя страна, заяви, че не е поръчала, одобрила или знаела за някаква програма за депортиране.   Въпреки това, в-к Гардиън каза, че министърката е била запозната с тези планове и публикува писмо на Ръд, изпратено до министър-председателя през януари, което описва като \" амбициозен, но осъществим\" плана на Министерството на вътрешните работи за увеличаване с 10% депортирането на имигранти в незаконно положение през \"следващите няколко години\".", "date": "2018.05.01", "title": "Министърът на вътрешните работи на Обединеното кралство подаде оставка"}
