{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/395091-%D0%BC%D0%B5%D1%81%D0%B5%D1%86-%D0%BF%D1%80%D0%B5%D0%B4%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%BA%D0%BE%D0%B9-%D0%B7%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D0%B1%D0%BE%D1%80%D0%B8", "text": "По-малко от месец ни дели от изборите за Европейски парламент на 26 май и всички партии и формации вече започват същинската фаза на кампаниите си. Лагерите са определени, коалициите са сключени, листите регистрирани и е време за предизборна битка.       Въпросът е кой с какви позиции е месец преди вота?  Факт е, че социологията не представлява точна прогноза за развитието на изборите. Тя предоставя моментна \"снимка\" на състоянието и нагласите на електората, на неговите съмнения и настроения. Тук го има и проблемът със съмненията за наличие на тенденциозност в отразяването на данните и формирането на изследванията, но това е вече съвсем друга тема. Въпреки всичко това социологическите изследванията са единственият що-годе надежден начин да се проследят настроенията на избирателите към дадения момент. Няколко социологически агенции извадиха изследвания към средата на април. За максимална обективност ще използваме проучванията на три от тях - \"Тренд\", \"Галъп интернешънъл\" и \"Маркет линкс\" (последното публикувано проучване на другата уважавана агенция - \"Алфа Рисърч\" - е от март и все още не са представени по-актуални данни).     Важно уточнение в случая на \"Маркет линкс\" е графата \"Все още не съм решил\", в която попадат 12,5% от заявилите, че ще гласуват. Тя до голяма степен обяснява защо някои от партиите имат значително по-ниски резултати от тези, които получават в другите две изследвания. Първото, което прави впечатление и в трите проучвания е фактът, че за пръв път от години насам (вероятно повече от десетилетие) БСП тенденциозно изпреварва ГЕРБ.  Разликата между двете партии действително е между 0,4 % и 1,1% в различните проучвания, но самият факт, че подобен момент се отразява така ясно при всички социологически агенции (а не само до тези, които са близки до БСП) си заслужава да се отбележи.     Основна причина за тази малка преднина обаче е не толкова собствената политика на БСП, чиято подкрепа и в трите изследвания бележи съвсем лек ръст (под процент), колкото ехото от скандала с апартаментите, който удари доста сериозно ГЕРБ. Партията на Борисов губи от подкрепата си, а самият скандал създава усещането за нечестни практики и корупция във властта. Тук може да се каже, че подадените оставки не успяха особено да ограничат щетите за управляващата партия, колкото само засилиха това цялостно усещане. От една страна, тези оставки не дойдоха наведнъж, а една след друга, само поддържайки огъня на скандала, а от друга се изчака твърде дълго за реална реакция от страна на ГЕРБ и на Цветан Цветанов - главното намесено име в случая.     И макар кадрите на ГЕРБ вече да са относително извън полезрението на скандала, неговото продължаване с нови и нови лица продължава да копае върху репутацията на партията. Според трите агенции, за БСП на изборите биха гласували между 31,3% и 32,1%, докато за ГЕРБ предвижданията за изборен резултат са от 30,5 до 31%. Ако ГЕРБ искат да обърнат тази тенденция, начинът е да прехвърлят скандала от темата с апартаментите към нещо, което не просто не може да се свърже с тях, но може да рефлектира върху БСП. Съответно и евентуален подобен скандал, свързан със социалистите трябва да е с достатъчната сила, за да не се приеме като просто вадене на компромати. От своя страна, ако БСП иска да запази този резултат (и да го увеличи), трябва да се представи като по-добрата алтернатива на ГЕРБ - нещо, което изключва вътрешни скандали между лидера на партията Корнелия Нинова и бившия лидер Сергей Станишев. Почти сигурно е, че и двете формации ще качат резултат на самите избори заради оспорваната надпревара и традиционната тенденция в самия край на кампанията хората да искат да дадат гласа си там, където ще има смисъл от него - в борбата между първите двама. Интересен е моментът с третата по сила партия - ДПС. Ако \"Тренд\" и \"Галъп интернешънъл\" дават на формацията 12,7% и 11,1%, то според изследването на \"Маркет линкс\" за ДПС биха гласували едва 6,1%.  Тази разлика може да се дължи на самото формиране на извадката на трите агенции. Сигурно обаче е, че те са третата \"сигурна\" формация, която се очаква да вкара поне един свой представител в Европейския парламент. Самата структура на електората на ДПС, който традиционно е мотивиран най-вече от името на партията, а не толкова от това кой е в листата, позволява появата на депутата Делян Пеевски (който няма и един присъствен ден в сегашното Народно събрание) да не се отрази по какъвто и да е сериозен начин върху настроенията за гласуване. Изтикването на другите партии, борещи се в полето на ДПС за вота на етническите турци - ДОСТ и НПСД, в по-малки и почти незабележими коалиции позволява на партията на Доган и Карадайъ да разполага с основната част от етническия вот в страната. На четвърто място и в трите изследвания се нарежда ВМРО с подкрепа от между 5% и 5,5%. След нежеланието на коалицията на Обединените патриоти да се яви заедно на европейските избори именно ВМРО успя да събере зад себе си най-голяма подкрепа от трите патриотични партии. Освен твърдия си електорат \"войводите\" успяха да съберат зад себе си и онези избиратели, които не гласуват за отделните партии в коалицията, а за самата патриотична коалиция. Въпреки това на ВМРО ще им се наложи да направят силна кампания, за да достигнат прага от 5,8% за влизане в Европейския парламент. Привличането на Андрей Слабаков като лице в листата им може да има положителен ефект. Режисьорът, който е на 4-о място и почти сигурно няма да влезе в ЕП, прави по-острите и кардинални изказвания, в които много обикновени хора могат да се припознаят. На този фон водачът на листата Ангел Джамбазки би изглеждал по-умерен и по-зрял политически. Засега може да се очаква, че ВМРО спокойно ще успеят да вкарат един евродепутат. Подобна, макар и не точно, е и ситуацията с \"Демократична България\". Техните резултати, отчетени от социологическите агенции са по-слаби, отделяйки ги от прага за преминаване с около 1,5%.  Различните агенции дават на обединението на демократичните формации между 4,3% и 4,6%, като \"Тренд\" обаче отчитат, че при тях не се наблюдава стабилна тенденция за растеж. Елементите, на които \"Демократична България\" могат да разчитат за ръст в подкрепата преди изборите, са разочарованието от ГЕРБ сред градските избиратели, фактът, че другата дясна формация - ДБГ - се отказа от участие на изборите, както и на мобилизацията от приближаващите избори. Водачът на листата Радан Кънев се обяви за позитивна кампания, в която ще се обръща малко внимание на ГЕРБ и повече на това, която \"Демократична България\" може да предложи. Подобен ход по-скоро би довел до положителни резултати при една мръсна кампания с много компромати. Стига, разбира се, ДемБГ да не се включи (или да не бъде включена) също в размяната на мръсни удари. Също с някакви (макар и по-скоро имагинерни) шансове за преминаване на бариерата е и коалицията \"ВОЛЯ - Българските патриоти\" с водач Веселин Марешки. Тук \"Тренд\" и \"Галъп\" дават подкрепа от 3,5-3,6%, докато при \"Маркет линкс\" отново отчетеният резултат е значително по-нисък - 1,7%. \"Атака\" запазва подкрепата на твърдия си електорат, който и преди е бил оценяван на между 1% и 2%. Фигурата на партийния лидер Волен Сидеров вече е достатъчно изхабена политически и формацията му гравитира само около този си стабилен електорат. Това го прави добър играч и (младши) партньор за малки коалиции (със съответния профил), но не и като самостоятелен фактор в политиката. Същото важи и за партията на Валери Симеонов НФСБ. Прогнозите за представянето на неговата коалиция \"Патриоти за Валери Симеонов\" са между 1,3 и 1,6 процента подкрепа. Агресивният стил на политика на Симеонов, скандалите с протестиращите майки и цялостното му отношение в медиите ограничават положително настроените към него гласоподаватели. АБВ и тяхната \"Коалиция за България\" може да изненадат с малко по-висок резултат от социологическите прогнози. \"Тренд\" им дават 1,3%, \"Галъп\" - 1,5%, а \"Маркет линкс\" - едва 0,3%. Възможно обаче е старото коалиционно име на БСП в случая да изпълни ролята си и да \"отмъкне\" част от червените гласове от БСП в посока АБВ. Другият интересен субект на тези избори, макар и без сериозен шанс за вкарване на евродепутат, е партия \"Възраждане\".  Трите агенции й дават от 0,2% (\"Маркет линкс\") до 1,3% (\"Тренд\"), но е много възможно реалният резултат на изборите да е малко по-висок. Самият електорат на партията е настроен антисистемно и няма доверие на традиционните медии или на социолозите, което може да доведе до това техни гласоподаватели да отказват да участват в социологически проучвания. Дали тази теория отговаря на истината, ще се види при реалното гласуване. За резултатите на партиите голяма роля ще играе и избирателната активност - колкото по-ниска е тя, толкова по-високи ще са резултатите на партиите в проценти, съответно толкова по-голям шанс за влизане биха имали ВМРО и \"Демократична България\" (и евентуално ВОЛЯ, но каквото и да си говорим - много евентуално). На практика три формации вкарват със сигурност евродепутати, а още две имат реални шансове. Дали това ще се запази така, зависи изключително много от това как ще протече самата предизборна кампания, как ще се представят партиите и техните водачи.  ", "date": "2019.05.01", "title": "Месец преди изборите: Кой за какво се бори"}
{"url": "http://www.classa.bg/%D1%81%D0%B2%D1%8F%D1%82/item/395085-%D1%82%D0%B5%D0%B6%D0%BA%D0%BE%D1%82%D0%BE-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%80%D0%B8%D1%81%D0%BA%D0%B0-%D0%BE%D1%82-%D1%80%D0%B0%D0%BD%D0%BD%D0%B0-%D1%81%D0%BC%D1%8A%D1%80%D1%82-%D1%81-50", "text": "Проучване, проведено от фармацевтичната компания Ново Нордиск, показва, че хората, които страдат от тежко затлъстяване, имат 50% по-голяма вероятност да умрат по-рано от тези, които поддържат здравословно тегло. Резултатите бяха представени на Европейския конгрес по затлъстяването, който започна тази неделя в Глазгоу, Шотландия. Проучването анализира данните на 2,8 милиона възрастни в Обединеното кралство. Експертите откриха, че наднорменото тегло и затлъстяването са свързани и със значително увеличаване на шансовете за развитие на сериозни заболявания и преждевременна смърт. Изследването установи, че хората с най-високи нива на затлъстяване, с индекс на телесна маса (ИТМ) от 40 до 45, надвишават 12 пъти риска от диабет тип 2, носят 22 пъти по-голям риск от сънна апнея (прекъснато или повърхностно дишане по време на сън) и почти 4 пъти по-голям риск от сърдечна недостатъчност, за разлика от хората с нормално тегло. Според средната стойност, установена от американските центрове за контрол и превенция на заболяванията, здравословното тегло включва ИТМ между 18,5 и 24,9. Последното проучване обаче показва, че дори пациенти, които леко надвишават тази граница, с ИТМ от 25 до 30, увеличават риска от сърдечна недостатъчност с 20%. \"С шесткратно увеличение в световен мащаб на хората, които живеят с наднормено тегло през последните 30 години (от 105 милиона души през 1975 г. до 650 милиона през 2016 г.), нашите открития имат сериозни последици за общественото здраве,\" каза Кристиан Хаазе. , един от авторите на разследването. Специалистите също така показаха, че увеличаването на теглото е свързано с повишен риск от високо кръвно налягане, нередовни сърдечни удари и необичайни нива на холестерол и други мазнини в кръвта.", "date": "2019.05.01", "title": "Тежкото затлъстяване увеличава риска от ранна смърт с 50%"}
{"url": "http://www.classa.bg/%D1%81%D0%B2%D1%8F%D1%82/item/395086-%D1%84%D0%B0%D0%BB%D1%88%D0%B8%D0%B2%D0%B0%D1%82%D0%B0-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B0,-%D0%BA%D0%BE%D1%8F%D1%82%D0%BE-%D0%B8%D0%B7%D0%BB%D1%8A%D0%B3%D0%B0-%D0%BD%D1%8E%D0%B9%D0%BE%D1%80%D0%BA%D1%81%D0%BA%D0%B8%D1%8F-%D0%B5%D0%BB%D0%B8%D1%82", "text": "Жури в Ню Йорк (САЩ) обяви за виновна Анна Сорокина, 28-годишна жена от руски произход, която е измамила банки, хотели, ресторанти и нейни приятели за около 275 млн. долара, като се представяла за богата немска наследница, за да финансира своя луксозен начин на живот. Младата жена, известна в нюйоркските социални кръгове като Анна Делви, се настанявала в луксозни хотели, вечеряла в скъпи ресторанти, купувала дрехи в дизайнерски бутици и използвала всяка възможност да не плаща сметките си или да плащат приятелите й. Веднъж тя обещала на приятелка пътуване до Мароко с всички разходи платени, но приятелката приключила с изразходването на 62 000 долара, след като картата на Сорокина била отхвърлена. Измамницата уверила приятелката си, че ще върне парите и след това й изпрати фалшиви потвърждения, според прокуратурата. Също така, Сорокина е фалшифицирала финансови отчети при искане за заем от 22 милиона долара за финансиране на частен арт клуб, който искала да построи. Кредит й е бил отказан, но убедила една банка да й отпусне 100 000 долара, които тя никога не е платила. Нейните приятели в нюйоркския елит вярвали, че Делви има наследство от около 67 милиона долара в чужбина и че баща й е дипломат или петролен барон. Всъщност Сорокина е родена в Русия през 1991 г. и през 2007 г. семейството й се премества в малко градче близо до Кьолн (Германия). Бащата на Ана работи като шофьор на камион и се посвещава на продажбата на климатици и нагреватели. Присъдата ще бъде обявена за 9 май и се смята, че Сорокина я очаква затвор до 15 години.", "date": "2019.05.01", "title": "Фалшивата наследница, която излъга нюйоркския елит"}
{"url": "http://www.classa.bg/%D1%81%D0%B2%D1%8F%D1%82/item/395087-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B0%D0%BB-%D0%B1%D0%B0%D0%B3%D0%B4%D0%B0%D0%B4%D0%B8-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2%D1%8A%D0%B2-%D0%B2%D0%B8%D0%B4%D0%B5%D0%BE-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BE%D1%82-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8", "text": "Лидерът на терористичното движение Ислямска държава, Абу Бакр ал Багдади, се появи във видеоклип, пет години след като го направи за последен път, което отвори място за многобройни информации за смъртта му. В кадрите, публикувани от органа за пропаганда на терористичната група, Ал Багдади адресира последните събития, в Багуз, Сирия. От известно време се разпространяваха слухове за смъртта на лидера на терористите, които останаха неизвестни. През декември 2018 г. висш американски военен заяви, че лидерът на ИС \"е много уплашен човек, който е твърде притеснен за живота си, за да планира атаки.\" Новото появяване на Ал Багдади идва дни след като терористичната група пое отговорността за поредицата смъртоносни бомбени атентати в църкви и хотели в Шри Ланка, отнели живота на 260 души, според последната оценка на жертвите. Последният път, когато лидерът на джихадистите се появи във видеоклип, беше през юли 2014 г., когато той обяви създаването на своя „халифат\" от Голямата джамия на Ал Нури в иракския град Мосул.", "date": "2019.05.01", "title": "Лидерът на ислямската държава Ал Багдади се появи във видео за първи път от пет години"}
{"url": "http://www.classa.bg/%D1%81%D0%B2%D1%8F%D1%82/item/395088-%E2%80%9E%D1%81%D1%82%D1%83%D0%B4%D0%B5%D0%BD%D0%B0%E2%80%9C-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D0%B2-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%BA%D0%B0", "text": "Китай прави усилие да превърне най-високата точка в Антарктика в специална област, в която се провеждат \"научни изследвания за опазване на околната среда\" и казва, че тя е отворена за сътрудничество с други страни, съобщи Стивън Чен в South China Morning Post. В тези открити преговори китайското министерство на външните работи потвърждава, че Пекин е поел инициативата да гарантира, че куполът Аргус, където той има по-голямо присъствие от други страни, се превръща в защитен регион или специално управлявана зона на Антарктика (ASMA). Азиатският гигант е първата нация, която достига до тази отдалечена ледена равнина, разположена на 4093 метра над морското равнище, благодарение на експедицията, която организира през 2005 г. Районът става първата му база на континента в Антарктика. Китай има две други крайбрежни съоръжения. Шест други страни със сходни бази на континента са Русия, Съединените щати, Япония, Германия, Франция и Италия, а 20 - почти всички членове на Договора за Антарктика, подписани от 54 държави - присъстват в Антарктика, но повечето от тях са инсталирани на островите. През последните години Китай засили дейността си в Антарктика. Преди десет години той построи станцията Кунлун, където инсталира телескопи за извършване на астрономически наблюдения и контрол на космическите отпадъци. Впоследствие, САЩ създадоха своя собствена временна база на около 100 километра, като Вашингтон защитава проекта си с военната програма Deep Freeze - операция, която подкрепя американските антарктически дейности - и някои китайски изследователи смятат, че те се опитват да блокират плана зоната да стане ASMA. Китайците построиха летище и две постоянни станции - Великата стена и Джоншан, както и временните съоръжения на Кунлун и Тайшан, американците също разшириха присъствието си и в региона, с което двете страни разшириха глобалната си конкуренция и към Южния полюс.", "date": "2019.05.01", "title": "„Студена“ война между САЩ и Китай в Антарктика"}
{"url": "http://www.classa.bg/%D1%81%D0%B2%D1%8F%D1%82/item/395089-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8,-%D0%BA%D0%BE%D0%B3%D0%B0%D1%82%D0%BE-%D0%B5%D0%BA%D1%81%D0%BF%D0%BB%D0%BE%D0%B4%D0%B8%D1%80%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%87%D0%BD%D0%B0%D1%82%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B8%D1%8F-%D0%B4%D1%8A%D0%BB%D0%B3", "text": "След като \"избухне катастрофичната бомба на световния дълг\", ще избухне криза, която ще накара правителствата да паднат, индивидите да обеднеят и компаниите да имплодират, прогнозира анализаторът Мак Славо в нова статия за портала SHTFplan. Глобалният дълг нарасна с 3,3 трилиона долара през 2018 г. и сега възлиза на 243 трилиона долара, според доклад, публикуван този месец от Института за международни финанси. Това е цифра три пъти по-голяма от общия брутен вътрешен продукт (БВП) на света, т.е. стойността на всички продукти и услуги на планетата. „Системата, базирана на дълга, е безвъзвратно разрушена, но все още се подкрепя от лъжите на централните банки и правителствата, които искат да запазят своята власт над другите\", твърди Славо. Според автора на статията, САЩ, с повече от 72 трилиона долара задлъжнялост във всичките си сектори, \"допринасят значително за този проблем, както и една безотговорна парична система, пристрастена към отпечатването на пари и емитирането на кредит.\" Както твърди финансовият експерт Джон Маулдин във \"Форбс\", това е \"класическо поведение на пристрастяване, когато централните банки създават дълг с малко внимание към начина, по който той ще се използва\". Порталът оценява, че биткоинът, децентрализираната криптовалута, може да бъде начин за решаване на проблема с дълга. В този смисъл Славо посочва, че в действителност това може да бъде отговорът, тъй като \"никой не може магически да извади биткойн от нищото\". Въпреки това, неговата загриженост е, че биткоинът е \"стока, която има стойност само ако някой го иска\", казва той. В допълнение, анализаторът посочва, че ако се случи \"някакъв вид катаклизъм и няма електрическа мрежа за достъп до биткоините, те не биха имали никаква полезност\". Затова Славо заключава, че диверсификацията е от ключово значение, когато сме изправени пред потенциална криза, тъй като, когато балонът на дълга се спука, ще е хубаво да имаме на разположение няколко възможности.", "date": "2019.05.01", "title": "Какво ще се случи, когато \"експлодира катастрофичната бомба\" на глобалния дълг?"}
{"url": "http://www.classa.bg/%D1%81%D0%B2%D1%8F%D1%82/item/395090-%D0%B7%D0%B0%D0%B3%D0%BE%D0%B2%D0%BE%D1%80%D1%8F%D1%82-%D0%BB%D0%B8-%D1%81%D0%B0%D1%89-%D0%BE%D1%81%D0%BE%D0%B1%D0%B5%D0%BD%D0%BE-%D0%B0%D0%BA%D1%82%D0%B8%D0%B2%D0%BD%D0%BE-%D0%B7%D0%B0-%E2%80%9C%D1%87%D0%BE%D0%B2%D0%B5%D1%88%D0%BA%D0%B8-%D0%BF%D1%80%D0%B0%D0%B2%D0%B8%E2%80%9D-%D0%B8-%E2%80%9C%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0%E2%80%9D,-%D0%BE%D1%87%D0%B0%D0%BA%D0%B2%D0%B0%D0%B9%D1%82%D0%B5-%D1%81%D1%8A%D0%B2%D1%81%D0%B5%D0%BC-%D1%81%D0%BA%D0%BE%D1%80%D0%BE-%D0%BF%D1%80%D0%B5%D0%B2%D1%80%D0%B0%D1%82", "text": "“Мирната цветна революция”, този любим проект на американския либерално-глобализиран елит, претърпя пълен провал във Венецуела.      И затова кукловодите активизираха втората част от плана си – военен преврат. Така се потвърди старото правило – заговорят ли САЩ особено активно за “човешки прави” и “защита на демокрацията”, очаквайте съвсем скоро преврат.  ", "date": "2019.05.01", "title": "Заговорят ли САЩ особено активно за “човешки прави” и “защита на демокрацията”, очаквайте съвсем скоро преврат"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395082-%D0%BA%D0%BE%D0%BB%D0%BA%D0%BE-%D1%81%D1%82%D1%80%D1%83%D0%B2%D0%B0-%D0%B3%D1%80%D0%B0%D0%B4%D1%81%D0%BA%D0%BE%D1%82%D0%BE-%D0%BE%D0%B1%D0%B7%D0%B0%D0%B2%D0%B5%D0%B6%D0%B4%D0%B0%D0%BD%D0%B5-%D1%81%D0%BB%D0%B5%D0%B4-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2", "text": "Спор за цената на градското обзавеждане в ремонтираната зона при ул. \"Граф Игнатиев\" и пл. \"Александър Невски\" доведе до искането за поредна проверка за законността и ценообразуването по обществената поръчка. Във вторник в. \"Сега\" публикува статия, в която се твърди, че договорът за ремонт на Зона II от Централната градска част (Св. Седмочисленици, пл. Славейков, ул. Граф Игнатиев, по която работи \"Джи Пи Груп\"), включва артикули на цени, които \"сериозно надхвърлят пазарните\". Статията се базира на сравнително проучване между данни от офертата на ПСТ Груп, която работи по ремонта на съседната зона около пл. \"Александър Невски\", като дава за пример предложените цени от \"1000 лв. за кошче и 10 000 лв. за монолитна градска пейка от гранит\". \"Общината е предпочела да скрие цените за по-скандалния ремонт - извършваните от фирма \"Джи Пи Груп\" дейности. Договорът с фирмата е публикуван с всички задължителни приложения по техническото изпълнение, но не и с ценовата оферта. Така няма как да се провери оферираната от изпълнителя цена за изпълнението на редица дейности, предизвикали скандал заради неприемливи естетически решения или лош монтаж\", се казва още в статията. Няколко часа след публикцията, кметът на София Йорданка Фандъкова определи част от съдържанието й като \"фалшива новина\". По думите й - Столична община не е крила офертата на \"Джи Пи Груп\", а данните за \"пейка за 10 000 лв.\" не отговарят на истината. \"Лично направих \"разследване\", като отворих сайта на общината и принтирах информацията за изпълнителите на Зона 2 и Зона 4. Офертата на „Джи Пи Груп\", която видях, я цитирам: „доставка и монтаж на пейки класически дизайн от 1 291 лв\". Цената не е 10 хил. лева. Цената на кашпи, като тези на площад „Гарибалди\", е 8 922 лв. Дали са много, или са малко, не мога да коментирам в момента\", каза Фандъкова, цитирана от Агенция \"Фокус\". Кметът на София обяви, че ще поиска проверка по данните за цените на артикулите в централната градска част, като коментира, че \"това, което видях, силно ме обезпокои\". Колко струва градското обзавеждане в района на \"Граф Игнатиев\"?  Проверка в    за обществени поръчки на Столична община показва, че действително ценовата оферта на \"Джи Пи Груп\" е   още на 11 май 2018 г. като част от техническото предложение към договора за ремонт. Самото й намиране сред стотиците страници на документацията по поръчката отнема доста време; тя не е отделена от целия масив с технически спецификации на обекта, списък с лицата, отговарящи за изпълнението и др. задължителни елементи от договора. Офертата показва, че \"Джи Пи Груп\" е поискала общо 864 956,26 лв. за градско обзавеждане и дизайн на Зона II. Общата стойност на целия ремонт в зоната е малко над 20 милиона лв. без ДДС. Ето какво включва работният проект, който е одобрен от възложителя (Столична община): Предложението включва три различни вида пейки - \"нискобюджетни\", \"класически дизайн\" (в два размера) и \"кашпи и пейки от лят камък по архитектурен детайл\". Нискобюджетните пейки са оценени в офертата на  349,23  лв., като са поръчани общо три броя в група (обща цнеа 1047,69 лв.) за разполагането им на ул. \"Шишман\". Общо 52 пейки с \"класически дизайн\" са поръчани за зоните на пл. \"Славейков\" и на \"Св. Седмочисленици\". Единичната цена на тези артикули е  1291,75  лв. (именно за нея говори столичният кмет), а общата сума на поръчката им е малко над 67 000 лв. Десет от тези пейки ще се монтират на площад \"Славейков\", а останалите четиридесет и две - в градинката пред цървата. За зоната на \"Св. Седмочисленици\" са поръчани още 9 пейки с класически дизайн, но с дълъг размер. Единичната им цена е  4111,52  лева, а сумата им - малко над 37 000 лева. Най-скъпите елементи с места за сядане са моделите от лят камък с отделения за засаждане на цветя. Единичната им цена е  8922.10 лв ., като са поръчани общо 12 броя (сума: 107 065,20 лв.).     Няколко от тези артикули вече са монтирани на площад \"Гарибалди\", а останалите са предвидени за пл. \"Славейков\". Моделът представлява заградена с каменни блокове площ за цветя, с вградени кошчета за боклук и с монтирани дървени седалки и облегалки под формата на пейка. Обикновените дървени кашпи, предвидени за \"Седмочисленици\" и \"Шишман\", са оценени на  451,58  лв. Поръчани са още два вида тераси тип \"дек\" в два размера. По-малките елементи с основа 2.5х3.3 м са за района на ул. \"Солунска\", ул. \"Шишман\" и \"Св. Седмочисленици\", като единичната им цена е  1339,10  лв. (обща сума близо 55 хиляди лв. за 41 бройки). Две големи тераси с основа 2.5 х 28.2 м са платени, за да бъдат доставени и монтирани в градината на \"Седмочисленици\". Цената им е по  10 468,77  лв. Най-скъпият елемент от тази част на офертата е \" велогардероб \", който е предложен на цена от  17196,04  лв. Два от тези елемента ще се поставят в градината на \"Св. Седмочисленици\" и на ул. \"Граф Игнатиев\". Отделно от това са поръчани 23 велостоянки (по 1291,53 лв.), които ще бъдат разпределени по \"Солунска\", \"Шишман\", \"Граф Игнатиев\" и градината пред църквата. Сумата от 128 573 лв. е отделена за общо 542 антипаркинг-елементи - гранитени кубчета с размер 40х40х40 см. Още 255 506 лв. са дадени за подвижни bollard-колчета, като в цената е включена и работата по изкопите. За 12 644 лв. се предвижда да се доставят и монтират \"пана от необработени дърски върху метална конструкция\" - стена на Джон Ленън, съгласно архитектурния проект на \"А.Д.А\" за ремонта на \"Граф Игнатиев\". В същата оферта се намира и предложението за доставка и монтаж на  прословутата Водна стена с чешма , която \"преживя\" по-малко от две седмици на площад \"Гарибалди\", преди да бъде демонтирана заради серията от критики и подигравки с външния й вид. Цената на съоръжението е  24 084,48  лв. без ДДС. Кметът на София Йорданка Фандъкова обяви, че общината няма да плати за него, защото не отговаря на предварителния архитектурен модел.     За \"Гарибалди\" е поръчан и уличен часовник, който ще струва почти 8000 лв. В частта \"Сметосъбиране\" са предложени 144 обикновени кошчета, всяко от които струва  712,90  лв. Тези елементи ще се разположат по цялото протежение на \"Граф Игнатиев\", площадите \"Славейков\" и \"Гарибалди\", градината на \"Св. Седмочисленици\" и улиците \"Солунска\", \"6-ти септември\", \"Цар Шишман\". Отделно са поръчани 58 контейнери за подземно сметосъбиране с хидравлично задвижване, стандартна изработка, всеки от които струва по 10 838,02 лв. по офертата на \"Джи Пи Груп\". Същите модели, но с умалени размери на ширината на шахтата, са поръчани в количество от 54 бройки на обща цена 585 253 лв. Допълнителни малко над 806 хиляди лева са предвидени за строителството на навеси, сергии и павилиони към пазарите на ул. \"Граф Игнатиев\", наред с паркинг-автомати и автоматизирани самопочистващи се тоалетни. Още 438 хиляди лв. ще струват конструкциите на перголите, които ще покриват пространството при площад \"Славейков\" и \"Св. Седмочисленици\".", "date": "2019.05.01", "title": "Колко струва градското обзавеждане след ремонта на \"Граф Игнатиев\"?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395083-%D0%BE%D0%B1%D1%8F%D0%B2%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D1%81%D0%BE%D1%84%D0%B8%D1%8F", "text": "Открива ТЪРГ С ТАЙНО НАДДАВАНЕ  Площ от общо 2 кв.м. (1 кв.м. + 1 кв.м.) за разполагане на 2 /два/ броя вендинг машини: една кафе машина и една за пакетирани храни, вода и газирани напитки,  находяща се във фоайето на първия етаж всградата на МЕДИЦИНСКИ КОЛЕЖ „ЙОРДАНКА ФИЛАРЕТОВА“ при МЕДИЦИНСКИ УНИВЕРСИТЕТ-СОФИЯ с адрес: гр.София, ул. „Йорданка Филаретова” № 3. Начална месечна наемна цена за площ от 2 кв.м.: 114.40 лева без ДДС Срок на наемане – 5 години  Цена на тръжна документация- 12 лева с ДДС Депозит за участие – 50 лева с ДДС Краен срок за закупуване на тръжна документация –   май 2019 г. Краен срок за подаване на оферти – 31 май 2019 г. Търгът ще се проведе на  05.06.2019  г. от 13:00 часа в стая 101 на Медицински колеж „Йорданка Филаретова“ – гр. София, ул. „Йорданка Филаретова” № 3. Информация може да се получи всеки работен за МК ден от 9:00 до 12:00 и от 13:00 до 14:30 часа на тел. 02/91 546 21 или на адрес: гр. София, ул. „Йорданка Филаретова” № 3, ет. 1, стая № 101. Тръжна документация се закупува след предварителна еднодневна заявка на горепосочените телефон или адрес. Оглед се извършва след закупуване на документацията по ред описан в нея.", "date": "2019.05.01", "title": "ОБЯВА  МЕДИЦИНСКИ УНИВЕРСИТЕТ-СОФИЯ"}
{"url": "http://www.classa.bg/%D1%81%D0%B2%D1%8F%D1%82/item/395084-%D0%B1%D0%B0%D0%B1%D0%B0-%D0%B7%D0%B0%D1%81%D0%BD%D0%B5-%D0%BA%D0%BE%D1%81%D0%BC%D0%BE%D1%81%D0%B0-%D0%B8-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BE%D1%82-%D0%BD%D0%B0%D1%81%D0%B0", "text": "Една забележителна снимка на мъглявина, която е на 5000 светлинни години от Земята, направена от възрастна жена, бе призната от НАСА като астрономическата снимка на деня. Жан Дийн, 60-годишна, е почитателка на астрономията и живее на остров Гернси в Ламанша, с лице към Нормандия (Франция), съобщава Гернси Прес. Възползвайки се от липсата на светлинно замърсяване в небето над острова, пенсионираната океанографка посветила 13 часа в продължение на пет нощи, за да заснеме мъглявината Розета, огромен облак прах и междузвезден газ, разположен в съзвездието Моноцерос на Млечния път. Насърчена от един приятел, жената изпратила снимката на аерокосмическата агенция на САЩ. На 12 април Дийн получила имейл, в който я информират, че нейната снимка е избрана за астрономическа снимка на деня и ще бъде публикувана на уебсайта на НАСА.", "date": "2019.05.01", "title": "Баба засне Космоса и получи признание от НАСА"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395081-%D0%B3%D0%B5%D0%BD%D0%BE%D1%86%D0%B8%D0%B4-22-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D0%BF%D0%BE%D0%B4-%D0%BF%D1%80%D0%B0%D0%B3%D0%B0-%D0%BD%D0%B0-%D0%B1%D0%B5%D0%B4%D0%BD%D0%BE%D1%81%D1%82", "text": "През 2018 г. линията на бедност общо за страната e 351.11 лв. средномесечно на човек от домакинство. При този размер на линията под прага на бедност са били 1 550 800 души, или 22 на сто от населението на страната, съобщи Националният статистически институт.   В сравнение с предходната година размерът на линията на бедност се запазва, а относителният дял на бедното население намалява с 1.4 процентни пункта. Системата за социална защита има съществено значение за редуциране на бедността, посочват от НСИ. Данните за 2018 г. показват, че ако в доходите на домакинствата се включат доходите от пенсии, но се изключат останалите социални трансфери (обезщетения, социални и семейни помощи и добавки), равнището на бедност се повишава от 22 до 29.5 на сто, или със 7.5 процентни пункта. Съответно при изключване на пенсиите и останалите социални трансфери равнището на бедност нараства до 45.2 на сто, или с 23.2 процентни пункта. Основният фактор, увеличаващ риска за попадане в групата на бедните за преобладаващата част от населението, е тяхната икономическа активност и участието им на пазара на труда.   БTA  ", "date": "2019.05.01", "title": "Геноцид: 22% от българите са под прага на бедност"}
{"url": "http://www.classa.bg/%D1%81%D0%B2%D1%8F%D1%82/item/395076-%D0%BC%D0%B5%D0%B9-%D0%B8%D1%81%D0%BA%D0%B0-%D1%81%D0%BA%D0%BE%D0%BA-%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D1%82%D0%B0%D0%BA%D1%81%D0%B8-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82", "text": "Предложението да се спре преференциалното третиране на студенти от ЕС идва от министъра на образованието Деймиън Хиндс и окончателното решение по него все още не е взето Британският премиер Тереза Мей е поискала скок в таксите за студентите от ЕС след Брекзит. За плана на британското правителство да промени цената на обучение в британски университети за граждани на ЕС след Брекзит съобщава „Файненшъл таймс“, цитиран от БГНЕС. Тереза Мей иска да повиши повиши тарифите до нивото на тези, които плащат студентите от трети страни. Предложението да се спре преференциалното третиране на студенти от ЕС идва от министъра на образованието Деймиън Хиндс и окончателното решение по него все още не е взето. Критиците на тази инициатива твърдят, че това ще подкопае конкурентоспособността на Обединеното кралство. Министерството на финансите вече е изразило загриженост, че поради вдигането на тарифите притокът на талантливи млади хора в страната ще намалее. Според вътрешните оценки на правителството, тази стъпка може да намали броя на студентите от страните от ЕС с две трети. Сега студенти от страните от ЕС учат в английските университети при същите условия като британските граждани. Обучението е ограничено до 9 250 паунда на година, студентите от Европейския съюз също имат право на студентски кредити за обучение, гарантирани от правителството. Министър Хиндс иска да започнат да се налагат по-високи такси на европейските студенти още през учебната 2021/2022 година, когато Великобритания трябва да напусне ЕС и да излезе от преходния период. Един от аргументите на министъра е, че британското правителство не трябва да издава студентски заеми с нисък лихвен процент на никой друг, освен на гражданите на своята страна, защото много заеми, издавани от студенти от ЕС, никога не се възстановяват и няма механизми това да се случи. През 2017 г. 135 000 студенти от страните от ЕС без британско гражданство са се обучавали в университетите във Великобритания.  standartnews.com    ", "date": "2019.05.01", "title": "Мей иска скок на студентските такси след Брекзит"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395077-%D1%81%D0%B2-%D0%BF%D1%80%D0%BE%D1%80%D0%BE%D0%BA-%D0%B9%D0%B5%D1%80%D0%B5%D0%BC%D0%B8%D1%8F", "text": "  На първи май Църквата празнува св. пророк Йеремия, който живял около 600 години преди  . Йеремия бил син на свещеник Хеликия и бил едва на 15 години, когато Господ му заповядал да възвести волята Му на юдейския народ. \"О, Господи Боже! - казал Йеремия - аз не умея да говоря, защото съм още млад\". Но Господ му казал: \"Не казвай: \"Млад съм\", защото до всички, които ще те пратя, ще идеш и всичко, що ти заповядам ще кажеш. Не бой се, защото Аз съм с тебе!\" И Господ се допрял до устата на Йеремия и казал: \"Ето, Аз турих Моите думи в устата ти и те поставих над народи и царства, за да изкореняваш и разоряваш, да погубваш и разрушаваш, да съзиждаш и насаждаш\" ( ).     Това било в царуването на един от благочестивите юдейски царе, Йосия, който се стремял да възстанови поклонението на единия Бог. Юдейският народ в онова време се предавал на пороци и идолослужение. Не само в околностите на Йерусалим, по хълмовете и горите, но дори около самия храм Господен стояли идоли, на които усърдно се извършвали жертвоприношения, а между това служенето на истинския Бог се ограничавало само в едни външни обряди. Йеремия, послушен на Божията повеля, започнал да укорява народа заради идолопоклонството и да го предупреждава, че Божият гняв ще дойде над него. Той говорел на юдеите, че скоро ще ги нападне силен народ, който ще опустоши отечеството им и ще разруши укрепените им градове. Народът с гняв слушал думите на пророка и по подстрекателство на своите жреци и лъжепророци яростно преследвал Йеремия. Сам пророкът понякога падал духом от преследванията на враговете. Между това предсказанията се изпълнили: бедствията върху Йерусалим започнали; Юдея била нападната от египетския фараон Нехао, който завладял Йерусалим. Цар Йосия умрял от рана, получена в сражението. Йеремия оплакал смъртта на благочестивия цар. Вместо Йосия фараон Нехао назначил за цар Йоаким, когото задължил да му плаща данък. Но това първо бедствие не довело юдеите до покаяние; те продължавали да грешат и да изпълняват само външните обреди на закона, който се състоял в жертви и всесъжения. Но не само външни обреди изисква Господ: Нему преди всичко е нужно сърцето, изпълнено с искрено разкаяние, вяра и любов. Господ заповядал на Йеремия да застане при вратите на храма и да говори на влизащия народ: ( ). Стенопис от  . Източник:  . След това Господ откил на Йеремия всички бедствия, с които той ще накаже юдеите: дълговременно робуване на чужд народ, разорение на Йерусалим, запустяване на цяла Юдея.  Тъй казал Господ:  ( ). Йеремия със съкрушение сърдечно молел Бога за помилване, но Господ искал покаяние и поправяне на юдеите. А те упорствали в граховете си, и заплахите трябвало да се изпълнят. Йеремия вярно и безстрашно предавал на народа Божиите слова, призовавайки го към покаяние. Той непрестанно проповядвал в събранията народни и в храма, и в царския дворец. Веднъж той, по повеля на Господа, взел глинен съд и го счупил пред всички, като предвещавал, че точно така Господ ще унищожи и съкруши народа, който върши беззакония. Но думите му не вразумявало слушателите, а само възбуждали в тях негодувание и ярост. Те веднъж хванали Йеремия в църковния двор и искали да го умъртвят, но юдейските началници ги изтръгнали из ръцете на враговете му. Скоро след това вавилонския цар Навуходоносор завладял Йерусалим, разграбил храма и отвел в плен много юдеи. Той оставил за цар Йоакил, но му наложил тежък данък. Йеремия знаел, че пленът ще продължи 70 години, и казал това на царя и народа. Но лъжепророците ги обнадеждавали, като уверявали, че пленът ще бъде непродължителен, и Йеремия бил затворен в тъмница. Тук Господ му казал: ( ). Йеремия повикал своя ученик  , за да запише всичко, каквото му каже пророкът. Когато всичко било написано, Йеремия му казал: Варух така и направил. Царят узнал за това , заповядал да донесат книгата и я изгорил. Господ заповядал на Йеремия отново да напише книга, в която той повторил предишното, пробавил нови откровения, които получил от Господа, и между другото - пророчество за скорошното убийство на Йоаким. Действително, Йоаким, прелъстен от думите на лъжепророците, се отказал да плати данък на победителя. Навуходоносор пратил войска. Йоаким бил убит, и вместо него бил назначен за цар Йехония, а след него - Седекия. Йеремия дълбоко скърбял за своето отечество. Той молел Бога да смекчи праведния Си гняв и да прекрати бедствието. Господ го утешавал, като му посочвал бъдещото време, когато Той ще върне юдеите от плена и отново ще ги посели в земята, обещана на Якововото потомство. А още и на друго по-радостно събитие посочил Господ. Той повторил на Йеремия обещанието на Спасителя, Който ще се роди от племето Давидово. - казал Господ -   ( ).  Както се каза, Йеремия предвещавал на юдеите дълъг плен. Той писал на ония от тях, които били отведени във Вавилон, да понесат търпеливо своята участ, да строят къщи, да садят градини, да встъпват в брак, понеже скоро не ще се върнат в Йерусалим. И да не слушат лъжепророците, които ги убеждавали към въстание, а да молят Бога за благоденствието на страната, в която се намират. Това писмо станало известно в Йерусалим и възбудило гнева на юдеите. Те убедили цар Седекия отново да заключи в тъмница неотдавна освободения пророк. Седекия също се отказал да плати данъка и Навуходоносор със силна войска обсадил Йерусалим. Тогава царят повикал Йеремия и поискал от него съвет. Пророкът го посъветвал да се покори. Но лъжепророците предсказали, че вавилонският цар скоро ще вдигне обсадата. Действително, след няколко дни Навуходоносор вдигнал обсадата, като чул, че египетския цар идва на помощ на юдеите. Лъжепророците възтържествували и Йеремия бил хвърлен в дълбока тинеста яма. Но скоро всички се убедили, че той бил прав: Навуходоносор, като победил египтяните отново обърнал всички войски против Йерусалим. Уплашеният Седекия заповядал да извадят пророка от ямата и го запитал, какво ще стане с него и с целия народ. Йеремия предсказал печални събития и пророчеството му скоро се изпълнило. Йерусалим бил обсаден, дълго бил измъчван от силен глад и най-после бил превзет. Пред очите на Седекия били убити синовете му, а на него изболи очите и окован във вериги бил откаран във Вавилон. Къщите били срутени или изгорени, а градът разрушен. Навуходоносор взел от храма всички скъпоценности и златни съдове. Били откарани в плен много юдеи. Йерусалим запустял. В Юдея останали само бедни овчари и земеделци. По заповед на царя началникът на вавилонските войски оказвал уважение към пророка и му предлагал да отиде във Вавилон, като му обещавал, че той ще живее в почит и достойнство. Но Йеремия предпочел да остане с най-бедните жители на Йерусалим. Той излял своята скръб за тежката съдба на юдеите в песен, известна под името  ; продължавал да възвестява на юдеите волята Божия и ги увещавал към покорности покаяние. Но, както и по-рано, юдеите малко се вслушвали в неговие предупреждения. След известно време те се разбунтували против вавилонския управител и го убили, а след това, изплашени от царския гняв, избягали в Египет, където насила взели със себе си Йеремия. В Египет Йеремия много пророчествувал и за падането на Вавилон, и за гибелта на юдеите, които избягали в Египет. Те убили пророка с камъни. Пророчеството се сбъднало още същата година: Навуходоносор завладял Египет и предал на смърт всички юдеи, намиращи се там. Между египтяните са запазило пророчеството на Йеремия за дохождане в тяхната страна на Дева с Младенеца, роден в пещера и положен в ясли. Поради това египтяните изобразявали девица, близо до която в ясли лежи младенец, и се покланяли на това изображение. Цар Птоломей (360-283 г. пр.Хр.), който живял дълго след това, запитал жреците, що означава това изображение, и те му отговорили: \"Това е велика тайна, предвъзвестена на нашите бащи от велик пророк. Ние чакаме нейното изпълнение\". По-късно, когато израилският пълководец Юда Макавей излязъл на война против цар Антиох, явил му се във видение пророк Йеремия, сияещ в слава: \"Кой е тоя?\" - запитал Макавей. Отговорили му: \"Това е истинския братолюбец, свети пророк Йеремия, който много моли Господа за людете и за своя град\". Йеремия протегнал ръка, посочил на Юда златен меч и му казал: \"Вземи сега тоя свещен меч и съкруши с него враговете на Израиля!\"", "date": "2019.05.01", "title": "Св. пророк Йеремия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395078-1-%D0%BC%D0%B0%D0%B9,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "   През 1786 г. се е състояла премиерата на операта „Сватбата на Фигаро\" от Волфганг Амадеус Моцарт във Виена.    През 1851 г. се провежда първото Световно изложение, което е открито от Кралица Виктория.    През 1869 г. Васил Левски започва втората си обиколка из България, по време на която създава революционни комитети.    През 1873 г. излиза първият брой на вестник „Будилник\", под редакцията на Христо Ботев.    През 1884 г. е публикувана прокламация с искане за осемчасов работен ден в САЩ.    През 1930 г. планетата Плутон е кръстена официално.    През 1931 г. в Ню Йорк е открит 102-етажният Емпайър Стейт Билдинг.    През 1948 г. е създадена Северна Корея, а Ким Ир Сен става първият ѝ президент.    През 1960 г. по време на Студената война СССР сваля американски разузнавателен самолет над своя територия и взима в плен пилота Гари Пауърс.    През 1978 г. японецът Наоми Уемура става първият човек, достигнал сам Северния полюс.    През 1982 г. започват масови манифестации на полските работници срещу режима, които продължават три дена във Варшава, Гданск, Шчечин, Краков и други градове на страната. При сблъсъци със силите на реда са ранени над 1500 демонстранти, над 600 са арестувани.    През 1986 г. 5 дни след Чернобилската авария Съветската информационна агенция ТАСС съобщава официално за катастрофата.    През 2003 г. на борда на самолетоносача USS Abraham Lincoln американският президент Джордж Буш обявява края на мащабните военни действия в Ирак.    През 2004 г. Естония, Кипър, Латвия, Литва, Малта, Полша, Словакия, Словения, Унгария и Чехия се присъединяват към Европейския съюз.    През 2009 г. еднополовият брак е узаконен в Швеция.    През 2011 г. президентът на САЩ Барак Обама обявява в официално обръщение от Белия дом, че Осама бин Ладен е убит в Пакистан.  ", "date": "2019.05.01", "title": "1 май, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395079-1-%D0%BC%D0%B0%D0%B9-%D0%B4%D0%B5%D0%BD-%D0%BD%D0%B0-%D1%82%D1%80%D1%83%D0%B4%D0%B0", "text": "Денят на труда и на международната работническа солидарност (известен като Ден на труда и Първи май) се отбелязва ежегодно на 1 май. На тази дата много страни в света честват обществените и икономически постижения на работническото движение и търсенето на повече държавна защита за работещите по света; това е и ден на международното работническо движение и на левите движения. Историята на празника се свързва с работническото движение през 19 век и работническите протести за зачитане на елементарните социални права. Началото се поставя на 1 май 1886 година в САЩ, когато профсъюзите провеждат мащабна национална стачка, в която вземат участие над 300 000 работници от цялата страна с искане за въвеждане на официален 8-часов работен ден. След тридневни протести в Чикаго полицията и частните охранители разпръсват протестиращите, раняват около 200 души и убиват поне 4 души. На 4 май по време на последвалия протест срещу полицейското насилие сред полицията е хвърлена бомба, при която загива полицай и 6 други са ранени. Набързо са осъдени и екзекутирани 7 анархисти, впоследствие оправдани като невинни. През 1889 г. учредителният конгрес на Втория интернационал, проведен в Париж, призовава за международни демонстрации в знак на солидарност към протестите в Чикаго. През 1904 година Международната конференция на социалистите в Амстердам призовава „всички социалдемократически партии и профсъюзи от всички страни да демонстрират енергично на Първи май за официалното признаване на 8-часовия работен ден, за световен мир“. Тъй като най-ефективният начин за демонстрации е стачката, конгресът решава, че е „задължително за всички пролетарски организации от всички страни да спрат да работят на 1 май, навсякъде, където е възможно без негативни последици за работниците“. Денят на труда е сред официалните празници в Република България. Първият опит за честване на Първи май в България е от Типографското дружество през 1890 г. Обявен е за официален празник през 1939 г. От 1945 г. комунистическата власт в Народна република България започва да чества празника ежегодно, тъй като в социалистическите страни на честването му се отдава голямо значение в съгласие с идеологията, че те се управляват от работническата класа. Държавата отбелязва Първи май с мащабни манифестации из цялата страна, в които задължително взимат участие държавните служители. Те се провеждат на централния площад във всяко населено място. Манифестиращите преминават, марширувайки през площада, като скандират лозунги, които прославят труда и работническата класа. През това време от трибуна, разположена на площада, са поздравявани от партийни (БКП и БЗНС от управляващия ОФ), държавни и местни ръководители. След края на социализма в България през 1989 г. Първи май продължава да е официален и неработен ден, но държавната власт не се ангажира с организиране на масови прояви. Честването се отбелязва от социалисти и комунисти, като най-значителни са концертите на открито на Българската социалистическа партия.", "date": "2019.05.01", "title": "1 май - Ден на труда"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395080-%D1%80%D0%B0%D0%BD%D0%B5%D0%BD%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%81%D0%B0%D0%BC%D0%BE%D1%87%D1%83%D0%B2%D1%81%D1%82%D0%B2%D0%B8%D0%B5", "text": "Двете политически кукувици Мария Габриел и Ева Мейдел ще си скъсат сухожилията да покажат, че са българки. Колкото повече го правят толкова повече показват, че България ги интересува до толкова доколкото могат да се докопат до заплата в Брюксел. Освен безотговорната им фразеология на жени откъснати от реалния живот на сънародниците, които искат да представляват, те дразнят със съпружеските не български имена. За хора, които ги оправдават защото мислят, че смяната на името е задължително, заявявам най-категорично, че съвсем не е така. Всяка съпруга омъжена за чужденец може да пази и ползва бащиното си фамилно име. Тези, които бързат да приемат „чуждото“ са българки, които крият произхода си или най-малко не изпитват гордост от него. Ако бяха кандидатки в Австрия и Франция никой не би ги упрекнал. На за българския избирател, чуждите им фамилни имена носят вкус на презрение към корените, на липса на политически усет, а може би и на култура. За един истински политик, т.е. кандидат за доверието на избирателите си, е недопустимо да не държи сметка за националното им самочувствие, ползвайки чудно име.   Божидар Чеков", "date": "2019.05.01", "title": "Раненото българско самочувствие"}
{"url": "http://www.classa.bg/%D1%81%D0%B2%D1%8F%D1%82/item/395072-%D0%B7%D0%B0%D0%BF%D0%B0%D0%B4%D1%8A%D1%82-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BE%D1%82-%D0%B5%D0%B4%D0%BD%D0%BE", "text": "Германия и Франция не бива да си правят илюзии по отношение на \"силните мъже\" на Балканите. Компромиси с демокрацията в името на стабилността не бива да се правят, твърди Аделхайд Файлке.       Стабилност и пак стабилност - в името на този фактор страни като Германия и Франция имат намерение да отделят вече по-голямо внимание на държавите от Западните Балкани. Тъкмо стабилността е и общият знаменател в иначе твърде различната политика на Берлин и Париж по отношение на шестте страни от Западните Балкани. Този факт издава един реалистичен подход, който поставя акцент върху европейския интерес към региона, без да буди празни очаквания и надежди.     Още в самото начало на Конференцията за Западните Балкани в Берлин Ангела Меркел и Еманюел Макрон открито заявиха за какво НЯМА да става дума на неформалната среща: нито за европейската перспектива на въпросните държави, нито за някакво натрапено отвън решение на конфликта между Белград и Прищина. Ясно беше казано и ЗА какво ще се говори: за сигурността,  борбата срещу контрабандата на оръжия, тероризма, нелегалната миграция и организираната престъпност. Това са и приоритетните интереси на Запада, свързани с региона. А човешките права? Симптоматично бе, че на конференцията не стана дума за спазването на човешките права, свободата на мненията и плурализма. Ако човек се вгледа в тази нова и прагматична политика спрямо Западните Балкани, не бива да се чуди, че все по-авторитарно управляващите премиери и президенти на страните от Западните Балкани все по-малко се интересуват от спазването на демократичните и правови изисквания на ЕС. Те са разбрали, че докато поддържат стабилност, осуетяват бежанските потоци и задушават екстремизма, не могат да очакват сериозни критики. Не напразно се роди вече и думичката „стабилократи“. С историческото помирение между Гърция и Северна Македония през миналата година, бе постигнат важен пробив по отношение на стабилността в региона. Северна Македония вече стана член на НАТО, а сега предстои да бъде решен и последният конфликт с голям взривоопасен потенциал - този между Сърбия и Косово. Миналата година президентите на двете страни подготвиха с подкрепата на САЩ споразумение, което предизвика силна тревога в европейските столици. Защото беше нарушено едно табу в европейската политика – говореше се за евентуална размяна на територии и преместване на държавни граници. Не без основание това разтревожи редица съседни страни, и особено в Босна и Херцеговина, чиято крехка държавна конструкция всеки момент може да бъде разклатена от нарушаването на етническото и политическо статукво. Парадоксът е, че същото това „замразено“ статукво не е истинска база за трайна стабилност – нито в Косово, нито в Босна. Там има нужда от много по-голям и решителен ангажимент на Европа! Кой трябва да е истинският приоритет? Поставянето на приоритет върху стабилността създава общ елемент в политиката по отношение на Западните Балкани, а и я прави по-добре приета сред западните избиратели. В същото време би било късогледо да се залага само на този приоритет. Защото така желаната стабилност може да бъде гарантирана само от политически надеждни партньори. А единствената гаранция за надеждна политика на Западните Балкани са демократично избраните контролни органи и демократично легитимирани политици. Онези, които днес не взимат на сериозно върховенството на закона, утре могат да постъпят по същия начин и във външната политика. В този смисъл германските и френски политици не бива да си правят илюзии по отношение на \"силните мъже\" на Балканите. В наш собствен интерес е да наблюдаваме политиката в страните от Западните Балкани много внимателно и да не правим компромис с демокрацията в името на стабилността. А най-доброто средство за това все пак си остава даването на европейска перспектива, макар че точно този въпрос изобщо не бе обсъждан в Берлин. Стабилността и демокрацията в Европа са две неща, които са неделими.    ", "date": "2019.05.01", "title": "Западът се интересува от едно"}
{"url": "http://www.classa.bg/%D1%81%D0%B2%D1%8F%D1%82/item/395073-%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D1%82-%D0%B2%D1%8A%D0%BB%D1%87%D0%B0%D1%82%D0%B0-%D0%B1%D1%8A%D1%80%D0%BB%D0%BE%D0%B3%D0%B0-%D0%BD%D0%B0-%D1%85%D0%B8%D1%82%D0%BB%D0%B5%D1%80", "text": "Нацистки бункер в днешна Полша, прословутата главна квартира на Хитлер - т.нар. \"Вълча бърлога\" - ще се реставрира. Там са се взимали съдбоносни решения за хода на войната.  Там се проваля и един атентат срещу Хитлер.       Помещението с военните карти в бившия нацистки бункер – т.е. мястото, на което на 20 юли 1944 Клаус Шенк граф фон Щауфенберг прави неуспешен опит за покушение срещу Хитлер, ще бъде реконструирано през тази година. Т. нар. \"Вълча бърлога\" се намира в днешна Полша и е част от огромен комплекс на територията на бившата главна квартира на фюрера.     Бомбената експлозия навремето разрушава помещението и убива четирима души. Хитлер обаче е само леко ранен. Масивната дъбова маса, под която фон Щауфенберг поставя чантата с взрива, предпазва Хитлер от силната детонация. 75 години след несполучливия атентат помещенията ще бъдат реставрирани. Фигури с човешки ръст, изобразяващи Хитлер и останалите присъстващи, ще възстановят драматичните кадри от юли 1944, каза говорителят на проекта Себастиан Трапик в разговор с ДВ. От бараката, в която се е провеждало заседанието в онзи съдбоносен ден, след войната са останали само основите. Мемориал в памет на съзаклятниците срещу Хитлер     Днес \"Вълчата бърлога\" в бившата Източна Прусия е мемориал в памет на героя от съпротивата граф фон Щауфенберг и тримата му съмишленици, които са били екзекутирани няколко часа след неуспешния атентат във военния затвор Бендлерблок в Берлин. Възстановяването на стаята с военните карти е част от предвидените реставрационни дейности на територията на \"Вълчата бърлога\", които трябва да напомнят за историческото значение на събитието. Мемориалът привлича близо 300 000 посетители годишно. Само два дни след нахлуването на германския Вермахт в Съветския съюз през юни 1941 година, Хитлер се нанася в новата си главна квартира - \"Вълчата бърлога\" в бивша Източна Прусия. На огромна площ са били разположени 50 бункера, 70 казарми, две летища, една гара и зенитни батареи. Хитлер прекарва във „Вълчата бърлога“ цели 850 дни. Освен него там са пребивавали постоянно близо 2000 души. На това място са били разработвани плановете за военните операции, оттам са издавани командите за действията на Вермахта по всички фронтове. Във „Вълчата бърлога“ край бившия Източен фронт са се взимали съдбоносни решения – например това за изтреблението на евреите. Тук е взето и решението да не се взимат пленници при потушаването на Варшавското въстание през август 1944 година. Броят на убитите по време на това въстание се изчислява на 250 000 души, главно цивилни граждани. Специално за нуждите на висшето нацистко ръководство са изградени 8 масивни бункера. Хитлер, неговият секретар Мартин Борман и Херман Гьоринг са разполагали със собствени бункери. Имало е и бункер за високопоставени гости като Бенито Мусолини и Пиер Лавал – водач на Вишисткия режим във Франция. Покривите на бункерите са били специално подсилени, за да издържат на бомбени атаки и артилерийски нападения. Покривът на Хитлеровия бункер е бил дебел осем метра. През ноември 1944 година, когато Червената армия вече наближава, \"Вълчата бърлога\" е била евакуирана.     Още през януари 1945 година германски инженери се опитват да взривят всички бункери, но стоманобетонът е бил толкова стабилен, че големи части от конструкциите остават неразрушени. И днес изкривени от взривовете стени се издигат на няколко места. Мястото е от особено значение, защото са останали много малко подобни свидетелства за престъпленията на нацисткия режим. Щабът на Хитлер в Берхтесгаден „Бергхоф“, както и Берлинският бункер, в който той се самоубива, са изравнени със земята след края на Втората световна война. Възпоменателни плочи срещу забравата Историци и учени отдавна се оплакват, че бившата „Вълча бърлога“ временно е била превърната в нещо като увеселителен парк на ужасите. \"Новите собственици, които поеха територията от един частен арендатор, сложиха край на панаирджийските настроения, които царяха тук\", казва Себастиан Трапик. Затворено е вече и стрелбището в бившия бункер на генерал Алфред Йодл, обесен в Нюрнберг за военни престъпления, където туристите за по няколко евро са можели да стрелят с копия на автомата МР40 по шишета от пластмаса. Вместо това през април бяха инсталирани информационни табла, а в едно от помещенията се прожектират документални филми. Организират се и изложби, посветени на Варшавското въстание.  ", "date": "2019.05.01", "title": "Реставрират \"Вълчата бърлога\" на Хитлер"}
{"url": "http://www.classa.bg/%D1%81%D0%B2%D1%8F%D1%82/item/395074-%D1%80%D0%BE%D1%81%D0%B0%D1%82%D0%BE%D0%BC-%D0%B4%D0%BE%D0%BB%D1%83-%D0%BF%D1%83%D1%82%D0%B8%D0%BD", "text": "Вече трета седмица висшето ръководство на държавната ядрена корпорация Росатом отказва да изпълни ключов Указ на президента на Руската Федерация Владимир Путин, като по този начин дава да се разбере, че се извършва пълзящ преврат. \r\n   Указът за борба с корупцията по високите етажи на властта предвижда всяка година висшите държавни служители и членовете на семействата им да публикуват данните за доходите и имотното си състояние за предходната година, до средата на април на настоящата. \r\n   Вижте краткото видео по-долу, излъчено по централната новинарска емисия ВРЕМЯ, на държавния Първи Канал на Русия, на 12-ти април 2019-та г. От него ще се запознаете с имотното състояние на Владимир Путин и премиера Дмитрий Медведев. \r\n   \r\n Снимката от сайта на Росатом е направена така, че в горния ляв ъгъл да се вижда оригиналния адрес на страничката, където последните данни са за 2017-та г. Трета седмица вече данните за 2018-та г. упорито не се качват за публичен достъп. \r\n Така държавната корпорация се противопоставя на Указ, който се изпълнява от самия президент Путин. Представете си, какви тогава ги върши (из)родната ядрена мафия. \r\n       \r\n", "date": "2019.05.01", "title": "Росатом: Долу Путин!"}
{"url": "http://www.classa.bg/%D1%81%D0%B2%D1%8F%D1%82/item/395075-%D1%82%D1%80%D0%B8-%D1%82%D0%BE%D0%BD%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BD%D0%B0-%D0%B5%D0%B2%D0%B5%D1%80%D0%B5%D1%81%D1%82", "text": "Три тона отпадъци са събрани до момента под Еверест в мащабната акция за почистване на най-високия връх на планетата, която започна в средата на април. В акцията участват и хеликоптери на непалската армия, предава БНР. Биоразградимият боклук е пренесен в район в Източен Непал, а пластмасата – в столицата Катманду. Очаква се 5 тона отпадъци да бъдат събрани само от района на базовия лагер, където всяка година се събират стотици шерпи, туристи и алпинисти.      Отделно – още 5 тона, от височинните лагери. До момента са локализирани четири тела на загинали хора, които също ще бъдат свалени. Този сезон над 500 чужденци и повече от 1000 души помощен персонал се намират в района на базовия лагер, който е общ за Еверест и за намиращия се в близост Лхотце – четвърти по височина връх на планетата. В базовия лагер е и българинът Иван Томов, който ще направи опит да изкачи Лхотце.  ", "date": "2019.05.01", "title": "Три тона отпадъци на Еверест"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395071-%D0%BC%D0%B0%D1%81%D0%BE%D0%BD%D0%B8%D1%82%D0%B5-%D0%BB%D0%B8-%D0%BD%D0%BE%D1%81%D1%8F%D1%82-%E2%80%9E%D0%BD%D0%B5%D0%B2%D0%B8%D0%B4%D0%B8%D0%BC%D0%B0%D1%82%D0%B0-%D0%B8%D1%81%D0%BA%D1%80%D0%B0-%D0%BD%D0%B0-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE%E2%80%9C", "text": "e-vestnik   Ново историческо разследване на Румен Василев – известен с книгите си „Масонската ложа и братството на Левски“ и „Свещеният триъгълник. Българската следа в историята на оперативното масонство“, е озаглавено „Невидимата искра на Възраждането“ (Ludite Publishing) и е продължение на излязлата през 2014 г. „Свобода или смърт. Светът и българите“. Авторът представя нова версия за механизма на случилото се Българско възраждане. Оказва се, че легендарните имена от пантеона на българския летопис са членували в тайните общества през ХІХ век, включително и в масонските ложи на Балканите, Европа и Русия. Нишката на документалния разказ често минава граници и прескача в различни държави. Имена, известни ни от чуждата литература и история, се оказват в неочаквани връзки с българи и няма никакво съмнение, че всички подеми, случили се в Европа и Азия, са резонирали силно и у нас. Забележителни са неочакваните връзки и помощ, които идват от генерали от руската армия и французи – всички те членове на свободното зидарство. Един от важните акценти на този разказ са читалищата – важните огнища на Възраждането ни, легалната форма на революционната дейност. Неочаквани имена изскачат като читалищни дейци. Зад привидно скучните факти се крие един невероятно драматичен роман, но истински. Едно е сигурно – Възраждането и Освобождението ни нямаше да се случат без изключителната находчивост, всеотдайност, благотворителност, щедрост на хора като Софроний Врачански, Петър Берон, Васил Априлов, Георги Раковски, Васил Левски, Драган Цанков – всички те част от световната братска верига на свободата. Възраждането ни нямаше да бъде същото и без помощта на масони от ранга на Осман Пазвантоглу, генерал Кутузов, ген. Инзов, Решид паша, Мидхат паша, Марко Антонио Канини, Джузепе Мацини, Джузепе Гарибалди. Всички те в една или друга степен са помогнали на своите български братя. Всички те: Софроний и неговите внуци, Антон Йоанович, Петър Берон, Васил Априлов, Никола Пиколо, Георги Раковски, Васил Левски, Драган Цанков и още титани на Възраждането, са част от една верига на свободата, която се е простряла през целия ХІХ в. в Европа и Америка. Тази книга разказва за това.  Следва откъс. В името на светлината В малкото селце Горни турчета (днешна Бяла Черква) учителят Кирил Занев, наричан в Търновско Бачо Киро, основал читалище. Нарекъл го „Любов“. Годината била 1866. Тогава бил на 31 години и известен в търновските села даскал. Останал сирак 7-годишен – баща му бил говедар, но обичал да странства – така и умрял далеч от семейството си. И Кирил пасял говедата, докато учил. Искал обаче да даскалува, не искал да живее с кравите. Затова започнал да се самообразова и успял. През 1857 г. със съселяни стигнал до Атон, манастирите в Света гора го вълнували много. Това било единственото му пътуване извън родния му край до създаването на читалището.  „Ний всички селяни в село Горни турчета с братско съгласие и от любов към учението отворихме си читалище „Селска любов“, на което първата цел е да събуди що годе учението между младите… Втората цел е да разпръсква що годе учението и по околните наши братя…“, оставил записки Бачо Киро Петров. Първият читалищен печат бил с надпис „Любов“. През 1868 г. печатът бил променен, както и името – добавено било изображение на две стиснати ръце и надпис „Селски труд“.  На 23 септември 1914 г. на редовно заседание на Великата ложа на България секретарят й Стоян Коледаров – журналист, преводач и автор на масонски книги, изнася лекция (градеж) в полза на младото българско масонство. В нея уточнява: „Франкмасонството счита трудолюбието като повелителен закон за человечеството. То го налага на всекиго според неговите сили и забранява следователно своеволното безделие.“ Коледаров припомня: „Франкмасонството има за девиз: Свобода, Равенство, Братство. И в това отношение то е практическо училище, учебен храм, на тия три основни начала във всеко човешко сдружение, което милее за правдата и напредъкът… Нашата кличка „Любов – Истина – Труд“. Този девиз е приет на учредителния събор на ложата.“  Днес в центъра на малкото градче Бяла черква се издига внушителна статуя на Бачо Киро Петров. Читалищната сграда е на няколко метра от монумента. На входа й е поставена табела с надпис „Селска любов“ (1869-1872), „Селски труд“ (1872-1882), „Труд“ (1882-1953).  В различни издания, посветени на читалищата, упорито се твърди, че белочерковското е създадено през 1871 г. като реплика на търновското. Явно още от създаването си селското читалище на Бачо Киро е било подценявано и никой не обърнал внимание на думите на народния просветител. В брой 69 от 27 юни 1870 г. в излизащия в Цариград вестник „Македония“ било публикувано едно уточнение, писано лично от Бачо Киро: „Нашето читалище е по-старо от много други читалища, защото ся отвори тогава, когато вие господин редакторе бяхте „Гайдар“. Нашите селяни, притичваха всеки празник да слушат сладките ви свирни и като оставаха задоволени, даваха и голяма парса за свирнята, от тогази и досега все тъй правят“. През 1870 г. редактор на „Македония“ е Петко Р. Славейков, а той е списвал от 1863 до 1867 г. сатиричния вестник „Гайда“, печатан в Цариград. Затова белочерковският учител нарича Славейков гайдар и е очевидно, че твърди, че читалището му е отворено преди 1867 г.  Знае се, че още през 1866 г. Бачо Киро и свещеникът книжар и впоследствие революционер Матей Преображенски – Миткалото отишли до Русе и оттам донесли екземпляри на Рибния буквар на Петър Берон и „Горски пътник“ на Раковски. Тази визита недвусмислено доказва, че там са имали среща с Драган Цанков, с когото явно са говорили доста сериозно за необходимостта от създаване на читалища. Иначе не може да се обясни съвпадението – и русенското „Зора“, и Цариградското, и белочерковското читалище са създадени в една и съща година и имат еднакви изображения на печатите си – братски стиснати ръце.  Съдбата на Бачо Киро е добре известна – през 1872/73 г. пеша отива в Букурещ и Цариград. През февруари 1872 г. Ангел Кънчев, ученик на Драган Цанков, член на читалище „Зора“ в Русе, основал в Горни турчета революционен комитет – тогава той бил дясната ръка на Апостола. „Сред по-малко известните факти от живота на революционера А. К. може да се отбележи, че е член на масонската ложа в Русе“, пише в биографичната справка за него в енциклопедията „Кой кой е сред българите ХV – ХІХ век“ под редакцията на проф. Илия Тодев. Ангел Кънчев е роден през 1850 г. и се самоубива, за да не бъде заловен, на 5 март 1872 г. Бачо Киро е обесен заради участието си в Априлското въстание през 1876 г.  Колкото до търновското читалище, то било отворено на 8 юли 1869 г. и било ръководено от Димитър х. Павли Иванов, активен участник в работата на Цариградското читалище и негов касиер от 1866 г. В речта си при откриването той акцентирал върху необходимостта от съгласие и братска любов. За съжаление няма следа от читалищния печат, но се е запазил споменът, че учителят и директор на търновското училище споделил пред властите мнението се, че това е чисто републиканско учреждение.  В Търново функционирало още едно загадъчно дружество – съществувал вътрешен кръг, за който няма информация, но се знае, че се е грижил за обогатяването на българската книжнина. Членовете му били разделени в две степени – редовни и извънредни. Негови лидери били Тодор Н. Шишков, Хр. Симидов и Никола П. Златарски. Може само да се гадае дали това дружество е било свързано с Драган Цанков, който още през 1861 г. започнал подготовка по създаването на читалище в старопрестолния град, но без успех. Явно подкрепата му за унията пораждала недоверие у търновци.  Читалищата по българските земи започнали да се роят:  През 1870 г. в село Воден (с преобладаващо българско население, днес в пределите на Гърция) също било основано читалище. На печата му е изобразен масонският символ – братски стиснати ръце. Няма сведения за основателите му. Изображението все още може да се види в интернет пространството на ключовите думи „читалище“ и „печат“.  В Болград – селище, прераснало през 20-30-те години на ХІХ в. в голям български град в пределите на Руската империя (основан с помощта на руския свободен зидар генерал Инзов, сега в територията на Украйна), през 1872 г. съществувало младежко дружество „Събуждане“, разкрива изследователят Иван Стойчев през 60-те години на ХХ век. По неговите думи то възникнало с цел да съдейства за умственото и нравственото усъвършенстване на своите членове. Ето как описва печата му краеведът: „Печатът на дружеството бил елипсовиден – собствено изделие на учениците – издълбан на оловена пластинка във вид на елипса. Отгоре имало надпис „Бълг. ученич. дружество“, отдолу – „в Болградъ“, а по средата – „Събуждане“, като над думата има гълъб, а под думата – две ръце, които се държат…“  През 1869 г. за заместник управител на Видин бил назначен Драган Цанков. В бившата столица на Осман Пазвантоглу дотогава нямало читалище. Но присъствието на Цанков било гаранция, че ще има – историческите справки сочат, че читалището е основано през 1869 г. с името „Цвят“. Печатът е бил – досещате се – две братски стиснати ръце.  В съседната Враца читалище „Напредък“ също било отворено през 1869 г., а печатът му отново е споменатият масонски символ. Имал ли е пръст и в това читалище Драган Цанков? Най-вероятно, Видин и Враца са само на 40 километра разстояние, а създателят на „Зора“ е знаел какво иска и как да го постигне.  София, Чирпан, Меджидие, Браила, Мъглиж, Пловдив, Хасково, Видин, Габрово, Горни турчета, Търново, Гюргево, Горна Оряховица, Дупница, Жеравна, Севлиево, Тулча, Котел, Крайова, Воден. Това са малка част от градовете и селата, в които до 1870 г. били създадени читалища. Тогава е пикът. До Освобождението просветните огнища наброявали над 130. Заради превратностите на времето и най-вече заради липсата на историчност, огромна част от архивите са загубени безвъзвратно, а книгите, маркирани с печатите на съответните читалища, са изчезнали безследно, а най-вероятно са изгнили заради нехайство и безстопанственост. Въпреки немалкото книги, посветени на читалищата в Сливен, Стара Загора, Пазарджик , Ямбол, Хасково, Благоевград, Дупница, за които се твърди, че са възниквали преди 1860 г. документи, които да доказват това, просто няма.  Показателен е случаят с печата на „Постоянство“ в Лом. Мнозина са тези, които смятат, че то е първото българско читалище. Историята с печата му е достойна за разследване от детектив. Тя е разказана подробно в юбилейния сборник „100 години културен живот в гр. Лом“, издание от 1961 г. От него става ясно, че в касата на читалището се пазят два стари печата – на единия в средата е написана годината „1854“, а на другия – „1874“. На този с година 1854 има надпис „Ломско гражданско читалище „Постоянство“, а на другия – „Ломско българско читалище „Постоянство“.  Оставилият ценни спомени Димитър Маринов е категоричен, че Пишурка е направил печат още през 1856 г. – авторът го видял на страниците на старопечатна книга. „Той е кръгъл, с два сантиметра в диаметър. На средата – емблемата книга и върху книгата кацнал орел с разперени криле. Отгоре на книгата се изправил и стъпил разярен лъв с разтворени челюсти и опашка, свирепо извита. Около тая емблема имаше надпис „Печат Ломского читалище“. Този печат изчезнал след арестуването на Пишурка през 1856 г.  „Засега читалище „Постоянство“ си служи с печат, върху който е означена годината „1856“, пише в юбилейния сборник Петър Апостолов и уточнява, че от трите печата най-стар като изработка бил този с годината „1874“. Тоест по-старите са изработени всъщност по-късно. Къде ли е истината и кой би имал интерес тя да бъде скрита?  След Освобождението читалище „Постоянство“ престанало да работи. В навечерието на Сръбско-българската война група младежи основали дружество „Развитие“, което по същество функционирало като читалище. На печата му били изобразени едно под друго – разтворена книга, братски стиснати ръце и годината 1884. Около тях било написано „Ломско гражданско дружество „Развитие“. Част от членовете му отново се събрали след края на войната и решили тяхната формация да се преобразува и да стане основата за възстановяване на „Постоянство“. Това се случило през декември 1886 г. Печатът изобразявал братски стиснати ръце.  Изображението на печата на читалището в Свищов не е братски стиснати ръце, но 10 години по-късно, през 1866 г. масонският символ се появява на печата на църковната община в града. „Печатът е изработен на най-високо технологично ниво за българския ХІХ в. Неговата основа е метална плоча, върху която са гравирани символите на народното единство, на тържеството на народната пробуда и просветно дело, тържество на справедливостта“ – това е коментарът на изкуствоведката Анна Рошковска в изследването й „Български възрожденски печати“. Всъщност изображението на печата – братски стиснати ръце, везни и книга на фона на разпръснати лъчи, няма нищо общо със символите на църквата Съвсем естествено е авторката да не познава богатата палитра на масонските символи.  Първият печат на шуменското читалище липсва, но масонският символ се появил на печата на училищното настоятелство в града. Братски стиснатите ръце са на печатите и на общините Русе и Сливен по онова време. Случайно или не, читалищата в двата града се казвали „Зора“.  За съжаление запазените изображения на читалищни печати са нищожно малко. На малкото оцелели отпечатъци преобладават изображения на разтворена книга. Във всяка масонска ложа, независимо от нейния Изток, на масата на майстора лежи разтворена книга.", "date": "2019.05.01", "title": "Масоните ли носят „Невидимата искра на Възраждането“?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395065-%D0%BC%D1%8A%D0%B6-%D1%83%D0%B4%D0%B0%D1%80%D0%B8-71-%D0%BC%D0%B8%D0%BB%D0%B8%D0%BE%D0%BD%D0%B0", "text": "Бившият работник във фабрика за метал каза: „Всяка, ко я то не ме  е  намира ла  за привлекателен преди, няма никакъв шанс, защото  аз  не стана х  по-атрактивен  изведнъж  - само портфейлът ми стана такъв” . Мъжът добавя, че доста си пада по  червенокоси  жени . След два неуспешни брака обаче той  все още смята , че „любовта ще трябва да го намери”. Братовчедката на Ейд, която е на 57 години, споделя, че тя ще бъде доста внимателна спрямо златотърсачките, които се очаква да започнат да прииждат.    „Той е малко уязвим с всичките тези пари, но всички ние сме много предпазливи. Ние сме на една и съща възраст и сме много близки“, казва тя. Първата съпруга на Ейд Катрин Бъркли каза, че му желае доброто и не иска дори цент от печалбата му.  Двамата се срещнали в кръчма в Херфорд, когато били само на 19 години и се омъжили през 1980 г., преди да се разведат през 1987 година.   Тя добавя: „Бяхме толкова млади, когато се срещнахме - чувствам го като различен живот“. С втората си съпруга Сузана Ейд се развел преди 2 години. Те били женени 23 години и сега останали приятели. Двамата дори все още разхождат заедно лабрадорите си Таз и Мътли. Ейд споделя: „Обадих се на Сузана, за да й кажа, че спечелих 71 милиона паунда от лотарията, но тя не ми повярва, защото знае, че съм шегаджия. Все още сме във връзка, няма горчивина“. Той отказа да разкрие дали бившата му ще получи част от печалбите му, въпреки че близки и приятели разкриха, че е по-вероятно той да сподели част от богатството си с нея. По време на брака 76-годишната Сузана карала 14-часови смени. Жената била изключитлено нещастна с години. Опитвала да се примири с тежкия характер на Ейд, но накрая неговият егоцентризъм й дошъл в повече.    Сега Ейд иска нова къща с джакузи, „малко персонал“ и планира почивки до места като Големия каньон и пирамидите. „Аз не съм един от тези късметлии, които ще кажат, че тази победа няма да ги промени“, казва той. Ейд признава, че не е съвършен, но добавя: „Кой мъж на моята възраст не е правил грешки? Съжалявам, но се надявам, че не съм наранил или разстроил никого.\" Той добавя: \"Аз със сигурност не съм глупав човек, но съм правил глупави неща, мисля, че все пак съм научил нещо от тях и просто ги оставям зад гърба си.\"", "date": "2019.05.01", "title": "Мъж удари 71 милиона"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395066-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-1-%D0%BC%D0%B0%D0%B9", "text": "ОВЕН ( 21 март - 20 април ) Днес е добре да прекарате целия ден с близките си хора - да излезете на чист въздух сред природата, да се разходите, да играете и дори да спорите заедно. Ценете това време, защото рядко имате възможност да сте заедно. Помощ от приятел не чакайте, дори ако ви е обещал милиони в заем. Въобще не е желателно да взимате заеми. В крайна сметка, отпускът е пред вас, а работата е минимална. ТЕЛЕЦ ( 21 април - 21 май )  Не трябва да пренебрегвате дори малките задачи. Шефовете нарочно ще ви натоварят с рутинни задължения, за да проверят на какво сте способни. Съдбата ще ви поднесе изпитания в любовта и ще трябва да гоните любимия си из целия град. Разбира се, вие сами сте виновни, че сте го обидили. Сега веднага изправете нещата. БЛИЗНАЦИ ( 22 май - 21 Юни ) Очаква ви не лесен ден, в който не трябва да чакате помощ от никого. Колкото по-малко сте претенциозни към колегите, толкова по-добро ще бъде работното ви настроение. Денят е благоприятен за ремонт, подреждане на жилището и преместване. Всичко ново, е добре забравено старо. Тази поговорка, трябва да помните вечерта.   РАК ( 22 юни - 23 юли ) Днес е по-добре да избягвате откритите конфликти, за да не се окажете в крайни и кризисни ситуации. Може да ви обвинят или подставят, дори онези, които сладко ви се усмихват в лицето. Весело и непринудено, се дръжте в личния живот. Особено, ако отдавна имате постоянен партньор. Временно се откажете, от вродената си загадъчност. ЛЪВ ( 24 юли - 23 август ) Препоръчва се, да се съсредоточите върху материалната сфера, за да не останете без пари. Ако се изправите пред някои спешни и глобални задачи, изпълнете ги веднага. Ще трябва да защитите своята гледна точка в семейството. Ако това не е първият случай, когато доказвате вашата правота, тогава има надежда, ситуацията да се обърне във ваша полза. ДЕВА ( 24-ти август - 23 септември ) Може смело да проявите инициатива във всичко, което ви засяга. Вие сте специалисти в работа си, така че не се съмнявайте в победата. Ако организирате голямо събитие, не забравяйте за малките неща и нюанси. Именно от тях зависи настроението на \"виновника\" за тържеството и изхода от празника. Вечерта е възможен спор, с колега по телефона. ВЕЗНИ( 24 септември - 23 октомври) Очакват ви ярки срещи с хора от друг град или страна. Това може да бъдат съвещания, конференции или лична среща. От финансовите проблеми, ще остане само прах и при това златен. Необвързаните, ще имат възможност да организират личния си живот. Романтично запознанство се очаква вечерта, в компанията на приятели. СКОРПИОН ( 24 октомври - 22 Ноември ) Очакват ви важни, но приятни новини за човек, когото наистина обичате. Но не е необходимо да правите прибързани заключения и освен това да ги изразявате пред любимия човек. В материален план, денят е добър, само избягвайте скъпите покупки. Бизнесмените, ще имат шанс да разширят бизнеса си.   СТРЕЛЕЦ ( 23 Ноември - 21 Декември ) Препоръчително е, първо да възстановите силите си и енергийния баланс и след това да се втурвате в битки. Такъв героизъм, може да ви излезе през носа. Не трябва да изпускате от поглед домашните дела, в противен случай, те ще ви тежат до края на пролетта. Вечерта може да се отпусне с приятели. Само се постарайте, да не прекалявате с храна и алкохол. КОЗИРОГ (22 Декември - 20 януари ) Днес се въздържайте от покупки, за да не се разочаровате от нещата, които купите. Най-добре, пестете пари за отпуската си. Особено, ако планирате да пътувате или да купувате ново жилище. В сферата на работата, вярвайте на колегите, с които работите отдавна. А от посещение на фитнес салон, е по-добре да не се отказвате.  ВОДОЛЕЙ ( 21 януари -  19  февруари ) Не е препоръчително, да се захващате със сто неща наведнъж, в противен случай всичките ви сили ще отидат на вятъра. Грешки могат да възникнат във финансовите сметки, но в любовта, напротив, всичко ще е точно. Новият ви избраник, ще отговори на вашите очаквания и също ще признае чувствата си. Само не се опитвайте да „играете“ и хитрувате\", защото сами може да попаднете накрая в капана.   РИБИ ( 20 февруари - 20 март ) Още от сутринта, ще се чувствате уморени и разбити. В морален план, наистина сте претоварени. Но от физическият труд, не трябва да се отказвате. Той ще ви донесе повече ползи, отколкото интелектуалната работа. Денят е благоприятен, за борба с вредните навици.", "date": "2019.05.01", "title": "Дневен хороскоп 1 май"}
{"url": "http://www.classa.bg/%D1%81%D0%B2%D1%8F%D1%82/item/395067-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0", "text": "Бронетранспортьор на Националната гвардия на Венецуела се вряза в протестиращи срещу управлението на Николас Мадуро в столицата Каракас. Кадри показват как протестиращи венецуелци хвърлят запалителни коктейли по няколко подобни машини. В един момент една от тях минава през няколко от протестиращите. Не е ясен броят на пострадалите, нито дали сред тях има загинали. Антиправителствените протести в Каракас и други градове на Венецуела започнаха във вторник след като лидерът на опозицията в страната Хуан Гуайдо призова военните да свалят от власт президентът Николас Мадуро. Гуайдо, който през януари се обяви за президент, се появи с мъже с униформи и въоръжени машини в столицата Каракас. По думите му Мадуро е загубил подкрепата на военните. По думите на представител на Гуайдо, цитиран от CNN, опозицията не води преговори с Мадуро, а самият опозиционен лидер имал подкрепата на военните от средните и низши нива. Отрича и случващото се във Венецуела да е опит за преврат като вместо това описва протестите като \"опит за възстановяване на демокрацията и Конституцията\". По-рано се появи информация, че полковник от армията е бил прострелян при сблъсъци с представители на опозицията. Съобщава се и за 52 души, които са били откарани в болница в столицата с различни наранявания. Американският президент Доналд Тръмп съобщи в Twitter, че \"много отблизо наблюдава ситуацията във Венецуела\" и посочи, че САЩ подкрепя \"народа на Венецуела и тяхната свобода\". Същевременно съветникът му по национална сигурност Джон Болтън коментира, че за САЩ случващото се във Венецуела \"не е преврат\", тъй като Щатите приемат Гуайдо за законен временен президент на страната. По думите на Болтън администрацията на Доналд Тръмп иска смяната на властта във Венецуела да стане по мирен път. Подкрепата си за Хуан Гуайдо препотвърдиха официални лица от Колумбия, Еквадор и Бразилия. Мексико запазва неутралитет. Турция и Куба обаче се обявиха против действията на Гуайдо и опозицията. Според турския външен министър са притеснителни опитите да се оспори властта на \"легитимното правителство с недемократични средства\". Русия също определи действията на Гуайдо и опозицията като опит да се търси конфликт вместо \"мирно решение\". Генералният секретар на ООН Антонио Гутериш призова всички страни да се въздържат и да избегнат насилието.  ", "date": "2019.05.01", "title": "Сблъсъци между протестиращи и военни във Венецуела"}
{"url": "http://www.classa.bg/%D1%81%D0%B2%D1%8F%D1%82/item/395068-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%BE%D1%84%D0%B8%D0%BB%D0%B8-%D1%82%D1%80%D1%8A%D0%B3%D0%B2%D0%B0%D1%82-%D1%80%D0%B0%D0%B7%D0%B5%D0%B4%D0%B8%D0%BD%D0%B5%D0%BD%D0%B8-%D0%BA%D1%8A%D0%BC-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8", "text": "  Лагерът на еврофилите във Великобритания тръгва разединен към европейските избори на 23 май, а съперниците Партия на Брекзит на Найджъл Фараж е начело в класациите, обединила евроскептиците от всички цветове. Представяйки в петък миналата седмица кандидатите на своята партия за европейските избори, лидерът на либералните демократи Винс Кейбъл сподели, че „съжалява“, че не е успял да се коалира с другите партии, склонни кралството да остане в ЕС, „за да спре Брекзит“. „Трябваше да сме единни“, заяви бившият министър и увери, че такива са били „надеждите“ на милионите британци, гласували страната да остане в Европейския съюз на референдума през юни 2016 г., спечелен обаче от лагера „Лийв ИЮ“. В момента либералните демократи са едва на пето място в предизборните анкети – за тях смятат да гласуват 9 на сто от избирателите. С почти същия резултат са още две партии, неприемащи Брекзит: Зелените с 10 на сто и „Промяна за Обединеното кралство – независима група“ (Change UK – The Independent Group) с 8 процента, сочи допитване на ЮГав от 16 и 17 април. Двете основни политически сили – лейбъристите и управляващите консерватори, се очаква да заемат съответно второто и третото място. Вътрешни разногласия по повод Брекзит пречат засега и на двете да се впуснат в кампанията. Правителството си запази възможността да отмени вота до 22 май, ако успее да убеди парламента да подкрепи сделката му за Брекзит, отхвърлена трикратно от депутатите, което го принуди да отложи датата за напускане на ЕС. „Честолюбие“ срещу „реализъм“ Ако обединят усилията си, либералдемократите, Зелените и „Промяна за Обединеното кралство“ – всички настояващи да се проведе втори референдум за излизане от ЕС, биха събрали почти 30 на сто от гласовете, задминавайки сегашния фаворит, Партията на Брекзит на еврофоба Найджъл Фараж, която води с 23 на сто в предизборното проучване на ЮГав. Но „Промяна за Обединеното кралство“, включваща бивши фигури от консервативната и лейбъристката партия, не пое протегнатата ръка на либералдемократите – стратегия, която предизвика критики. Филип Колинс – някогашен сътрудник на бившия премиер Тони Блеър, а днес колумнист на всекидневника „Таймс“, заклейми поведението на новата партия, предпочела според него „честолюбието“ пред „реализма“. Сформирането на съюз срещу Брекзит „би потвърдило претенциите на партията, че прави политика по нов начин“, съжали Колинс и подчерта: „Британците редовно споделят пред социолози, че биха искали партиите да загърбят партийните си интереси“. Новосъздадената партия претовари донякъде политическото поле, след като в листите й за европейските избори пожелаха да се включат близо 3700 души. „Разумна стратегия“ Според Ананд Менън, преподавател по европейска политика в лондонския Кралски колеж, решението на „Промяна за Обединеното кралство“ да участва самостоятелно е „разумна стратегия“ и й дава възможност да съществува като „независима партия“, печелейки популярност и средства. Еврофилският лагер тръгва към вота разединен и естествено „ще получи може би по-малко кресла, отколкото, ако водеше обща кампания“, но европеистът смята, че в крайна сметка тази конфигурация би могла „безспорно да увеличи общия брой гласове“ с проевропейска насоченост, тъй като електоратът ще може да избира измежду голям брой еврофилски партии, каквито са например Шотландската национална партия (SNP) и уелската „Плайд камри“. „Промяна за Обединеното кралство“ доста изостава засега в предизборните анкети от новата Партия на Брекзит, лансирана „далеч по-ефикасно“, изтъква Ананд Менън. Партията на Брекзит има ясно лого и слоган – „от името й веднага личи какво иска“, отбелязва аналитикът. И щом начело е Найджъл Фараж, „оглавява я един от може би най-влиятелните политици от нашето поколение“. Последният вече спечели през 2014 г. европейските избори като водач на друга политическа сила – Партията за независимост на Обединеното кралство (ЮКИП). Остава неясен въпросът дали изборите ще привлекат местния електорат, който „по принцип не проявява интерес“ към този вот, напомня Менън – ще се гласува за кандидати, чийто мандат може да трае съвсем кратко, преди Брекзит да стане факт. БТА", "date": "2019.05.01", "title": "Британските еврофили тръгват разединени към европейските избори"}
{"url": "http://www.classa.bg/%D1%81%D0%B2%D1%8F%D1%82/item/395069-%D1%8E%D0%BD%D0%BA%D0%B5%D1%80-%D0%BD%D0%B5-%D1%81%D0%B0%D0%BC%D0%BE-%D0%B5%D1%81,-%D0%BD%D0%BE-%D0%B8-%D1%86%D0%B5%D0%BB%D0%B8%D1%8F%D1%82-%D1%81%D0%B2%D1%8F%D1%82-%D1%81%D0%B5-%D0%BD%D0%B0%D0%BC%D0%B8%D1%80%D0%B0-%D0%BA%D1%80%D0%B8%D0%B7%D0%B0-%D1%80%D0%B0%D0%B7%D0%BF%D0%B0%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%B8%D1%88%D0%BD%D0%B8%D1%8F%D1%82-%D1%80%D0%B5%D0%B4", "text": "Председателят на Европейската комисия Жан-Клод Юнкер не е съгласен с мнението на френския президент Еманюел Макрон, че Европейският съюз преживява най-дълбоката си криза в историята на интеграцията, предаде ТАСС. “Днес не само ЕС, но и целият свят се намира криза. Разпада се предишният ред. Расте силата на Китай, Индия. Ние си имаме работа с миграционни кризи, с президента на САЩ Тръмп и със сложни търговски отношения със САЩ”, казва Юнкер в интервю за полското издание “Жечпосполита”, предаде БТА. Той припомня, че по въпроса за търговията той е бил във Вашингтон през юли и тогава ЕС е успял да отсрочи заплахата за търговска война. “Ето защо не смятам, че ние преминаваме през екзистенциална криза”, допълва той. На 4 март в програмна статия Макрон каза, че Брекзит е станал символ на “кризата в Европа, която не е могла да намери отговор на необходимостта да осигури защита на народите пред лицето на силните сътресения на съвременния свят”. Запитан дали има вероятност Полша да напусне ЕС, Юнкер казва в интервюто “Не”. После допълва: “Полша е с нас (с ЕС), защото имаме общи ценности”, предаде Ройтерс. Това негово изказване идва в момент, в който най-голямата полска опозиционна партия неколкократно предупреди, че управляващата партията Право и справедливост може да доведе Полша до напускане на ЕС. Право и справедливост е в конфликт с ЕК по въпроса с полската съдебна система, като в този спор повечето страни членки подкрепят ЕК.  ", "date": "2019.05.01", "title": "Юнкер: Не само ЕС, но и целият свят се намира криза. Разпада се предишният ред"}
{"url": "http://www.classa.bg/%D1%81%D0%B2%D1%8F%D1%82/item/395070-%D0%B7%D0%B0%D1%89%D0%BE-%D1%81%D1%82%D0%B0%D0%BB%D0%B8%D0%BD-%D0%B7%D0%B0%D0%BF%D0%BE%D0%B2%D1%8F%D0%B4%D0%B0%D0%BB-%D0%BD%D0%B0-%D0%B3%D1%80%D0%B8%D0%B3%D0%BE%D1%80%D0%B8%D0%B9-%D0%B1%D1%83%D0%BB%D0%B0%D1%82%D0%BE%D0%B2-20-%D0%B3%D0%BE%D0%B4%D0%B8%D0%BD%D0%B8-%D0%B4%D0%B0-%D0%BC%D1%8A%D0%BB%D1%87%D0%B8,-%D1%87%D0%B5-%D1%82%D0%BE%D0%B9-%D0%B5-%D0%B7%D0%B0%D0%B1%D0%B8%D0%BB-%D0%B7%D0%BD%D0%B0%D0%BC%D0%B5%D1%82%D0%BE-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0%D0%B4-%D1%80%D0%B0%D0%B9%D1%85%D1%81%D1%82%D0%B0%D0%B3%D0%B0", "text": "Маршал Жуков посещава Кремъл заедно със знаменосц ите от разузнавателната рота на лейтенант Семьон Сорокин, редниците Григорий Булатов и Виктор Правоторов, по личната покана на генералисимус Сталин.  А там… там „вождът на всичките времена и народи“ налива на Григорий една чашка коняк и казва: „От тебе се иска още един подвиг: 20 години да мълчиш за това, че ти си забил знамето над райхстага. Такава е сега международната обстановка…“.    Според мнението на вожда е по-добре знамето да бъде издигнато от един грузинец и от един руснак, а не от един руснак.  Мелитон Кантария няма толкова бойни награди като Булатов, но е грузинец. Той и Егоров издигат знаме над райхстага девет часа след Булатов, в нощта срещу първи май, и не под свистенето на куршумите.   На съветската пропаганда й трябва победна постановка за знамето над райхстага. Затова избира Кантария и Егоров и низвергва редник Григорий Булатов.  Отдавна е нужно да се поклоним пред гроба на първия знаменосец на Победата – Григорий Булатов. Неговите вятски земляци вече го направиха, издигнаха му паметник, изработиха паметен медал, снимаха филм за него. Но засега това име все още не е придобило всеруска известност и почит.  Животът на Булатов след това е горчив и тежък. От Кремъл го водят на дачата на Берия. Григорий е зашеметен – среща с маршал Жуков, с вожда, Кремъл, очакване на „Звезда на Героя“ и изведнъж неочакваната молба да мълчи 20 години; всичко се обърква в главата му. В коридора го среща една любезна келнерка, която му казва, че е щастлива да го обслужва. Той не я докосва, не протяга ръка; Булатов е девствено момче и се стеснява от девойки. Тази девица изведнъж ляга на пода, вдига полата си и започва да крещи: „Помощ!“.  След една секунда на вратата се появяват офицери, бият Григорий, под тяхната диктовка девицата дава „показания“ как редник Булатов искал да я изнасили.  Героят е осъден на 15 години затвор за „опит за изнасилване“. Всичко се развива според указанията на партията и правителството.  На всичките снимки Булатов е на преден план със знамето на райхстага, съвсем момче, пълен с радост. Тези снимки обхождат много централни вестници – „Правда“, „Червена звезда“, „Комсомолска правда“.  По-късно тези снимки вече не се появяват никъде, чак до 70-те години.  Булатов е освободен през 1947 г.; още две години е шофьор в Групата съветски войски в Германия и се връща в родния Слободской. Живее и мълчи, а маршал Жуков изпада в немилост. Той държи на думата си пред вожда, работи като шофьор, моторист на речен катер, шлосер.  Минават 20 години и той споделя с другарите си, по-точно със събутилниците си. Те му се изсмиват – ще го сметнат за лъжец и самозванец. А вероятно и службите го наблюдават. И пак активно мероприятие – намират в дома му кутия с боя, обвиняват го, че я е откраднал. Пак съдимост; последва и трета съдимост – попада в пиянска драка. На друг щяха да простят, а него – зад решетките.  Какъв герой е Булатов след всичкото това?!   Два дни преди смъртта му, в Слободской се появяват двама здравеняци в униформи, изземат от дома му всичките му записки, писмата на маршал Жуков до него и на генерал Шатилов.  И досега се смята, че Григорий не се е самоубил. Той пречел за легендата за Знамето на Победата.   Свидетели, които свалили тялото от примката, разказват, че на тавана имало тръба. Как е могъл нисък човек като Булатов да завърже въжето за нея?! И как без опора е нахлузил примката? Направо от пода? По-скоро са го обесили; обесили го и закрили делото. Никакво следствие, никакви изводи.  Смъртта на Григорий Булатов много прилича на смъртта на Сергей Есенин. Пак тръба под тавана и незнайно как завързана за нея примка.  Съдбата и на Виктор Правоторов също е трагична. Той не чака 20 години и разказва за щурма на райхстага. И скоро загива – от токов удар… Хроника на забиването на знамето на Победата на райхстага  Първият кадър – търчат разузнавачите на Семьон Сорокин. Следващият кадър – Булатов закрепва знамето. До него е Сорокин, а зад тях – Правоторов.  Вторият запис е редактиран: търчат разузнавачите, но кадърът вече улавя само гърбовете им. Закрепва знамето не Булатов, а боец в каска на танкист.  В спомените на маршал Жуков времето на забиването на знамето на райхстага е 29 април в 14,25 московско време. Още се водели боеве, но знамето на Победата вече се реело над разрушената цитадела на нацизма.  Не късно ние, живите, да искаме подробно изследване на живота и трагичната смърт на героя от войната Григорий Петрович Булатов, с прякора „Гришка-Райхстага“.  Красивата лъжа обаче продължава да живее в историята. Това не е нужно нито на грузинците, нито на казахите.  А героят Булатов, националният герой на руския народ, е доведен до самоубийство или е убит и това е много тежко.      ", "date": "2019.05.01", "title": "Защо Сталин заповядал на Григорий Булатов 20 години да мълчи, че той е забил Знамето на победата над Райхстага"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395062-%D0%B8%D0%B7%D1%83%D0%BC%D0%B8%D1%82%D0%B5%D0%BB%D0%BD%D0%B0-%D0%BA%D1%80%D0%B0%D1%81%D0%BE%D1%82%D0%B0", "text": "Актьорите Моника Белучи и Венсан Касел бяха една от най-забележителните двойки на световното кино. В продължение на 12 години те бяха съпруг и съпруга и през това време станаха родители на две дъщери.   След развода момичетата останаха да живеят с майка им, но Моника ги пазеше от вниманието на журналистите. Докато малката дъщеря е на 8 години, то по-голямата е на 14. Дева Касел изглежда е решила да излезе от сенките. Момичето участва в рекламна кампания за марката Dolce & Gabbana, с която Моника Белучи работи от много години.      Част от снимките се появиха в социалната мрежа на Instagram.     Младата дама позира в лека бяла рокля с дантели. Съдейки по кадрите, можете да видите невероятното сходство между момичето и майка й.     Дева определено е истинска красавица  ", "date": "2019.05.01", "title": "Изумителна красота!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395063-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D0%BF%D0%B5%D1%81-%D0%BF%D0%BE%D0%BA%D0%B0%D0%B7%D0%B0", "text": "Тя е икона на Холивуд, която е известна с визията си, която като че ли е неподвластна на годините. Дженифър Лопес отново зашемети поклонниците си с фигурата си, докато участваше в снимките на новия си филм Hustlers в Ню Йорк, съобщава \"Дейли Мейл\".      49-годишната актриса и певица показа съблазнително деколте като бе облечена в къса, плътна сива рокля. Кокетната дреха недвусмислено разкриваше и гледка към краката на Джей Ло.      Певицата бе обула и обувки на висок ток, които също помагаха за стегнатата й и сексапилна визия.      Докато се движеше заедно с останалите актьори на снимачната площадка на новия филм, можеше ясно да се види, че Лопес има големи ефектни обеци, както и чанта, която според информациите струва $ 5,695      Нейните карамелено оцветени кичури падат свободно върху раменете й с вълни, а подходящият грим подчертава хубавите й черти.          Лопес играе ролята на Рамона във филма, която се признава за виновна за конспирация, нападение и голяма кражба в замяна на пет години пробация.", "date": "2019.05.01", "title": "Дженифър Лопес показа..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395064-victoria-s-secret-%D0%BF%D0%BE%D0%BA%D0%B0%D0%B7%D0%B0", "text": "Марката Victoria's Secret се стреми да вкара повече разнообразие в своите известни шоута, така че през 2019 г. тя покани  с различен цвят на кожата и параметри да станат \"ангели\". Новите лица на компанията са Алексина Греъм, Барбара Палвин, Грейс Елизабет и Леоми Андерсън. Алексина Греъм е на 29 години и е първият ангел с огнено червена коса в екипа на Victoria's Secret.     Барбара Палвин е на 25 години, за първи път се появи на шоуто през 2012 г., но се завърна 6 години по-късно. Най-оформена е сред колежките си.     Грейс Елизабет е едва на 22 години и е най-младата сред момичетата, но вече има почти един милион  в Instagram.     Леоми Андерсън е на 26 години. Присъединявайки се към екипа, тя стана единствената чернокожа сред моделите на Victoria's Secret.     Но останалата част от \"ангелите\" на Victoria's Secret има с какво да се похвали, било то с известен и красив съпруг, милиони последователи в Instagram или очарователни деца. Бехати Принслу е на 30 години и от 2009 г. работи като ангел, а от 2014 г. е омъжена за лидера на Maroon 5, Адам Левин.     Кандис Суейнпоъл също е на 30 години, тя идва от Южна Африка и от 2010 г. е в екипа. Тя има повече от 13 милиона последователи в Instagram.       Лили Олдридж изглежда страхотно за нейните 33 години, тя е майка на две деца, а освен това наскоро роди син.     Елза Хоск - 30-годишен  от Швеция с класически скандинавски вид.     Жасмин Тукс е на 28 години, тя е израснала в Калифорния и благодарение на майка си- е в моделския бизнес още от 15-годишна.     Лаис Рибейро, 28-годишен модел от Бразилия, носи малко забавление и карнавална атмосфера в семейството на \"ангелите\".     Марта Хънт е на 29 години, тя участва в музикалното видео на Тейлър Суифт и работи като ангел от 2015 година.     23-годишната Роми Стрейд е топ модел от Холандия. За нея се говори, че е тайно омъжена от тази есен.     Сара Сампайо е 27-годишен модел от Португалия. Тя многократно е призната за най-добрата в страната, а през 2015 г. се присъединява към екипа на    Стела Максуел е на 28 години, родена е в Белгия, живее в Австралия и Нова Зеландия, а родителите й са от Северна Ирландия.     Тейлър Хил е на 23 години, започва кариерата си като модел на 17-годишна възраст - веднага след като завършва училище.     Жозефин Скривър, 26-годишна моделка от Дания, се среща с вокалиста на американската рок група The Cab.  ", "date": "2019.05.01", "title": "Victoria's Secret показа..."}
