{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400272-%D0%B1%D0%BE%D0%BB%D0%B5%D0%BD-%D1%82%D0%B0%D1%80%D0%B8%D0%BA%D0%B0%D1%82-%D0%BD%D0%BE%D1%81%D0%B8-%D1%86%D0%B8%D0%BD%D0%B8%D1%87%D0%BD%D0%B8%D1%82%D0%B5-%D1%81%D0%BF%D0%BE%D1%80%D0%BE%D0%B2%D0%B5-%D0%B7%D0%B0-%D0%B1%D0%BE%D0%BB%D0%BD%D0%B8%D1%87%D0%BD%D0%B8%D1%82%D0%B5", "text": "Най-големият циник, както винаги, е НОИ. Институцията, която с удоволствие прибира парите от нашите осигуровки за болест, когато дойде време да плаща, започва да жонглира с бюджети, макрорамки и дефицити, само и само да откаже да изпълни ангажимента, който е поела. Според НОИ около 200 млн. ще са нужни, ако първите дни за болнични се върнат към НОИ, а те нямало откъде да ги вземат. Звучи умилително като оправдание, но всъщност е чиста лъжа, която разчита на късата ни памет за обещанията на НОИ и държавата, дадени преди 10 години към работодателите, и поети по закон към данъкоплатците. Очевидно трябва вече да сме свикнали с това! Спомнете си само колко пъти промениха правилата за пенсиониране, все в наша вреда. Заради няколко десетки измамници, имащи право на високи пенсии срещу неадекватни осигуровки (пак заради недоглеждане или некадърност на онези, които са приемали законите), падането на тавана за стотици хиляди, чинно плащали си каквото и когато трябва, все се отлага.   Традиция у нас е отговорността и последиците за хаоса, корупцията и некадърността в дадена област да се прехвърля върху всички данъкоплатци. И това да се прави в момент, когато те са най-уязвими и имат най-голяма нужда от подкрепа. При това подкрепа не като подаяние от държавата, а като заслужено облекчение от собствените пари, които гражданите години наред съвестно са спестявали за черни дни. Обикновено мотивите за подобни промени са благородни, но мерките са направо цинични.   Последният пример е удивителната обществена дискусия за болничните листове, на която сме свидетели. Няма спор, че в и в тази сфера има измами и те трябва да бъдат преустановени - за да не се източва НОИ и да не сме ощетени всички ние, коректните осигуряващи се. Как обаче се предлага това да стане? Традиция у нас е: Като се накажат всички онези, които НЕ лъжат. Защото само от парите на изрядните платци могат да платят гафовете на управляващите. И защото колкото и да са много измамниците, съвестните са повече и точно те ще платят цената.   Големият проблем е kой да плаща първите три дни от болничните? Предложенията варират от те изобщо да не се плащат до „компромиса“ първите два дни да се поемат от работещия, следващите два – от работодателя, а оттам нататък – от НОИ. Т.е. при всички варианти болният е прецакан и то точно когато е най-зле – в първите дни на болестта. Защото само той няма никакви лостове за влияние върху вземането на решения. От него се очаква само да плаща сметката. Даже два пъти – веднъж като се осигурява чинно във фондовете „Общо заболяване и майчинство“ и „Трудова злополука и професионална болест“, докато работи, и втори път – като се лиши от обезщетение в първите дни, когато се разболее. Забележете – като се лиши от внесените от самия него пари за обществено осигуряване! За сизифовското ходенето по мъките по линия на здравните осигуровки изобщо няма да отваряме дума.   Останалите участници в дебата си гонят своите интереси и имат шанс да ги защитят. Работодателите логично искат да се оттърват от задължението да плащат първите три дни болничен, което се съгласиха да поемат като жест в момента на кризата през 2008 – 2009 г. срещу обещанието договорката с НОИ и правителството да трае три години. Трите години станаха десет и краят им не се вижда. Болничните вместо да намалеят, се увеличиха и то при сравнително константни числа на легално наетите. Изчислява се, че измамите са за около 50 млн. лв. годишно. Но, няма сила, която спре измамите! Къде по-лесно е да се накажат съвестните платци на социални осигуровки, които са имали наглостта да се разболеят.    Лекарите също не желаят да поемат отговорност за фалшивите болнични и контрола върху тях. Въпреки, че точно те са призвани по закон да установяват кой е болен и кой не. Напротив, медиците настояват да се наказват болните, които лъжат, че са зле с впечатляващия аргумент, че джипитата нямало как да знаят кой симулира и кой – не. Много интересно, ако лекарят не може да установи това, тогава, кой може? И защо изобщо е лекар?   Но най-големият циник, както винаги, е НОИ. Институцията, която с удоволствие прибира парите от нашите осигуровки за болест, когато дойде време да плаща, започва да жонглира с бюджети, макрорамки и дефицити, само и само да откаже да изпълни ангажимента, който е поела.   Според НОИ около 200 млн. ще са нужни, ако първите дни се върнат към НОИ, а те нямало откъде да ги вземат. Звучи умилително като оправдание, но всъщност е чиста лъжа, която разчита на късата ни памет за обещанията на НОИ и държавата, дадени преди 10 години към работодателите, и поети по закон към данъкоплатците. Очевидно трябва вече да сме свикнали с това!   Спомнете си само колко пъти промениха правилата за пенсиониране, все в наша вреда. Заради няколко десетки измамници, имащи право на високи пенсии срещу неадекватни осигуровки (пак заради недоглеждане или некадърност на онези, които са приемали законите), падането на тавана за стотици хиляди, чинно плащали си каквото и когато трябва, все се отлага. А заради няколко милиона повече в джоба на НОИ в началото на годината се опитаха да ощетят близо 40% от новите пенсионери.   Така на клетия болен не му остава нищо друго, освен да се напие. Защото както се оказа, личните лекари нямали право да отказват болничен за махмурлук?!!! И да седне да препрочете Вазов за „Пиянството на един народ“! Там идеи какво да се прави има.   За всеки, който е боравил с пари на микрониво – с домашния бюджет или като шеф на фирма, решението на подобни проблеми е просто – този, който дава парите, трябва да контролира как те се харчат, да насърчава коректните и да наказва нарушителите. На макрониво обаче такава логика не съществува.   Там контролът не се осъществява от този, който дава парите – НОИ, а от „Медицински одит“, който е към здравното министерство. По официални данни на здравното министерство на 1000 заловени лекари с нарушения при издаването на болничен лист, се наказват само двама. За последните три години има 10 000 отменени болнични листове, а наказаните лекари са 20! И като не могат или не искат да уловят и накажат нарушителите, удрят онези, които спазват правилата. Защото е най-лесно.    Резултатът от всичко това е пореден удар върху доверието в осигурителната система, което и без това не е особено високо. В случая с болничните се преминава още една граница – коректните платци не само ще бъдат наказани да платят два пъти, но и официално ги обявяват за измамници, които априори злоупотребяват с правата си! Без доказателства!", "date": "2019.09.29", "title": "Болен тарикат носи: циничните спорове за болничните"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400273-%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%B4%D0%B2%D0%B8%D0%B6%D0%B5%D1%85%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D0%BD%D0%B0-%D0%B5%D0%B4%D1%80%D0%BE-%D0%BF%D1%80%D0%B5%D0%B7-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0", "text": "Цената на оранжерийните домати се вдига тази седмица с 4.8 на сто, до 1,96 лева за килограм, а цената на оранжерийните краставици се понижава с 2,7 на сто, до 1,43 лева за килограм,  съобщава Държавната комисия по стоковите борси и тържищата /ДКСБТ/. Картофите поскъпват с 6,3 на сто и се продават по 0,68 лева за килограм. Морковите поскъпват с 3,1 на сто и се търгуват по 0,66 лева за килограм. Зелето се продава по 0,60 лева за килограм. Зелените чушки се търгуват по 1,15 лв./кг. Червените чушки поскъпват тази седмица с 4,5 на сто, до 1,39 лева за килограм. Ябълките поевтиняват с 2,1 на сто, до 0,94 лв./кг. Лимоните поевтиняват с 0,8 процента и се продават по 2,48 лева за килограм. Гроздето поскъпва с 0,8 на сто, до 1,27 лева за килограм. Кравето сирене поевтинява с 0,8 на сто и се търгува по 6,22 лв./кг; кашкавалът, тип \"Витоша\", се купува по 10,66 лв./кг. Олиото се продава по 2,00 лева за литър. Каймата поскъпва с 0,2 на сто и се търгува по 5,01 лева за килограм. Пакетче краве масло от 125 грама се продава по 2,04 лева. Пилешкото замразено месо се търгува по 3,96 лева за килограм на едро в края на седмицата. Захарта се търгува по 1,27 лв./кг, а брашното, тип \"500\", - по 0,98 лева за килограм. Цената на ориза се повишава с 2,6 на сто, до 2,00 лева за килограм. Яйцата се продават средно по 0,20 лева за брой.", "date": "2019.09.29", "title": "Ето как се движеха цените на храните на едро през седмицата"}
{"url": "http://www.classa.bg/%D1%81%D0%B2%D1%8F%D1%82/item/400274-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0%D1%85%D0%B0-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0-%D0%BC%D0%B0%D1%82%D0%B5%D1%80%D0%B8%D1%8F%D1%82%D0%B0,-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%BE-%D0%BE%D1%82-%D0%B0%D0%B9%D0%BD%D1%89%D0%B0%D0%B9%D0%BD", "text": "Учени от Университета в Канзас (САЩ), благодарение на експерименти, в които високоенергийни частици светлина, изстреляни по протони, преминават на малко разстояние на целта, доказаха съществуването на нова форма на материята, вече предвидена от Алберт Айнщайн. Когато протоните се ускорят до почти скоростта на светлината, глюоните, които задържат заедно кварките, които ги съставят, не се сблъскват, а се разделят по двойки с по-малко енергия, докато стигнат до състояние, наречено %кондензат на цветно стъкло.\" \"Преди това се считаше, че тази хипотетична фаза на материята съществува в протони с високо енергийно натоварване и в тежки ядра\", обяснява Даниел Тапия Такаки, доцент по физика и астрономия и един от авторите на изследването. Сега този ефект е постигнат чрез ускоряване на протоните с висока скорост, така че те създават силни електромагнитни полета и освобождават енергия под формата на светлинни частици - фотони, които учените са се научили да използват по нов начин. „Когато вълна от светлина с висока енергия удари протона, се получават всички видове частици, без да се нарушава протона, което детекторите регистрират и което позволява да се реконструира изображение с безпрецедентно качество на това, което е вътре \", информира Такаки. Досега този метод позволи индиректното измерване на плътността на глюон при четири различни енергийни нива, но специалистите се надяват, че ще ни позволи да изучим подробно частиците и да разкрием нови тайни.", "date": "2019.09.29", "title": "Демонстрираха съществуването на ново състояние на материята, предсказано от Айнщайн"}
{"url": "http://www.classa.bg/%D1%81%D0%B2%D1%8F%D1%82/item/400275-%D1%81%D1%8A%D0%B4%D1%8F%D1%82-%D1%81%D0%B0%D0%B9%D1%82%D0%B0-%D0%B7%D0%B0-%D0%B7%D0%B0%D0%BF%D0%BE%D0%B7%D0%BD%D0%B0%D0%BD%D1%81%D1%82%D0%B2%D0%B0-tinder-%D0%B7%D0%B0-%D0%B8%D0%B7%D0%BC%D0%B0%D0%BC%D0%B8-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5", "text": "Компанията Match Group, собственик на Tinder и други приложения, специализирани за запознанства в мрежата, е дадена под съд в САЩ „за използване на фалшиви реклами за любовен интерес с цел заблуждаване потребителите на портала си Match.com\". Искът е подаден от Федералната комисия по търговия на САЩ (FTC), която твърди, че компанията е използвала фалшиви акаунти, за да накара повече хора да купуват нейните платени услуги. Според схемата на работа, потребителите му могат да безплатно създадат свой профил, но не могат да виждат или отговарят на съобщения от други хора, освен ако не закупят абонамент. По този начин се предполага, че Match е изпращал до имейлите на своите не-абонирани потребители съобщения от фалшиви акаунти, показващи, че някой е изразил интерес да се запознае с тях. След като потребителят се абонира, той бивал уведомен, че изпращачът е блокиран или че е забранен от портала заради съмнителни дейности. Когато потребители се оплаквали от ситуацията или поискали възстановяване на парите си, компанията отричала да е действала неправомерно, обяснява FTC. „Вярваме, че портал Match.com е мамил хората да плащат абонаменти, чрез съобщения, за които компанията знае, че са измамни\", казва Андрю Смит, директор на Службата за защита на потребителите на FTC. Компанията също е обвинена от FTC, че е изложила потребителите си на опасност да станат жертви на измама и на участие в други „измамни и нелоялни практики, например, като предлага неверни обещания за гаранции и затруднява потребителите да прекратят абонаментите си\". FTC твърди, че това поведение е донесло на компанията 499 691 нови абонамента между юни 2016 г. и май 2018 г. „Услугите за онлайн запознанства очевидно не трябва да използват романтични измами като начин да спечелят вашите финанси\", добавя Смит. В изявленията си пред CNBC, Match Group отрече обвиненията и подчерта, че ще се защити категорично, защото FTC основава своите „скандални твърдения на внимателно подбрани данни\". В имейл, цитиран от The Verge, изпълнителният директор на компанията Хесам Хосейни смята, че „FTC е разбрала погрешно работата на Match Group и игнорира мерките, които тя предприема, за да даде приоритет на клиентското изживяване\".", "date": "2019.09.29", "title": "Съдят сайта за запознанства Tinder за измами на потребителите"}
{"url": "http://www.classa.bg/%D1%81%D0%B2%D1%8F%D1%82/item/400276-%D1%80%D1%83%D1%81%D0%BA%D0%B8%D1%8F%D1%82-%D1%82%D0%B5%D0%B6%D1%8A%D0%BA-%D0%B4%D1%80%D0%BE%D0%BD-%D0%BE%D1%85%D0%BE%D1%82%D0%BD%D0%B8%D0%BA-%D0%B2%D0%B7%D0%B0%D0%B8%D0%BC%D0%BE%D0%B4%D0%B5%D0%B9%D1%81%D1%82%D0%B2%D0%B0-%D1%81-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-%D1%81%D1%83-57", "text": "Усъвършенстваният руски тежък ударно-разузнавателен дрон Охотник извърши полет в автоматизиран режим заедно с многофункционалния изтребител от пето поколение Су-57, за практикуване на методи за засилване на потенциала за проследяване и разпознаване на модерния изтребител, се казва в съобщение на Министерството на отбраната на Русия. Указано е, че упражнението за взаимодействие е проведено, за да се посочат целите на изтребителя Су-57, така че въздухоплавателното средство да използва мощните си ракети, без да влиза в зоната, което би го превърнала в постижима цел на огневите средства на противника. В рамките на програмата за тестови полети, която все още продължава, дронът изпълнил мисията си, като летял в пълна конфигурация. Първият съвместен полет продължил повече от 30 минути. Тестовете на най-новата система, разработена от консорциума Сухой, се извършват в център за тестови полети близо до Москва, се казва в съобщението. Безпилотният дрон Охотник е произведен в конфигурацията на едно крило с широкото използване на специални материали и покрития, които абсорбират радарните вълни.", "date": "2019.09.29", "title": "Руският тежък дрон Охотник взаимодейства с изтребителя Су-57"}
{"url": "http://www.classa.bg/%D1%81%D0%B2%D1%8F%D1%82/item/400277-%D0%B8%D0%B7%D0%B2%D0%B0%D0%B4%D0%B5%D1%82%D0%B5-%D0%BC%D0%BE%D0%BB%D0%B8%D0%B2-%D0%B8-%D0%BB%D0%B8%D1%81%D1%82-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BF%D1%80%D0%BE%D0%B4%D0%B8%D0%BA%D1%82%D1%83%D0%B2%D0%B0-%D0%BD%D0%B0-%D0%B4%D1%83%D0%BA%D0%B5-%D0%BA%D0%BE%D0%BE%D1%80%D0%B4%D0%B8%D0%BD%D0%B0%D1%82%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%82%D0%B5-%D0%BB%D0%B0%D0%B3%D0%B5%D1%80%D0%B8-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F", "text": "Венецуелският вицепрезидент Делси Родригес представи на 74-ата сесия на Общото събрание на ООН географските координати на лагерите, разположени в Колумбия, използвани от наемници, които искат да нападнат страната й. \"Ще помоля президента Дуке да вземе молив и лист, защото той ни принуди да представим на това Общо събрание точни и кратки координати на съществуващите лагери, където терористите се обучават да атакуват Венецуела.\" - каза Родригес. Правителството на Венецуела представи координатите на трите лагера в Северозападна Колумбия, където се планират атаки срещу карибската държава. Санта Марта: 11º, 14 ', 19 \" север; 79º, 6', 15\"  запад. Риохача: 11º, 32 ', 3 \" север; 75º, 55' 14\"  запад. Макао: 11º, 22 ', 39 \" север; 72º, 13', 58\"  запад.   Информацията, предоставена от вицепрезидентката на Венецуела, беше дадена няколко дни след фотографиите, представени от колумбийския президент, с които се опита да обвини Каракас, че приютява партизански групи. Основната снимка обаче се оказа направена три години преди определената дата (април 2018 г.) и то в департамента Каука, в югозападната част на Колумбия. В течение на часове беше открита още една фалшива снимка, също направена в Колумбия. Авторът на снимката Луис Робайо отрече заснемането да е направено във Венецуела: „Тази снимка направих на 20 септември 2018 г. при пътуване до района Кататумбо (Колумбия) за да направим репортаж \", заяви фотографът на Agence France-Presse (AFP). „Вие достигнахте високо ниво на неуважение в опит да излъжете тази общност\", каза Родригес за фалшификациите на Дуке. Тя обвини колумбийския президент, че е \"отвратителен лъжец\" и алармира ООН \"за агресията, която САЩ оркестрират с помощта на неговите регионални спътници (намеквайки за Богота), излагащи на риск сигурността и стабилността на този континент\".", "date": "2019.09.29", "title": "\"Извадете молив и лист\": Венецуела продиктува на Дуке координатите на терористичните лагери в Колумбия"}
{"url": "http://www.classa.bg/%D1%81%D0%B2%D1%8F%D1%82/item/400278-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B4%D0%BE%D0%BA%D0%B0%D1%82%D0%BE-%D0%BA%D0%B8%D1%82%D0%B0%D0%B9-%D0%B8%D0%B7%D0%B3%D1%80%D0%B0%D0%B6%D0%B4%D0%B0-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0,-%D1%81%D0%B0%D1%89-%D1%85%D0%B2%D1%8A%D1%80%D0%BB%D1%8F%D1%82-%D0%BC%D0%B8%D0%BB%D0%B8%D0%BE%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD", "text": "Премиерът на Пакистан Имран Хан направи горчиво наблюдение за реалността в САЩ, отбелязвайки, „Средствата на данъкоплатците на САЩ трябва да се използват за поддържане на инфраструктурата на собствената им страна, а не да се разхищават в безполезната война в Афганистан\". Хан участва в сесията на Общото събрание на ООН в централата на тази организация в Ню Йорк и даде интервю за канала MSNBC, в което заяви, че \"войната в Афганистан ще продължи още 19 години, ако Вашингтон не се ангажира с мирно решение\". \"Ако бях американец, бих попитал: В Афганистан са похарчени много милиарди долари и какво постигнахме? Докато САЩ хвърлят пари в тази безполезна афганистанска война, Китай развива световна инфраструктура\", добави той, отбелязвайки, че по време на престоя си в Ню Йорк е изпитал дискомфорта, причинен от неравностите по пътищата на този град. Дори интервюиращите признаха, че коментарът на Имран Хан отразява реалността не само на нюйоркската инфраструктура, но и на цялата страна. Войната в Афганистан продължава почти две десетилетия, след като САЩ нахлуват в тази страна през октомври 2001 г.", "date": "2019.09.29", "title": "Пакистанският премиер: \"Докато Китай изгражда инфраструктура, САЩ хвърлят милиони в Афганистан\""}
{"url": "http://www.classa.bg/%D1%81%D0%B2%D1%8F%D1%82/item/400279-%D1%80%D1%83%D1%81%D0%B8%D1%8F-%D0%B2-%D0%BE%D0%BE%D0%BD-%E2%80%9E%D0%BD%D0%B0-%D0%B7%D0%B0%D0%BF%D0%B0%D0%B4%D0%B0-%D0%B5-%D1%82%D1%80%D1%83%D0%B4%D0%BD%D0%BE-%D0%B4%D0%B0-%D0%BF%D1%80%D0%B8%D0%B5%D0%BC%D0%B5,-%D1%87%D0%B5-%D0%BD%D0%B5%D0%B3%D0%BE%D0%B2%D0%BE%D1%82%D0%BE-%D0%B3%D0%BE%D1%81%D0%BF%D0%BE%D0%B4%D1%81%D1%82%D0%B2%D0%BE-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B4%D0%B5%D0%BB%D0%B0-%D0%B8%D0%B7%D1%87%D0%B5%D0%B7%D0%B2%D0%B0%E2%80%9C", "text": "В реч, адресирана до световните лидери в рамките на 74-ата сесия на Общото събрание на нациите, на 27 септември руският външен министър Сергей Лавров заяви, че Западът не иска да приеме факта, че неговото господство на световната арена изчезва и светът се застъпва за многополюсен режим. \"Трудно е Западът да приеме, че господството му в световните дела, продължило няколко века, избледнява\", заяви министърът. \"Появиха се и укрепват нови центрове на икономически растеж и политическо влияние\", каза той. \"Без тях не можете да се намери устойчиво решение на глобалните проблеми, които могат да бъдат разгледани само на солидната основа на Хартата на ООН, чрез баланс на интересите на всички държави\", добави той. \"Отказвайки да разберат това, страните, които се обявиха за победители в Студената война, не искат да вземат предвид законните интереси на всички други държави и да приемат реалностите на обективния ход на историята\", заяви ръководителят на руската дипломация. „Западните държави се опитват да предотвратят развитието на полицентричен свят като налагат правила за поведение, основани на ограничена интерпретация на либерализма. С две думи: Ние сме либералите и можем да правим всичко\", каза Лавров в речта си. Според ръководителя на руската дипломация „Целта на това отношение на Запада е очевидна: да се преразгледат нормите на международното право, които вече не представляват интерес за Запада, като се заменят с правила, приспособени към техните собствени схеми, разработени според техните политически интереси и провъзгласяват Запада и само Запада за безспорен източник на легитимност.\" Руският министър изложи как западните държави се справят с правото на самоопределение. \"Когато това им подхожда, правото на самоопределяне на народите е важно, но ако не им изнася, то се обявява за нелегитимно. За да оправдае ревизионистките правила, Западът прибягва до манипулиране на съвестта, до разпространение на лъжлива информация, двойни стандарти в областта на правата на човека, потискане на нежеланите медии и забрани за практикуване на журналистика. \" В този смисъл Лавров разкри, че „сега Западът има„ добри последователи сред своите ученици в пост-съветското пространство\".", "date": "2019.09.29", "title": "Русия в ООН: „На Запада е трудно да приеме, че неговото господство в световните дела изчезва“"}
{"url": "http://www.classa.bg/%D1%81%D0%B2%D1%8F%D1%82/item/400280-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B0-%D0%BD%D0%B0-%D0%B5%D1%81%D0%B5%D1%81%D0%BE%D0%B2%D1%81%D0%BA%D0%B0%D1%82%D0%B0-%D0%B4%D0%B8%D0%B2%D0%B8%D0%B7%D0%B8%D1%8F-%E2%80%9E%D0%BC%D1%8A%D1%80%D1%82%D0%B2%D0%B0%D1%82%D0%B0-%D0%B3%D0%BB%D0%B0%D0%B2%D0%B0%E2%80%9C-%D0%BD%D0%B5-%D0%B5-%D0%B8%D0%B7%D0%BE%D0%B1%D1%80%D0%B5%D1%82%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%86%D0%B8%D1%81%D1%82%D0%B8%D1%82%D0%B5", "text": "Те я заимствали от хусарските полкове в пруската армия.   За много хора символът „Мъртвата глава“ е свързан с нацистите, но истината е, че те не са я изобретили, а са я заимствали. И то не от пиратите. Някои смятат, че пиратите кръстосвали моретата под черен флаг с изображения на череп и кръстосани кости, но това е грешка, дошла от приключенските филми и романи. В действителност не съществува никакъв пиратски флаг, а най-често пиратите, корсарите и други морски разбойници използвали не черен, а червен цвят. Що се отнася до черния мундир и емблемата „Мъртвата глава“ като характерни атрибути на германската армия, те имат стара история. „Мъртвата глава“ се възприема обикновено като символ на смъртта, но нейното изначално значение е обратното – тя е символ на безсмъртието.     За пръв път воински части в черни мундири и със значка „Мъртва глава“ на шапките се появили в армията на пруския крал Фридрих Велики, почитан високо от нацистите. Сред първите хусарски полкове имало един, сформиран от Вилхелм Себастиян фон Белинг; по-късно той бил наречен 8-и хусарски полк. Хусарите на Белинг носели черна униформа, обшита със сребро. Високата шапка – мерлитон, била украсена със сребърен череп и кръстосани кости. Полкът носел неформалното име Totenkopfhusaren, т.е. „хусари на „Мъртвата глава“, или „черните хусари“. Този полк се споменава най-често, особено ако се погледнат многобройните картини на битки от Седемгодишната война; на тях най-често са изобразени „черни хусари“. В този полк започнал службата си бъдещият фелдмаршал Блюхер, който на много портрети е в черен мундир. След като Прусия претърпяла поражение във войната с Наполеон през 1807 г., херцог Брауншвайгски не се примирил и създал отделен корпус, за да продължи борбата. Този корпус се състоял от няколко пехотни и кавалерийски полка и всичките те носели черна униформа и емблема „Мъртвата глава“ на шапките; девизът им бил „Победа или смърт!“ Наричали ги „Брауншвайгски черен корпус, или „Черният легион“. „Черният корпус“ воювал в състава на английската армия на Пиренейския полуостров, участвал в битката при Ватерлоо. След войната с Наполеон „Черният корпус“ частично се разпаднал; част от него била включена в пруската армия. От всичките полкове в нея наследник на „Черния легион“ останал само 17-и брауншвайгски хусарски полк, който се запазил в германската армия до Първата световна война; неговите войници и офицери носели черни униформи с червена украса и емблема „Мъртвата глава“. Но той не бил единственият в германската армия. Черната униформа от хусарите на Берлинг наследил Първи лейбхусарски полк, който бил специален. В пруската, а след това и в германската армия, съществували няколко „вътрешни армии“ – баварска, саксонска, брауншвайгска, със своя атрибутика, а понякога, като баварската, и със свой Генерален щаб. Някои сборни части били общогермански и в тях служели представители от всичките земства в Германската империя. Към тях се отнасял и лейбхусарският полк. По-късно той бил разделен на два полка: Първи лейбхусарски и Втори лейбхусарски полк. Двата полка носели черни униформи, които се отличавали по украсата си. В първия полк тя била червена, във втория – бяла. Всички войници и офицери носели на шапките емблемата „Мъртвата глава“. След поражението в Първата световна война германската армия престанала да съществува. Но емблемата „Мъртвата глава“ не изчезнала, а останала в символиката на отрядите, които воювали с въстанието на спартакистите. За това пише германският историк Г. А. Винклер в книгата си „Ваймар 1918-1933 г.: историята на първата германска демокрация“. Точно тогава „Мъртвата глава“ се превърнала в символика на борбата с комунизма и след няколко години била възприета от СС. Черната униформа на първите есесовци в някои детайли била заимствана от хусарите. Униформата на есесовци, която виждаме по филмите, не отговаря на действителността, но това се отнася само до периода на Втората световна война. В началния стадий на съществуването си есесовците носели черна униформа, от която се отказали в началото на Втората световна война. Символът „Мъртвата глава“, преди да се асоциира с нацистките престъпници, широко се използвал в различни страни като символ на безстрашието. Руската армия също имала своите „черни хусари“. Това бил Александрийският хусарски полк, който носел мундири в черен цвят и емблемата „Мъртвата глава“, но този знак не се среща на всичките изображения на полковата униформа. По времето на Първата световна война знакът се използвал от ударните части, като Корниловския полк и женският батальон. Емблемата преминала и в много части на Бялата армия, където тя била смятана за символ на възраждането. „Мъртвата глава“ била използвана и от чекистите и от армията на Махно. Тази емблема се среща и във Франция, в Англия, в Италия и навсякъде тя е символ на доблест, безсмъртие или възраждане. На широкото използване на „Мъртвата глава“ сложил край Нюрнбергският процес, тъй като повече никой не искал да използва символика, която се асоциирала с нацистите.  ", "date": "2019.09.29", "title": "Емблемата на есесовската дивизия „Мъртвата глава“ не е изобретение на нацистите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/400281-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D1%80%D0%B0%D0%B4%D0%B5%D0%B2-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "  На 17 октомври България не трябва да бърза да дава зелена светлина за започване на преговори с Македония за еврочленство, докато не бъдат изчистени всички фалшификации от историята на българския народ в Македония, категоричен е Красимир Каракачанов Отношенията ни с Македония и буксуването на съвместната българо-македонска комисия по историческите въпроси ще събере в понеделник президент и премиер. Борисов е приел поканата на Радев за консултативна среща, чието тема  е “Преглед на двустранните отношения между Република България и Република Северна Македония в контекста на постигнатите резултати от  работата на Съвместната мултидисциплинарна експертна комисия по исторически и образователни въпроси и очакваната покана към Република Северна Македония за присъединяване към ЕС”. В петък след обяд държавният глава отправи покана към политическия елит за консултации по проблемните въпроси. Форматът наподобява на КСНС, но сега са поканени инстутуциите, които имат отношение по въпроса с еврочленството на съседите и изпълнението на договора за приятелство. Спешната среща, която съвпада с началото на предизборната кампания, е заради предстоящите инициативи на европейско ниво във връзка с приемането на Македония в ЕС. На 17 октомври предстои Европейски съвет, на който се очаква лидерите на ЕС да вземат решение за старт на преговори за членство на Македония и Албания.  България трябва да реши дали да подкрепи Македония, за да бъде дадена дата за начало на преговори за членство в Съюза. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство. Дори и само една държава да бъде против, решение не може да бъде взето. Дни преди това - на 14 и 15 октомври, предстои и поредното заседание на съвместната Комисия между България и Македония  по историческите въпроси, която бе създадена съгласно подписания Договор за добросъседство между двете държави.  Предишното заседание в София преди две седмици не оправда очакванията да започне изчистване на големия препъникамък - въпроса за делото на Гоце Делчев, а  Радев втвърди тона си след среща с българските историци по повод на забуксувалата работа на комисията. Логиката им е да отричат всичко наше, призна шефът проф. Ангел Димитров. Той също е поканен на “Дондуков” 2 утре. \"  категоричен е заместник министър-председателят по обществения ред и сигурността, министър на отбраната и лидер на ВМРО – БНД  Красимир Каракачанов.  Днес той излезе с гневна декларация, с която настоява България да не бърза с даването на зелеза светлина на Скопие за Ес. Реакцията му идва в отговор на интервю, дадено от македонския президент Стево Пендаровски за местна медия, в което той си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество. Така разкрива замисъла на Скопие всъщност да саботира процеса, смята Каракачанов.  \" \" , категоричен е Красимир Каракачанов. \"Действията на македонския президент противоречат на духа на добросъседство, както и на категоричната позиция от наша страна, че напредъкът в разговорите относно общата история и нейното представяне в образователната система на съседна Македония трябва да бъде ускорен\", подчертава той..  В същото време външният министър  Екатерина Захариева подписа в Ню Йорк декларация , подкрепяща началото на преговорите на ЕС за присъединяване на Северна Македония. Декларацията е съвместна и бе подписана от колегите й от Гърция, Румъния и Хърватия. Захариева си сложила подписа буквално седмица, след като стана ясно, че комисията София-Скопие  по изясняване на спорните исторически въпроси буксува по вина на македонската страна. \" \", каза по този повод президентът Румен Радев.  Вицепремиерът Екатерина Захариева и шефовете на комисиите на НС по външна политика и по европейските въпроси са другите участници в консултативната среща. Председателят на парламента  Цвета Караянчева ще прати заместник,  тъй като още се лекува след операцията на пострадалото в катастрофата рамо. Не се знае дали на срещата ще присъстват  лидерът на БСП Корнелия Нинова и председателят на ДПС Мустафа Карадайъ , които са ангажирани са предизбарната кампания      ", "date": "2019.09.29", "title": "Борисов на крака при Радев заради Македония"}
{"url": "http://www.classa.bg/%D1%81%D0%B2%D1%8F%D1%82/item/400262-%D1%82%D1%80%D1%8A%D0%BC%D0%BF-%D0%B8-%D1%83%D0%BA%D1%80%D0%B0%D0%B9%D0%BD%D0%B0-%D0%B5%D0%B4%D0%BD%D0%B0-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D0%BF%D0%B0%D1%80%D0%B0%D0%BD%D0%BE%D1%8F", "text": "Президентът Тръмп може би наистина вярва в измислиците, които разпространява за телефонния разговор с украинския президент Зеленски. Абсурдът в тази ситуация обаче е очевиден.  И това е ужасяващо, коментира Андреас Рот.       Просто няма как да не се види, че президентът Тръмп е обзет от параноя по отношение на Украйна. Напълно възможно е самият той да вярва на измислиците, които заради него президентът Зеленски трябва да потвърди: а именно, че не руските тайни служби са се намесили в предизборната кампания в подкрепа на Тръмп, а украински хакери, които действали по поръчка на демократите. И че Джо Байдън, докато е бил вицепрезидент, е оказал натиск за отстраняването на главния прокурор на Украйна, за да спаси сина си. По онова време искането за смяна на главния прокурор бе отправено от почти всички реформаторски сили в Киев и от някои западни правителства, а американците силно настояваха за по-активно разследване срещу газовата компания, ръководена от Хънтър Байдън. Оставаше само Тръмп да препише на Украйна и аферата с електронната поща на Хилари Клинтън. Което той и не пропусна да направи тази седмица, като препоръча изтритите около 30 000 имейла от времето, когато Клинтън беше външен министър, да бъдели потърсени в Украйна. Трудно е всичката тази глупост да бъде взета сериозно - но и просто да се изсмеят на Тръмп не е вариант нито за засегнатите лица като Зеленски, нито пък за членовете на Конгреса. Последната заплаха на Тръмп, че информатори от рода на „анонимния разобличител“ трябвало да бъдат пратени в затвора за шпионаж, още веднъж подчертава едно нещо: Тръмп не е държавник, който приема насериозно положената клетва да „пази и защитава конституцията“. Точно обратното - това е президент, който приканва ръководителя на едно (поне съюзническо) правителство да се свърже с личния му адвокат Руди Джулиани, за да наложи предизборните си интереси. В същото време Тръмп е заобиколен от хора като външния министър Помпео, чиито дипломати се опитват зад гърба на Джулиани да поправят щетите, който обаче твърди, че личното отмъщение на Тръмп срещу демократите и в разрез с истината активизирало политиката на САЩ към Украйна. Очевидно служителите по високите етажи на властта са се опитали да прикрият голяма част от онава, което излезе наяве, ако не и много повече. Което показва поне, че са наясно какви ги върши президентът. И също толкова ужасяващо е, че абсурдът на ситуацията е явен за всички, но повечето от представителите на републиканците въпреки това внушават, че страната е изпаднала не в конституционна криза, а само в особено тежък политически конфликт.    ", "date": "2019.09.29", "title": "Тръмп и Украйна: една ужасяваща параноя"}
{"url": "http://www.classa.bg/%D1%81%D0%B2%D1%8F%D1%82/item/400263-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D0%B5-%D0%BE%D1%89%D0%B5-%D0%BF%D0%BE-%D0%B7%D0%BB%D0%B5-%D0%B3%D1%8A%D1%80%D1%86%D0%B8%D1%8F-%D1%81%D0%BB%D0%B5%D0%B4-%D1%84%D0%B0%D0%BB%D0%B8%D1%82%D0%B0-%D0%BD%D0%B0-%D1%82%D0%BE%D0%BC%D0%B0%D1%81-%D0%BA%D1%83%D0%BA", "text": "Британските туристи в Гърция са сигурни, че все някак ще се върнат у дома. За гърците, които се издържат от туризма, след фалита на \"Томас Кук\" става още по-несигурно. Ударът е масивен, а догодина  може да е още по-зле.       Сряда следобед, на второто по големина летище в Гърция - Ираклион. Обикновено тук ще видите огромни опашки пред гишетата и множество хора, които чакат за регистрация и за проверка. Сравнително спокойно е. Нещо ново във фоайетата за регистрация са цивилните служители с жълти жилетки - те са специално изпратени от британското правителство в помощ на пътниците, които трябва да летят за Великобритания. Служители на летището също им оказват помощ.  Британска невъзмутимост Хората, чакащи на опашките, изглеждат удивително спокойни и на въпроса как приемат съобщението за фалита на туроператора \"Томас Кук\", реагират с британска невъзмутимост. \"Каква полза да се тревожим, това няма да ни помогне. Все някак ще се приберем у дома, сигурни сме\", споделя една дама от Бърмингам. Тя и нейните спътници непрекъснато проверяват на смартфоните си дали имат връзка с интернет, защото в такава ситуация е много важно да си в течение на нещата.       Пред екип на ДВ две британски дами, заклещени на летището в Ираклион, споделят възторга си от това, че германското правителство отпуска на \"Кондор\" - дъщерната фирма на \"Томас Кук\" в Германия - мостов кредит в размер на 375 милиона евро. Същевременно се оплакват, че британското правителство не е направило същото за фалиралия туроператор. Британският премиер Борис Джонсън е заявил, че неговото правителство няма да измъква \"Томас Кук\" от трудностите; това щяло да представлява, според него, \"морален риск\", защото в бъдеще и други фирми щели да очакват подобна помощ. Двете дами, които споделят с екипа на ДВ всичко това, подчертават, че не са привърженички на Брекзита. Според тях, тъкмо Брекзитът е най-същественият фактор за фалита на \"Томас Кук\".  Надежди за догодина? На остров Крит най-вече хотелите понасят трудностите, произтичащи от фалита на \"Томас Кук\". Според оценка на Никос Халкиадакис, който е председател на Сдружението на хотелиерите на остров Крит, в следващите дни 26 хотела на остров Крит и 48 хотела в Гърция ще бъдат закрити. Всички до един са луксозни хотели, обслужващи главно клиенти на \"Томас Кук\". \"Това е страхотен удар - също като финансовата криза преди години\", посочва той.     Надеждата, че катастрофата може да се предотврати, не се е оправдала. От 15 юни насам британският туроператор не плаща за нито един от хотелите, в които по договор настанява свои клиенти. Дори хотелите все пак да успеят да запълнят незаетите стаи, като ги предоставят за продажба на друг туроператор, загубите все пак ще са огромни.  54-годишният Халкиадакис държи пет хотела в курортното селище Сталида, разположено на северното крайбрежие на остров Крит, на около 25 км от Ираклион. \"Последиците за моята фирма ще са значителни, защото \"Томас Кук\" ми дължи близо 650 000 евро. Боя се, че никога няма да видя тези пари\", споделя той.  Надеждата на хотелиерите сега е в гръцкото правителство. За да им помогне в създалата се кризисна ситуация, то би могло да ги разтовари от някои данъци и социални услуги - и по този начин да спаси работни места.  Щастие в нещастието: сезонът приключва Недалеч от хотела на Халкиадакис е плажът. На пръв поглед тук всичко е както преди, хората се радват на почивката си. В малкото си магазинче Стефанос предлага излети с корабче и оферти за параглайдинг. Оборотът засега не е пострадал: \"За щастие сезонът приключва, печалбата ми не е лоша. Догодина може да е по-зле, ако няма много туристи.\" Кризата ще се усети другаде по-скоро. \"Ако трябва хотелите да се закрият, цялата инфраструктура ще пострада. Производителите на хранителни продукти, фермите, пералните и службите по чистотата - навсякъде ще се наложи да се съкращават работници\", изтъква Халкиадакис.  Поразходи ли се в Сталида, човек веднага забелязва, че малкото курортно селище се издържа от туризма. Баровете и ресторантите по крайбрежната алея очакват клиенти. Те обслужват главно германски и британски курортисти. Например Rober's Return Pub - британският пъб, чиито съдържатели са Костас и жена му. \"Британските туристи явно оредяват. Догодина май ще трябва да помисля за нещо друго\", казва замислено Костас.", "date": "2019.09.29", "title": "\"Догодина ще е още по-зле\": Гърция след фалита на \"Томас Кук\""}
{"url": "http://www.classa.bg/%D1%81%D0%B2%D1%8F%D1%82/item/400264-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81%D0%B5-%D0%BE%D1%82%D0%B2%D0%B0%D1%80%D1%8F", "text": "Саудитска Арабия отваря врати за чуждестранни туристи - гражданите на 49 държави ще могат да кандидатстват за туристически визи. Свещените градове обаче остават забранени за посещение  от немюсюлмани.       Саудитска Арабия за първи път ще предлага туристически визи, отваряйки по този начин вратите към ултраконсервативното кралство. Това решение допълва социалните реформи в страната, а целта му е диверсифициране на икономиката с нови инвестиции извън бизнеса с петрол. \"Отварянето на Саудитска Арабия за международни туристи е исторически момент за страната ни\", заяви министърът на туризма Ахмад ал-Катеб. От събота (28.09) гражданите на 49 държави ще могат да кандидатстват за електронна виза. На този етап предимно жителите на Китай, Япония, Европа и САЩ ще могат да се възползват от предоставената услуга. Свещените градове Мека и Медина обаче ще останат забранени за посещение от немюсюлманите.     Ал-Катеб съобщи пред Ройтерс, че чуждестранните туристки няма да бъдат задължени да носят на публично място задължителните за саудитските жени абаи. От тях обаче ще се изисква да бъдат “облечени благоприлично” дори и на плажа. Засега остава неясно дали на неженените двойки ще им бъде позволено да нощуват в една и съща хотелска стая или властите ще си затварят очите по този въпрос.     Ултраконсервативното кралство, което забранява алкохола и все още извършва публични обезглавявания, може да се окаже непривлекателно за много чужденци. Но то все пак предлага редица забележителности, сред които редица исторически обекти, пустинни и планински пейзажи и лазурните води на Червено море. Негативният имидж ще се промени? Напрежението с Иран, войната, водена от Саудитска Арабия в Йемен,  и репресиите срещу активистките, биха могли допълнително да накарат чужденците да се замислят дали да включат кралството в списъка на желаните туристически дестинации. Министърът на туризма Ал-Катеб смята, че негативният имидж на Саудитска Арабия сред голяма част от западното общество ще бъде променен, след като туристите дойдат и видят страната: \"Аз съм съвсем сигурен, че те ще имат по-добра преценка, когато дойдат тук и видят какъв е животът в Саудитска Арабия. Убеден съм, че ще си тръгнат с невероятни спомени. Имаме страхотна култура, заради която много туристи ще идват тук с удоволствие.\"     Известното издателството “Lonely Planet”, специализирано в издаването на пътеводители, описва Саудитска Арабия като „последната граница пред туризма“, според него, „чудесата тук са в огромно изобилие“. Дестинацията обаче не е евтина, като средният дневен бюджет възлиза между 110 и 243 евро. Визията на престолонаследника Развитието на туризма е една от целите, заложени в реформата “Визия 2030” на престолонаследника Мохамед бин Салман. Тя е насочена към избавянето на икономиката от нейната зависимост от петрола и създаване на повече работни места за младото население на страната. Със своята визия   управлявана от строги социални норми и могъща религиозна институция. До този момент неговите реформи доведоха до това, че жените в кралството вече могат да притежават шофьорска книжка, както и да посещават концерти и филмови прожекции заедно с мъжете. Понастоящем визите са ограничени за емигранти и техните близки, бизнес лица и мюсюлмански поклонници, пътуващи до светите места в Мека и Медина. До 2030 г. правителството се надява да привлече 100 милиона годишни посещения на местни и чуждестранни туристи, а приходите от туризма да достигнат до 10% от брутния вътрешен продукт спрямо сегашните 3%. Инвестициите за развитие на туристическа инфраструктура се оценяват на 67 милиона долара, включително за изграждането на 500 000 нови хотелски стаи до 2030 година.  ", "date": "2019.09.29", "title": "Саудитска Арабия се отваря?"}
{"url": "http://www.classa.bg/%D1%81%D0%B2%D1%8F%D1%82/item/400265-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D1%81%D1%82%D0%B0%D0%B2%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%BD%D0%B0-%D1%81%D0%B0%D1%89-%D0%B7%D0%B0-%D0%BF%D0%BE%D0%BA%D1%83%D0%BF%D0%BA%D0%B0%D1%82%D0%B0-%D0%BD%D0%B0-%D0%B7%D1%80%D0%BA-%E2%80%9E%D0%BF%D0%B5%D0%B9%D1%82%D1%80%D0%B8%D1%8A%D1%82%E2%80%9C", "text": "Турският президент Тайип Ердоган обяви пред американския лидер Доналд Тръмп за готовността си да закупи зенитно-ракетни системи заедно с руските С-400. \"Казах на Тръмп, че можем да купим „Пейтриът“ паралелно с покупката на С-400\", заяви Ердоган. „Не можем да кажем, че въпросът с участието на Турция в програмата за създаване на американски изтребители-пето поколение F-35 е напълно решен, но аз направих предложение на САЩ“, заяви Ердоган. Според турския лидер Тръмп в отговор е предложил Турция и САЩ да работят заедно по този въпрос. Анкара неведнъж е подчертавала, че Турция е независима държава.  ", "date": "2019.09.29", "title": "Ердоган постави условия на САЩ за покупката на ЗРК „Пейтриът“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/400266-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BA%D0%BE%D1%84%D0%B8%D1%82%D0%B5-%D1%81-%D0%BB%D1%8A%D0%B6%D0%B8-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B4%D0%B0-%D1%81%D0%B5-%D0%B8%D0%B7%D0%BB%D0%B8%D0%B2%D0%B0%D1%82-%D0%BF%D0%BE-%D0%BC%D0%B5%D0%BD-%D0%B8-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BC%D0%B8", "text": "Днес е просто една събота от 2019 година. Една събота от живота ни. Очаква се да ви кажа нещо приповдигнато, защото кампанията започва официално. \r\n Но това щеше да е лъжа, защото кампания започна отдавна. Аз си подадох оставката като омбудсман и го заявих публично. \r\n Започна отдавна, не просто защото контейнерите по улиците преливат, днес ги видяхме в „Люлин“, а защото кофите с лъжи започнаха да се изливат по мен и близките ми, по хората от инициативния комитет, по други кандидати, които не искат днешната власт, върху обикновени граждани с различно мислене, върху всеки един от кандидатите, който е срещу сегашната власт. Представяте ли си по какво разбираме, че една кампания е започнала?! По лъжите, които днешната власт излива върху нас. \r\n Паметникът на Алеко е наблизо и сигурно ни гледа, някъде отгоре, с иронична усмивка и съжаление. \r\n Не искам да казвам, че нищо не се е променило. Напротив. Промениха се и улици, и стандарт на живот, и комуникации, паднаха граници, откриват се нови звезди... Светът стремглаво е хукнал напред. Но едно нещо остана – жаждата за власт. И то жаждата за власт на всяка цена, власт чрез всякакви мерзости и обиди, власт през удари върху човешки съдби, власт въпреки нежеланието на хората от такава власт. За какво е такава власт? За преразпределение на пари, за обществени поръчки само с един кандидат, за сваляне на журналисти от ефир, за арести на фоторепортери? \r\n Кому е нужна такава власт? На госпожа Фандъкова? Едва ли. На кръга, който стои зад нея и взема решенията. \r\n Но София не е град, който може да търпи повече такава власт, такова задкулисие и фалш. София и гражданите не понасят двуличието. Ето ви пример – доскоро бях Омбудсман и моите действия се приемаха нормално – да защитавам миньори, медицински сестри, майките на деца с увреждания, пенсионерите, хората от протестите срещу презастрояването в „Младост“ или в „Обеля“. \r\n Какво се промени за десет дни, че когато подкрепя Игнатов заради зловонието, изляло се срещу него, твърдят, че имам \"задна мисъл\". Когато отида при майките на деца с увреждания от сдружение \"Мостове\", имам „задна мисъл“. Когато харесам нещо от програмата на \"Спаси София\", имам „задна мисъл“. Когато се изкажа в подкрепа на Силвия Великова и свободата на словото, което съм го правила и като омбудсман, имам „задна мисъл“... \r\n           Аз съм си същия човек, не съм фалшива и лицемерна и не смятам да се променям. Променят се тези, които искат да си запазят властта. Всичко това се случва на втория ден от така наречената предизборна кампания. \r\n Аз не искам такава кампания. Няма смисъл от такава кампания - да се харчат пари, алчност и подлост. Няма смисъл върху мен да се излива всичко това от #КОЙ, от #ТОЙ, от #ТЯ. Нито от когото и да е! Защото гражданите на София имат и знаят своите предпочитания. Те знаят какво искат, знаят кого харесват, знаят какво трябва да се направи, за да бъде София такава, каквато си я представят, за каквато мечтаят. Затова искам да ви предложа да минем през тази кампания с настроение, с усмивка, с любов към хората. Нека не се променяме, което означава, че когато застанем пред несправедливост и кражби, ще ги назовем поименно. Но това означава и че ще направим една кампания с идеи, с мечти за това, в каква София искаме да живеем всички ние – в София на младите, на възрастните хора, в София с перспектива, в зелена и чиста София. Но и в София с честно и почтено управление. Защото решение има. То е в нашите ръце, а не в техните джобове. \r\n Искам да благодаря на всеки един от вас, който дойде тук да ме подкрепи. На всички, които бяха с мен при откриването на кампанията в „Люлин“, „Младост“, „Красна поляна“. За добрите думи, които чух. Искам да благодаря на Инициативния комитет, на хората, които застанаха зад мен и до мен. Благодаря ви от сърце, че отстояхте на натиска, на опитите да бъдете отказани и дискредитирани, да бъдете обиждани. Вашата подкрепа ми дава сила. \r\n Искам да благодаря и на проф. Стефан Данаилов, на хората, които въпреки тази кампания, решиха да се включат с лицата си и в Инициативния комитет и да застанат до мен. \r\n Искам да благодаря и на един специален за мен човек, искам да благодаря на моя Ангел, който днес има рожден ден. \r\n Заедно с усмивка и настроение ще стигнем до финала на тази кампания и ще управляваме София честно, почтено и заедно. \r\n", "date": "2019.09.29", "title": "Мая Манолова: Кофите с лъжи започнаха да се изливат по мен и близките ми"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400267-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%BA%D0%B8%D1%80%D0%B8%D0%B0%D0%BA-%D0%BE%D1%82%D1%88%D0%B5%D0%BB%D0%BD%D0%B8%D0%BA", "text": "  Преподобният Кириак произхождал от Коринт и бил син на презвитера на съборната църква Йоан; майка му се казвала Евдоксия. Той се родил през последните години от царуването на Теодосий Младши. Коринтският епископ Петър, сродник на преподобния, го направил четец на съборната църква още в детските му години. Упражнявайки се непрестанно в четене на Божествените книги, свети Кириак изучавал Свещеното Писание, удивлявайки се на това, как Бог от самото начало на света е устроил всичко премъдро за човешкото спасение и как във всяко поколение Той удостоява с голяма чест тези, които Му угаждат, и им дарува голяма слава. Защото Той прославил Авел за жертвата му, а   почел с пренасяне в рая за това, че той много Му угодил. Той запазил от потопа Ной, тази искра на човешкия род, заради праведността му, направил   баща на много народи заради вярата му, показал, че Му е приятно доброто свещенослужение на  , възвеличил   заради целомъдрието му, дал на цялото човечество пример за търпение в лицето на  , направил   законодател, позволил на   да спре движението на слънцето и луната, явил в   пророк, цар и праотец на Христа Спасителя и превърнал за момците пламъка на Вавилонската пещ в роса.     Но свети Кириак най-много се удивлявал, размишляйки за безсеменното зачатие и неизяснимото раждане на Христа - как   станала Майка, запазвайки невредимо Своето девство, и как Бог-Слово без да се изменя станал човек, с Кръста пленил ада и като потъпкал змията прелъстител, отново въвел Адам в рая. Размишлявайки за това и четейки житията на светиите, свети Кириак пламнал духом и страх Божий проникнал в сърцето му. Той започнал да се стреми да подражава на Божиите угодници и обмислял как би могъл да отиде в светия град   и там, отричайки се от света, да служи само на Бога. Зает с такива размисли, в един неделен ден той чул в църквата словата на полагащото се за този ден Евангелие: Разбирайки, че тези слова се отнасят за него, Кириак веднага излязъл от църквата и без да казва на никого за своето намерение, отишъл на брега, където било пристанището; като намерил там един кораб, заминаващ за Палестина, с упование в Бога той се качил и отплувал. Свети Кириак бил на осемнадесет години, когато той, подобно на Иаков, излязъл от дома на баща си, оставяйки всичко заради Бога. Скоро той пристигнал в светия град Йерусалим, където епископ бил Анастасий; това станало през осмата година на неговото епископство и през деветата година на царуването на император Лъв. След като посетил светите места, Кириак отишъл при един Божий човек на име Евсторгий, който бил устроил манастир близо до светия Сион, и като бил приет от него, изкарал зимата там. Гледайки подвизите на монасите, свети Кириак сам започнал да се подвизава в монашеския живот и да се изкачва като по стълба - от едно стъпало на друго, до самия връх на добродетелния живот. Докато живеел в обителта на Евсторгий, той чул от мнозина за  , който бил устроил лавра в пустинята, и за съвършения му живот; затова той помолил блажения Евсторгий да го пусне в Евтимиевата лавра, понеже обичал пустинята и искал да живее в нея. Като дал на светия подходящо наставление, Евсторгий го пуснал с молитва и благословение при преподобния Евтимий. Свети Евтимий го приел с любов, предвиждайки Божиите дарби, които щели да се разкрият в него. Скоро той със собствените си ръце го постригал за монах и го изпратил на Йордан при  , който заменил великия Теоктист, заминал при Господа. Виждайки, че Кириак е все още твърде млад, свети Герасим му наредил да живее при него в манастирското общежитие и да се труди в различни послушания. Свети Кириак проявил готовност да извършва всякаква работа и се трудел в кухнята, сечейки дърва, носейки вода и приготвяйки храната; той изпълнявал всяко послушание с благодарност, без да си дава покой, като по този начин изнурявал тялото си. Денем той с цялото си усърдие работел за манастира, а нощем стоял на молитва, като само понякога задрямвал за малко; а постел толкова строго, че едва през два дни хапвал хляб и пийвал вода. А когато според обичая, спазван на празниците, му се случвало да вкуси малко вино, той винаги го разреждал с вода, по същия начин и в елея добавял сок от копър. Виждайки такова въздържание на толкова млади години, преподобният Герасим се удивил от това и обикнал Кириак. Свети Герасим имал обичай в дните на светата Четиридесетница да навлиза дълбоко в пустинята Рува, където понякога се оттеглял и преподобният Евтимий. Обичайки блажения Кириак, Герасим го вземал със себе си в пустинята, за да му даде възможност да се упражнява в усилено въздържание. Там свети Кириак всяка седмица се причастявал със Светите Христови Тайни от ръцете на преподобния; така пребивавали те в пустинно безмълвие до неделя Ваия и после се връщали в обителта с голяма полза за душите си. След известно време се преставил преподобният Евтимий, за което свети Герасим узнал, намирайки се в килията си, тъй като видял Божии ангели, които с радост възнасяли душата на преподобния на небето. Той веднага взел със себе си свети Кириак и отишъл в лаврата на преподобния Евтимий, където го намерил починал в Господа; като предал на погребение честното му тяло, свети Герасим се върнал в килията си с любимия си ученик. През деветата година от пристигането на свети Кириак в Палестина великият Божий угодник Герасим преминал от земните във вечните обители. Тогава Кириак, който бил на двадесет и седем години, отново се върнал в лаврата на преподобни Евтимий, където някога приел от ръцете му ангелския образ. По това време игумен на лаврата бил Илия; като измолил от него уединена килия, свети Кириак започнал да живее в нея в безмълвие. В лаврата той си намерил и другар, монах на име Тома, велик и съвършен в монашеското житие постник, и започнал да изпитва към него голяма любов в Светия Дух: всеки от тях получавал полза от другия, защото и двамата били изпълнени с Божията благодат. Но те не задълго се утешавали със своето дружеско съвместно пребиваване, тъй като Божията воля ги разделила. Блаженият Тома бил изпратен от дякон Тид в Александрия, за да купи някои нужни за манастира неща. При това епископ Мартирий му връчил послание до Александрийския архиепископ Тимотей. Архиепископ Тимотей задържал пристигналия Тома при себе си, прозирайки пребиваващата върху него благодат, и като го ръкоположил, го поставил за епископ в Етиопия. Като отишъл там, блаженият Тома просветил със светлината на християнството всички кътчета на тази страна и като извършил много знамения и чудеса, станал добър пастир на повереното му стадо. След като се лишил от своя другар - монаха Тома, свети Кириак си наложил обет на дълбоко мълчание и като се затворил в килията, живеел като погребан в гроб, беседвайки само с Бога. И той останал десет години в тази обител, като междувременно бил ръкоположен за дякон. По това време двата манастира - Евтимиевият и Теоктистовият, имали еднакво общежитие и едно управление, придържайки се към устава на великия Евтимий. Но врагът произвел смут в тези манастири и вселил между тях разделение и раздор. Опечален от това разделение между манастирите, свети Кириак се оттеглил в Сукийския манастир, който бил основан и устроен от преподобния Харитон. Бидейки приет там като новоначален, той започнал да преминава монашеските послушания. Като прекарал четири години на различни служби в пекарната и в болницата, и като заслужил одобрението на всички отци, той бил допуснат да извършва дяконско служение; а след като изтекли още три години и на четиридесетата година от рождението си свети Кириак бил поставен за презвитер, а после бил направен канонарх и носил това послушание осемнадесет години; той живял в Сукийския манастир всичко тридесет години. Като пожелал да види още по-строг живот, на седемдесетата година от раждането си свети Кириак се оттеглил в пустинята. Той взел със себе си един ученик и като пътешествал дълго време из пустинята, достигнал до тази част от нея, която се наричала Натут, където се поселил. На петата година от пребиваването на свети Кириак в пустинята един мъж, родом от Текуя, чул за блажения и като довел при него сина си, измъчван от зъл бяс при всяко пълнолуние, помолил светеца да се съжали над сина му и да изгони от него този зъл мъчител. Като се помолил, светият помазал болния с елей, изобразявайки върху него кръстното знамение, и с това изгонил беса. И този човек се върнал у дома си с оздравелия си син и разказвал на всички за това чудо. Мълвата за светеца се разнесла из цялата страна и много хора започнали да се стичат при него - един просел благословение, друг идвал за изцерение, трети пък желаел да побеседва с него и да получи полза за душата си. Бягайки от човешката слава, свети Кириак отишъл във вътрешната пустиня, наречена Рува, и прекарал в нея пет години, хранейки се с корените на растението мелагрия и с младите филизи на тръстиката. Но някои и там го намирали, водели при него своите болни и страдащите от нечисти духове; а светецът изцерявал всички с кръстно знамение и с молитва. Като не намерил и тук покой за себе си, светецът напуснал Рува и се поселил в една пустинна и потайна местност, където нямало нито един отшелник. Това място се казвало Сусаким и отстояло на деветдесет поприща от Сукийския манастир. По Божие допущение в тези страни настъпил глад и мор. Като се уплашили от надвисналата опасност, отците от Сукийската лавра отишли при свети Кириак, умолявайки го да дойде в техния манастир; понеже те вярвали, че ако свети Кириак бъде с тях, Божият гняв ще се отвърне. Така и станало. Като пристигнал в лаврата по молба на братята, преподобният Кириак започнал да живее в една отшелническа пещера до манастира, която преди обитавал преподобният Харитон. По това време се усилила Оригеновата ерес. Свети Кириак много се потрудил за нейното изкореняване, противоборствайки на безбожното еретическо учение, обръщайки прелъстените с молитва и със слово към истинския път и укрепвайки православните във вярата. Към края на осмата година от своето пребиваване в Сусаким преподобният Кириак достигна дълбока старост, защото вече беше на повече от сто и седем години. Отците от Сукийската обител, като се събраха заедно, се съветваха помежду си: - Не трябва да допускаме такъв отец - казаха те - да се престави далеч от нашата обител; иначе няма да узнаем за честното му преставяне и ще се лишим от последното му благословение. Като отидоха при светеца, те дълго го умоляваха да се премести от Сусаким в пещерата на преподобния Харитон, намираща се близо до манастира, в която той живееше преди, когато се бореше с оригенистите. Съгласявайки се накрая с молбите им, той се посели в Харитоновата пещера и това стана две години преди заминаването му при Бога. А аз, бедният - казва авторът, - често идвах тук, утешавах го и получавах голяма полза за душата си от светите му беседи и от великите му подвизи. Въпреки преклонните си години, свети Кириак се отличаваше със здравина на тялото си, беше трудолюбив и много действен. Никога не оставаше в безделие, той или се молеше, или работеше. Беше достъпен за всички, прозорлив, поучлив и правовярващ, и беше изпълнен със Светия Дух и с Божията благодат. А когато, след многото трудове на светеца, нашият благ Господ пожела да го пресели в небесния покой, преподобният се разболя от телесна болест, но не изкара много време в нея. Като повика при себе си игумена на тази обител и братята, той каза поучение за спасение на душата и като целуна всички, ги благослови. После, поглеждайки към небето и простирайки ръцете си, той се помоли за всички братя и предаде честната си и свята душа в ръцете на Господа в двадесет и деветия ден на месец септември. Той живя всичко сто и девет години. А братята, като плакаха много за него, погребаха святото му тяло с подобаващи псалми и с духовни песни, славейки Бога и споменавайки многогодишните трудове на Неговия угодник.\" Да бъде и от нас, грешните, слава на нашия Бог и сега, и винаги, и във вечни векове! Амин.", "date": "2019.09.29", "title": "Св. преподобни Кириак отшелник"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400268-29-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "480 пр.н.е. - Гръко-персийски войни: Състои се Битката при Саламин, в която гръцката флота под ръководството на Темистокъл побеждава персийската флота, командвана от Ксеркс I.     1515 г. - Швейцария подписва така наречения „Вечен мир\" с Франция   1829 г. - Създадена е първата съвременна полиция в света - Metropolitan Police в Лондон (известна още като Скотланд Ярд), от Робърт Пийл.     1911 г. - Итало-турска война: Италия обявява война на Османската империя.   1913 г. - Подписан е Цариградският договор между Царство България и Османската империя.   1913 г. - Френския авиатор Морис Прево установява световен рекорд със самолет моноплан Депердюсен Монокок със скорост 200 km/h, което постижение остава ненадминато в следващите 10 години.   1918 г. - Първа световна война: подписва се Солунското примирие между Царство България и Антантата.   1930 г. - Джордж Бърнард Шоу отказва да приеме титлата „пер\".     1938 г. - Обединеното кралство, Франция, Нацистка Германия и Италия подписват Мюнхенското споразумение, което позволява на Германия да окупира Судетската област в Чехословакия.   1941 г. - Втора световна война: Германски Айнзацгрупи избиват за два дни 33 771 цивилни граждани, предимно евреи, при Бабин Яр край Киев в Украйна.     1951 г. - Открит е нов естествен спътник на Юпитер - Ананке.   1954 г. - 12 страни подписват конвенция, с която се създава CERN (Европейски съвет за ядрени изследвания).   1960 г. - Студената война: Съветският ръководител Никита Хрушчов прекъсва заседание на Общото събрание на ООН със серия от гневни изблици.     1962 г. - Изстрелян е изкуственият спътник Алует 1 - първият изкуствен спътник на Канада и първият, който не е управляван от СССР или САЩ.   1965 г. - Открит е вторият участък от Автомагистрала А6 в Италия.   1970 г. - Народна република България подписва спогодба за икономическо и техническо сътрудничество в областта на нефта с Ирак.     1971 г. - Оман се присъединява към Арабската лига.   1984 г. - Открит е Олимпийският стадион в Сеул, Южна Корея.   1988 г. - НАСА изстрелва космическата совалка Дискавъри, за първи път след катастрофата на Чалънджър.    ", "date": "2019.09.29", "title": "29 септември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/400269-%D0%BC%D0%B0%D0%BB%D1%8A%D0%BA-%D1%82%D0%BE%D1%88%D0%BA%D0%BE-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F", "text": "Тoдoр Cлaвкoв ce oкaзa кaндидaт зa кмeт нa Coфия!   Тoвa ce рaзбрa, cлeд кaтo ЦИК oкoнчaтeлнo публикувa cпиcъкa нa прeтeндeнтитe зa грaдoнaчaлници в цялaтa cтрaнa. Дo тoзи мoмeнт Мaлък Тoшкo нe бe oпoвecтил публичнo, чe иcкa дa ceднe в cтoлa нa Фaндъкoвa. Cлeд кaтo бeшe coчeн зa кaндидaт зa кмeт нa Прaвeц, a нa избoритe 2015 г. ce прoбвa дa влeзe в cтoличния oбщинcки cъвeт кaтo cъвeтник, ceгa внукът нa Тoдoр Живкoв ce кaндидaтирa зa кмeт нa cтoлицaтa. Тoй e издигнaт oт Движeниe “Нaпрeд Бългaрия”, cъздaдeнo в нaчaлoтo нa 90-тe гoдини oт вeчe пoкoйния му бaщa Ивaн Cлaвкoв. Cлaвкoв тeзи дни щe дaдe и oфициaлнa прecкoнфeрeнция, нa кoятo щe прeдcтaви кaндидaтурaтa cи и щe дeклaрирa прoгрaмaтa, c кoятo възнaмeрявa дa упрaвлявa Coфия, пишe Лупa.", "date": "2019.09.29", "title": "Малък Тошко се кандидатира за кмет на София"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/400270-%D0%BF%D1%80%D0%B0%D0%B2%D0%B8%D0%BC-%D1%81%D0%B5,-%D1%87%D0%B5-%D0%BD%D0%B5-%D0%B7%D0%BD%D0%B0%D0%B5%D0%BC,-%D0%BD%D0%BE-%D0%BF%D0%BE-%D1%81%D0%BA%D0%BE%D1%80%D0%BE-%D0%BD%D0%B5-%D0%B8%D1%81%D0%BA%D0%B0%D0%BC%D0%B5-%D0%B8-%D0%BD%D0%B5-%D0%BC%D0%BE%D0%B6%D0%B5%D0%BC", "text": "В близкия месец предстои публикуването на поредния доклад на Европейската комисия относно състоянието на българското правосъдие. Механизмът за наблюдение е въведен през декември 2006 г. като инструмент за въздействие и продължаване работата на страната в отстраняване на несъвършенствата на съда и прокуратурата, борбата с корупцията и организираната престъпност, пише в анализа си икономистът от Института за пазарна икономика (ИПИ) Иван Брегов. За 12 години реално приложение се променят както индикаторите, така и политическият тон и от стимул за промяна в началото този инструмент се превръща в бюрократична досада без реално въздействие. Към настоящия момент и чиновниците в Брюксел, и обществеността у нас са наясно, че това не може да продължава повече и вероятно ще се стигне до отмяната му, но не защото нещо реално е свършено и постигнато. Участниците в този процес са в състояние на взаимна умора. От една страна българските институции, доминирани от управлението на ГЕРБ, с постоянни трикове съумяват да заобикалят изпълнението на препоръките. От друга страна европейските институции, доминирани от партньорите на ГЕРБ - Европейската народна партия,  преминават към това да измислят все по-деликатен изказ, за да представят голямото нищо неслучване за временен напредък, продължаващ напредък, въобще напредък в тъпченето на едно място. В очакването на един от вероятно последните доклади през изминалата седмица министърът на правосъдието Данаил Кирилов подписва пред посланиците на държавите-членки на ЕС писмо до Европейската комисия за демокрация чрез право (Венeцианската комисия), в което иска становище и препоръки във връзка с въвеждане на ефективен механизъм за разследване срещу главния прокурор и председателите на Върховния административен съд и Върховния касационен съд. Така хем показва на Брюксел, че нещо пак се прави, хем продължава нищо да не се прави. Ходът е стратегически важен, защото на 1-ви октомври изтича и индикативният срок България да отчете действия по изпълнение на осъдителното решение на Европейския съд по правата на човека по делото Колеви срещу България. Именно с това дело излизат наяве безконтролната власт на главния прокурор и липсата на каквато и да е възможност той да бъде разследван, отстраняван и наказан при съмнение за извършено престъпление.  Общо взето с един ход управляващите за пореден път отстрелват два заека. Накратко Кирилов пита по нещо вече всеизвестно: Който иска, детайлите може да прочете  . Накратко за прокуратурата, според Венецианската комисия, трябва да се направи следното, ако искаме да вървим в някаква посока: - Венецианската комисия предлага да бъдат въведени ефективни механизми за отчетност на главния прокурор поради факта, че основанията за отстраняването му са трудно изпълними. Последното се дължи на следните пречки: - Висшият съдебен съвет няма правомощието за самостоятелно разследване и изясняване на фактите и следва да се обърне или към Инспектората на ВСС, или към самата прокуратура; - Основанието за освобождаване по чл. 129, ал. 3, т. 3 от КРБ предполага влязла в сила присъда, а поради квазимонополното положение на главния прокурор спрямо разследването той може да спре/прекрати разследване срещу себе си (реферира се към делото Колеви срещу България); - Освобождаването на основание чл. 129, ал. 3, т. 5 от Конституцията също е трудно за прилагане и остава само теоретична възможност. Това се дължи главно на силната позиция на главния прокурор в системата на прокуратурата и в рамките на ВСС. Дори ако приемем, че няма нужда да се извърши специално разследване на действията на главния прокурор и че Инспекторатът има волята и ресурсите за събиране на доказателства, то има малък шанс за подобна инициатива да бъде успешна във ВСС, тъй като главният прокурор има достатъчно правомощия да предотврати такъв случай. ВК констатира на практика силното влияние на главния прокурор в рамките на ВСС. Комисията отбелязва, че, след приключване на мандата на ВСС членовете на съвета с кариера на прокурори, се връщат в системата на прокуратурата и това отново ги превръща в йерархично подчинени на главния прокурор. Освен това нищо в закона не възпрепятства главния прокурор да задейства проверки по отношение на предишната работа като прокурори на членове на ВСС докато изпълняват мандата си. За разлика от избраните членове на съвета, упражнявали съдийска професия, които не са в същата позиция по отношение на двамата председатели на ВКС и ВАС – вътрешната независимост на съдиите е по-добре защитена и в резултат на това съществува по-малък риск те да действат в защита на интересите на своя ръководител) Предложения на ВК за подобряване: Въвеждане на процедура за импийчмънт и ревизиране на процедурата по чл. 129, ал. 3, т. 5 за освобождаване на главния прокурор – разследванията срещу главния прокурор да се провеждат от независим орган или лица, неподчинени на прокуратурата. Влиянието на членовете на ВСС с професионален произход от прокуратурата и блокиращ глас при разследванията и подаване на предложение до президента за освобождаване трябва да бъде намалено. ВК препраща към процедура, разписана в становище към Република Грузия (CDL-AD(2015)039); Иначе, 30 години няма да ни стигнат да имаме държава, изградена на базата на правила. А където върховенството на правото отстъпва, мутризмът настъпва като форма на управление. В правосъдието сме още в 90-те години.", "date": "2019.09.29", "title": "Правим се, че не знаем, но по-скоро не искаме и не можем"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/400271-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%BD%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0-%D0%B7%D0%B0%D0%BF%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B5%D1%81", "text": "България не трябва да казва „да“ за започване на преговори на Македония за ЕС на този етап. Това пише в позиция на вицепремиера Красимир Каракачанов, изпратена до медиите от пресцентъра на ВМРО. Спред него ЕС не може да бъде легитимация за неправди, а България да бъде използвана по „този груб“ начин като трамплин от страна на управляващите в Скопие. Реакцията на заместник министър-председателят по обществения ред и сигурността, министър на отбраната и лидер на ВМРО – БНД идва в отговор на интервю, дадено от македонския президент Стево Пендаровски за местна медия, в което той си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество, уточнява БНТ. Така разкрива замисъла на Скопие всъщност да саботира процеса, смята Каракачанов.  Аз пък казвам, че на 17 октомври България също не трябва да бърза да дава зелена светлина за започване на преговори с Македония да еврочленство, докато не бъдат изчистени всички фалшификации от историята на българския народ в Македония, категоричен е Красимир Каракачанов. Действията на македонския президент противоречат на духа на добросъседство, както и на категоричната позиция от наша страна, че напредъкът в разговорите относно общата история и нейното представяне в образователната система на съседна Македония трябва да бъде ускорен, става ясно още от позицията му. На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България трябва да реши дали да подкрепи Македония, за да бъде дадена дата за начало на преговори за членство в общността. Това решение зависи както от всички държави членки, така и от всяка от тях поотделно, обяснява Националната телевизия. Решението ще се вземе само с абсолютно мнозинство. Дори и само една държава да бъде против, решение не може да бъде взето. Дни преди това - на 14 и 15 октомври, предстои и поредното заседание на съвместната Комисия между България и Македония по историческите въпроси, която бе създадена съгласно подписания Договор за добросъседство между двете държави. Само преди седмица министърът на външните работи Екатерина Захариева коментира, че е време лидерите в Европейския съюз да спрат да мислят само за вътрешнополитическите си проблеми, а да бъдат смели и да решат да започнат преговори за членство в ЕС с Република Северна Македония и Република Албания. По темата говори и президентът Румен Радев, който заяви, че България последователно подкрепя присъединяването на страните от Западните Балкани в Европейския съюз. Държавният глава призова за инвестиции на Балканите, а също така за „активно строителство на добросъседските отношения в региона“, припомня БНР. Идната седмица президентът свиква консултативна среща за обсъждане на работата на комисията по спорните исторически и образователни въпроси между България и Северна Македония и разглеждане на двустранните отношения между София и Скопие.  ", "date": "2019.09.29", "title": "Каракачанов: България да не подкрепя Македония за започване на преговори за ЕС"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400252-%D0%BD%D0%B5-%D0%B2%D1%81%D0%B8%D1%87%D0%BA%D0%B8-%D0%B6%D0%B5%D0%BD%D0%B8-%D1%81%D0%B0-%D0%B2%D0%B5%D1%89%D0%B8%D1%86%D0%B8,-%D0%B0-%D1%81%D0%B0%D0%BC%D0%BE-%D1%82%D0%B5%D0%B7%D0%B8,-%D0%BA%D0%BE%D0%B8%D1%82%D0%BE-%D0%B8%D0%BC%D0%B0%D1%82-%D0%B1%D0%B5%D0%BD%D0%BA%D0%B0-%D0%BD%D0%B0", "text": "Всички хора имат бенки, които могат да бъдат разположени на различни части на тялото. Замисляли ли сте се обаче какво означават тези петна и какво влияние оказват на характера и живота ни като цяло?    Според езотериците, за да разпознаете момиче, надарено вещерски сили, трябва да обърнете внимание на три бенки, които свидетелстват за притежание на магическа сила.  През Средновековието за наличието на такива белези момичетата са били изгаряни на кладите на инквизицията, тъй като се смятало, че са свързани с нечисти сили.      По онова време църквата се е отнасяла много негативно към всички бенки по тялото, тъй като се е смятало, че те са знак за връзка със самия Дявол. Заради това мнение много хора са се простили с живота си.  Въпреки че тези времена са отминали и никой не е заплашен от подобна опасност, днес  ще ви разкажем малко повече за значението на бенките от гледна точка на това къде се намират.  От дясната или от лявата страна на слепоочието Хората с такъв белег имат невероятна интуиция и дори могат да предскажат бъдещето. Те винаги знаят, когато някой ги лъже. Хубаво е да се вслушват във вътрешния си глас, тъй като той е в състояние да им подскаже нещо важно. Над коляното  Ако имате бенка над коляното, вероятно сте надарени с вещерски сили. Такива хора могат да  контактуват с духове и да чуват техните послания. Те често сънуват починали роднини или приятели.  Над устните  Тези хора са способни да хипнотизират. Те са много убедителни и ако искат нещо, със сигурност ще го постигнат! Хората с такава бенка привличат околните към себе си и имат много приятели и познати. Често нещата, които са казали, се сбъдват. Освен това, несъзнателно, са способни да урочасат някой.  Бенките по лицето също не трябва да се игнорират. Ако значението им бъде разшифровано по правилен начин, може да научите много повече за притежателя им и за това какъв човек е всъщност.  Бенка на носа Хората, които имат бенка на това място, имат нестандартно мислене. Това са много разумни личности, които обмислят всяка своя стъпка. Те винаги имат собствено мнение за всичко и не желаят да бъдат част от сивата маса.  На слепоочието  Ако имате бенка от дясно, сте извадили голям късмет. Според езотериците, тя е свидетелство за умен и много ерудиран човек, който винаги постига целта си, без значение каква е тя.  Такива хора са надарени с прекрасна интуиция, което им помага при съдбовни решения. Като цяло такива хора изглеждат доста добре и са в състояние да предсказват бъдещето.  На талията  Ако една жена има бенки в тази област на тялото, това подсказва, че може да има много деца. Колкото повече са бенките, толкова повече ще са бебетата. Често жените с такива бенки са по детски инфантилни и необуздани и обичат да правят скандали от нищото. На корема Хората с такива бенки са надарени с бурен и страстен темперамент и трябва по някакъв начин да се справят с него. Те не могат да устоят на желанията си, независимо дали става въпрос за вкусна храна, алкохол или видео игри.  На гърба  Ако имате бенки на гърба си, значи сте човек, който е доста взискателен не само към себе си, но и към околните. Много внимавате за здравето си, следите с какво се храните и се опитвате да спортувате. Жените с бенка на гърба често са ревниви и подозират съпрузите си, дори да нямат конкретна причина за това. Често започват скандали, които могат да доведат до раздяла.  В областта на бедрата Бенките по бедрата говорят за нервен и раздразнителен човек, който не е в състояние да контролира емоциите си. Такива хора са в състояние да се вбесят от всичко. Заради прекалено емоционалната си природа те не могат да се концентрират върху конкретни задачи и да постигнат една цел. За да подобрят живота си, трябва да се научат да потискат чувствата си.  По дланите  Бенките по дланите могат да се появяват и изчезват през целия живот. Ако откриете бенка в областта на палеца си,  означава, че ще срещнете истинската си любов. Бенка, разположена на средния пръст, обещава планини от злато в работата и кариерата, а  на безименния пръст говори, че притежавате талант и може да станете известен в тази област.  На китката  Жените, които имат бенки в областта на китката, се радват на щастлив брак. Бенка на дясната китка подсказва, че нейната притежателка е доста гореща и емоционална личност, а на лявата говори за дама, която е в състояние да управлява всеки мъж. Мъжете с бенка на лявата китка са склонни да бъдат успешни в кариерата си. Освен това те са прекрасни приятели и добри и грижовни съпрузи.", "date": "2019.09.29", "title": "Не всички жени са вещици, а само тези, които имат бенка на..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400253-%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0%D1%82%D0%B0-%D1%81%D0%BF%D0%BE%D1%80%D1%82%D0%B8%D1%81%D1%82%D0%BA%D0%B0-%D0%B2-%D1%81%D0%B2%D0%B5%D1%82%D0%B0", "text": "Бъдещата звезда на германската лека атлетика Алиса Шмид е най-сексапилната спортистка в света. Това обяви популярното американско издание Busted Coverage. 20-годишната блондинка впечатлява феновете с перфектното си тяло и форми - стройни крака, тънка талия, красиви гърди и ангелско лице. Шмид набира все по-голяма популярност в социалните мрежи и има вече над 500 000 последователи, които с нетърпение очакват нови и предизвикателни секси снимки от нея. Засега германката няма кой знае какви успехи на лекоатлетическата писта. Тя помогна на Германия да вземе сребро в щафетата 4х400 това лято на Европейското първенство по лека атлетика под 20 години. По-рано този месец Алиса Шмид публикува видео от брега на морето, печейки се на слънце в оскъдни бикини, а феновете полудяха. Германката вероятно ще бъде голямо име в леката атлетика през следващите няколко години, а специалистите очакват звездата ѝ да изгрее на олимпиадата в Токио догодина.                          ", "date": "2019.09.29", "title": "Най-сексапилната спортистка в света"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400254-%D0%B7%D0%B0%D1%89%D0%BE-%D1%87%D1%83%D0%BA%D1%87%D0%B8%D1%82%D0%B5-%D1%81%D0%BB%D0%B0%D0%B3%D0%B0%D1%82-%D0%B3%D0%BE%D0%BB%D0%B0-%D0%B6%D0%B5%D0%BD%D0%B0-%D0%B4%D0%BE-%D0%B7%D0%B0%D0%BC%D1%80%D1%8A%D0%B7%D0%BD%D0%B0%D0%BB-%D1%82%D1%83%D1%80%D0%B8%D1%81%D1%82", "text": "В днешни дни животът на чукките много се промени. Повечето от тях получават средно образование, в домовете си имат домакински уреди, ходят по курорти, много от тях печелят много добре. Цивилизацията идва при тях с широки крачки.     Но днес ще стане дума за техните древни и много интересни традиции. Такива са размяната на съпруги, яденето на мухомори и спасяването на изгубени и замръзнали с помощта на топло женско тяло.  Преди да преминем към най-интересното, нека разширим знанията си за тези хора и да излезем извън обхвата на популярните вицове. Чукките живеят в яранги - това са такива големи колиби, украсени с еленови кожи. С огън и мъх вътре. Развъждат есени, ходят на риболов, ловят китове. Правят дрехи от еленови кожи. Някои водят номадски начин на живот, местейки стадата от едно място на друго. И някои предпочитат да живеят по селата. Свободни отношения       Чукчите се отнасят към отношенията изключително свободно. Мъжете могат да си разменят съпруги, а съпругите - съпрузи. И никой не се притеснява от това. Съществуват групови бракове и бракове с роднини. Само не ги обвинявайте, няма поквара. Въпросът, както винаги, е сухата практичност. Числеността на чукчите е около петнадесет хиляди души. Те имат висока смъртност, а раждаемостта намалява. Много е трудно за младите хора да си намерят половинка. Свободните момчета и момичета се броят на пръстите. Необходими са групови бракове, за да може ловец на елени, който е изпаднал в беда и не може да стигне до дома си, да прекара нощта при „роднини“.   Ядене на мухоморки     Като цяло чукките мразят гъбите и ги смятат за продукт на дявола. Това се дължи на факта, че елените им, които винаги нямат протеин, полудяват от гъби. И като види поляна с ръби, стадото се втурва към нея като полудяло. И пастирът губи всякакъв контрол над него. Изключението е мухоморката. Някога това е бил халюциноген, популярен сред чукките. За да не се отровят, младите чукчи изпиват урината на по-възрастните си роднини, които са свикнали с отровата, като по този начин привикват собственото си тяло към нея. В никакъв случай не се опитвайте да пробвате нещо подобно! Последствията ще бъдат фатални!   Затопляне на замръзналите       Чукчите имат една невероятна, но много практична традиция. Ако някой замръзне в жестокия сняг на Чукотка, те ще го завлечат в ярангата, ще го сложат в леглото и ще положат съпругата на стопанина при него. Без дрехи. За да се стопли. Не се смейте, този обичай е спасил много животи.", "date": "2019.09.29", "title": "Защо чукчите слагат гола жена до замръзнал турист"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400255-%D0%BD%D0%B0%D0%B9-%D0%BB%D1%8A%D1%81%D0%BA%D0%B0%D0%B2%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%B4%D1%83%D0%B1%D0%B0%D0%B9", "text": "Дубай е дом на много милиардери от цял свят много от богатите и влиятелни хора идват в града, за да прекарат времето си в лукс.     Докато са в Дубай те обичат да парадират с богатството си и да се наслаждават на разкош, който не може да се намери никъде другаде. От автомати, които пускат златни кюлчета, до мобилни телефони със злато и диаманти, които струват повече от нечий апартамент, ако можете да си представите най-ексцентричните възможни екстри, най-вероятно в Дубай вече ги има. Ще ви покажем само някои от най-екстравагантните и граничещи с абсурда неща, които можете да видите в Дубай, благодарение на свръх богатите хора. Със сигурност подбраните от Bright Side екстри ще ви оставят без думи.   1. Да играете тенис на върха на 300-метрова сграда       2. Някои от телефоните, които можете да си купите на международното летище в Дубай       3. Колата ви трябва да е от Формула 1, за да избяга от тази патрулка       4. Ето как се избягва задръстването по улиците     5. Но ако не си падате по колите, има и други алтернативи     6. Когато поръчате такси, може да пристигне ето това       7. Ето как изглежда частно място за паркиране       8. Ако колите и самолетите не могат да ви доставят достатъчно адреналин, винаги можете да поплувате с акули     9. Така изглежда торта за 1 млн. долара. Ако сте в Дубай, можете да поръчате   10. Банкомат, който пуска златни кюлчета, вместо банкноти     11. Можете да сте спокойни, защото никой не може да избяга от полицаите роботи     12. Този хотел предоставя облицовани със злато айпадове на своите гости     13. Полети, на които можете да пътувате с домашните си любимци 14. Облицовани със злато ултраскъпи коли     15. Най-тежкият златен пръстен в света     16. Не само колите и пръстените са покрити със злато – можете да си купите примесени със злато кексчета, които струват по над 1000 долара     17. Вечеря на 50 метра във въздуха докато ви носи кран 18. Асистент, който да ви носи покупките в мола     19. Животът в облаците не метафора, а реалност за свръхбогатите   20. Регистрационен номер, който струва 9 млн. долара.  ", "date": "2019.09.29", "title": "Най-лъскавата страна на Дубай"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400256-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-29-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Препоръчва се, по сто пъти да обмисляте думите и постъпките си, за да не направите грешки. Обстоятелствата няма да са във ваша полза, но не трябва да сте тъжни за това. Има една поговорка - \"всичко, което става е за добро.\" Страхотен ден за тези, които се занимават с умствена работа. Намерете нещо интересно за душата си. Ще започнете да извличате изгода от всичко, с което се сблъсквате. Дори, ще си спомните за стари дела, които могат да ви донесат доходи. Бързите запознанства и романтичните срещи, няма да ви донесат нищо добро. Е, ако искате да разстроите нервите си, вървете след съблазните. Но след това, не плачете и се оплаквайте. Очаква ви светъл ден, който ще помните през целия месец. Ако наберете търпение, тогава ще дочакате обаждането на човек, който е много скъп за вас. В колектива, трябва повече да давате, отколкото да спорите. Освен това, мнозина няма да слушат вашето мнение, а шефът ще реши да убие грандиозните ви идеи.   Лесно може да се справите с всякакви проблеми, ако правилно подходите към тях. Основното нещо е, успокойте се вътрешно и след това анализирайте всичко. Здравословните амбиции, ще бъдат от полза за тези, които кроят глобални планове. Вечерта е идеална за отдих с приятели, пътуване и романтична среща. За съжаление, не ви очаква безоблачен ден, а облаците могат да дойдат от напълно непредсказуема страна. Въпреки че с много от проблемите, ще може да се справите. Не се притеснявайте, ако чакани пари закъсняват, както и не харчете повече, отколкото печелите. Малки проблеми ви чакат вечерта, следете за здравословното си състояние. Трябва да изчакате до по-подходящ момент, за да може бързо и безпроблемно да решите най- спешните проблеми. В любовната сфера, всичко е отлично, но не трябва да забравяте за вашата чувствителност и романтичност. Освен това, връзката ви с любимия, е започнала точно на такава основа. Не сваляйте летвата. Днес са възможни сериозни финансови проблеми, големи разходи и покупки, които не са били включени в плановете ви. Но ако от сутринта, се заемете с творчество, това ще ви помогне да се предпазите от ненужни харчове. През деня, може да се наложи да помогнете на близък приятел с преместване или ремонт. Вечерната разходка, ще ви позволи да се отпуснете. Предстоят ви много разговори и комуникации, но непознати хора, по-добре избягвайте. В противен случай, може да ви вкарат в недоразумения и приключенски ситуации. С паричните преводи внимавайте, за да не се обвинявате след това за небрежност и безразсъдство. Добър ден за тези, занимаващи се активно със спорт.   Очаква ви ден, за какъвто отдавна мечтаете. Всичко ще съдейства за осъществяване на плановете ви, което ще доведе до успех и финансова печалба. В личната сфера, по-добре се откажете от признания и изясняване на вашата позиция. Ако цените връзката си, тогава мълчете. По отношение на здравето, с подходящи процедури, може да укрепите имунитета си. Днес, ще имате такова отвратително настроение, че ще е по-добре никой да не се приближава до вас. Дори любимия човек ще избяга, когато види киселото ви лице. Денят е благоприятен за почивка, уединение и занимания с вашето хоби. Ако имате желание, може да посетите закрит басейн или фитнес зала. Основното е, да правите това, което наистина харесвате. Очаква ви натоварен ден, когато не само ще нервничите, но и ще имате спорове с роднини. Креативните, могат да реализират проекти, по-бързо от обичайното и да получат одобрение от шефовете. В любовта, трябва да се изразявате по-ясно, така че любимият ви, да не интерпретира изкзаните фрази по свои начин.   Очаква ви труден ден, но доста богат на събития в личната сфера. Трудности във финансовате сфера са възможни, ако сами позволите да ви манипулират. Бизнес партньорите ви, може да не са много надеждни, което да доведе до огромни загуби. Вечерта може да посетите козметичен салон и да актуализирате гардероба си.", "date": "2019.09.29", "title": "Дневен хороскоп 29 септември"}
{"url": "http://www.classa.bg/%D1%81%D0%B2%D1%8F%D1%82/item/400257-%D1%85%D1%83%D0%B1%D0%B0%D0%B2%D0%B8%D1%86%D0%B8%D1%82%D0%B5-%D0%BF%D0%BE%D0%B4-%D0%BD%D0%B0%D0%B5%D0%BC-%D0%B2-%D1%82%D0%B0%D0%B9%D0%BB%D0%B0%D0%BD%D0%B4", "text": "Мистериозната смърт на млада жена, чието тяло бе намерено във фоайето на луксозна жилищна сграда в тайландската Банкок, предизвика вълна от критики срещу животозастрашаващата реалност на цялата индустрия на \"развлеченията\" под наем. Жертвата е 25-годишната Титима Норафанпифат - млада майка, манекенка по професия, която се е занимавала с участие в рекламни промоции и партита. Аутопсията е показала, че причината за смъртта й е остра сърдечна недостатъчност след \"тежко алкохолно натравяне\". Полицията арестува млад мъж след преглед на записите от камерите за видеонаблюдение от нощта на смъртта, 16 срещу 17 септември. Кадрите показват как той влачи безжизненото й тяло от входната врата на дома си по коридора, влиза с нея в асансьора, слиза на приземния етаж и я полага върху диван във фоайето.     Няколко часа по-рано Титима е присъствала на парти в къща в град Нонтабури, недалеч от Банкок. Момичето е участвало в организацията на партито, като й е било платено да сервира напитки на гостите. Смъртта на Титима се превърна във водеща новина в Тайланд заради мистериозните обстоятелства около последните часове от живота й. В четвъртък полицията арестува още шестима мъже, присъствали на партито в Нонтабури, след като второ момиче от екипа на промоутърите е подало жалба за насилие. Младата жена твърди, че е била принудена да изпие толкова голямо количество алкохол, че е изгубила съзнание, а на следващата сутрин се е събудила чисто гола.     Разследването поставя сериозни съмнения относно тайландската индустрия на т.нар. \"хубавици\" - млади жени, които формално са наемани за промоционални цели по време на рекламни събития като автомобилни изложения, фирмени партита, барове и нощни клубове. Сексуалният тормоз и насилие са често срещано явление, а момичетата нерядко са принуждавани да се \"черпят\" с питиета едно след друго. Обществото гледа с масово пренебрежение на \"хубавиците\" заради начина, по който изкарват прехраната си, а стигмата около индустрията често ги спира да търсят защита дори когато станат жертви на престъпления. В случая с Титима - семейството й е разчитало основно на нейните доходи, за да се издържа. Решението да стане професионална \"хубавица\" е било свързано с желанието й да осигури добро образование на 3-годишната си дъщеря. Смъртта на младата жена провокира призиви за промяна в законодателството, което да гарантира физическата закрила на работещите в сферата с развлекателните услуги. Правозащитниците се надяват, че самото общество ще промени отношението си към проблема. Главният заподозрян за престъплението е 24-годишният Ракадек Уонгтабутр. Според полицията, той е последният човек, видял Титима жива. Разпитван е от самото начало на разследването, но е отричал да е замесен в каквито и да било престъпни деяния. Записите от камерите за видеонаблюдение обаче усилват съмненията, че той е замесен в престъплението. Съдебно-медицинската експертиза потвърждава, че има вероятност младата жена да е загубила живота си по време на престоя си в неговия апартамент. Преди дни 24-годишният мъж беше обвинен за незаконно задържане, довело до смърт, отвличане и блудство. Заподозреният признава, че е завел Титима в апартамента си, но отрича обвиненията в престъпления. Записите от нощта на смъртта показват, че той влиза в сградата с жена, която изглежда изпаднала в безсъзнание. Според показанията му пред полицаите, той не е осъзнавал, че младата жена е мъртва, а е помислил, че просто е прекалила с алкохола. Разследването по делото продължава, като се проверява съучастието на няколко други лица - включително домакините и гостите на партито.", "date": "2019.09.29", "title": "\"Хубавиците\" под наем в Тайланд"}
{"url": "http://www.classa.bg/%D1%81%D0%B2%D1%8F%D1%82/item/400258-%D0%BE%D0%BF%D0%B0%D1%81%D0%B5%D0%BD-%D0%BB%D0%B8-%D0%B5-%D1%84%D0%B8%D0%BB%D0%BC%D1%8A%D1%82-%D0%B6%D0%BE%D0%BA%D0%B5%D1%80%D0%B0", "text": "Преди седем години психичноболният млад мъж Джеймс Холмс влезе в киносалон в град Аурора, Колорадо, и откри огън срещу невинните зрители по време на прожекцията на мегахита за Батман „Черният рицар: Възраждане\". Холмс отне живота на 12 души и рани 70, а по-късно стана ясно, че се бил вдъхновил от архизлодея в комиксите за Батман - Жокера. На 4-и октомври новият филм „Жокера\" тръгва по кината, а дни преди пускането му в салоните медиите наситиха публичното пространство със страхове, че творбата може да провокира някой друг масов убиец по подобие на Джеймс Холмс. Това отключи голям дебат за евентуалната отговорност на филмите в един културен климат, доминиран от разговори за психично здраве и контрол над оръжията. С „Жокера\" режисьорът Тод Филипс пробва да пласира истински, сериозен филм в студийна опаковка и комиксов контекст.     Филмът е описван като по-близък до психологически произведения като „Шофьор на такси\" и „Кралят на комедията\" на Скорсезе, отколкото до стандартните предложения от Marvel и DC. Сюжетът описва пропадането на проваления комик Артър Флек в хаоса на престъпленията и насилието. Ролята се изпълнява от Хоакин Финикс, който е осъществил поредното си стряскащо внушително потъване в персонаж.     Филмът спечели „Златен лъв\" във Венеция, радва се на високи първи рецензии, но в последните дни някои медии се обърнаха срещу проекта и започнаха да всяват страх, че нещо лошо може да се случи на някоя от прожекциите. Журналисти и критици обвиняват „Жокера\" в романтизиране на насилието на „ядосаните мъже\" и в промотирането на т.нар. „инсел\" култура (incel - involuntary celibate, \"недоброволно необвързани\"), в която социално изолирани и фрустрирани, още девствени младежи, отприщват гнева си върху обществото. В същото време близки и роднини на жертвите от масовата стрелба в киносалона в Аурора от 2012 г. публикуваха отворено писмо, в което изразяват своята тревога от потенциалния ефект на филма върху психически нестабилни хора. От студиото Warner Bros защитиха своя продукт и отрекоха интерпретациите, че „Жокера\" възхвалява агресията на централния персонаж. Звездата Хоакин Финикс си излезе по време на интервю, след като му зададоха въпрос дали филмът може да вдъхнови реално насилие. По-късно обясни, че не е работа на артистите да мислят как едно художествено произведение ще се отрази на по-нестабилни умове. Той добави, че „Жокера\" всъщност отваря дебат за психическото здраве и насилието. „Не бива да се страхуваме да говорим за това\", каза Финикс. В писмото на близките и роднините на жертвите от Аурора се казва, че тяхната трагедия е „причинена от социално изолиран индивид, който се е чувствал „отхвърлен\" от обществото\". Авторите на писмото не осъждат филма и изразяват подкрепа за „свободата на словото и свободата на изразяване\", но призовават холивудското студио да използва влиянието си, за да лобира за промени в оръжейните закони и да подкрепя жертвите. Тук вече проличава и политическата цел на критиките към филма. Според няки коментатори медии и активисти искат да използват реакциите към „Жокера\" като инструмент в битката си за антиоръжейно законодателство в САЩ. По този повод режисьорът Тод Филипс коментира, че е изумен \"как политическото крайноляво може да звучи като крайнодясното, когато това е удобно за кампанията на съответните активисти\". От Warner допълниха, че „нито измисленият герой Жокера, нито филмът изразяват одобрение към насилие в реалния свят от какъвто и да вид\". Говорителят на полицията в Ел Ей Джош Рубинщайн излезе с позиция: „Полицията на Лос Анджелис е запозната с обществените притеснения и историческата важност на премиерата на „Жокера\". Не сме получили заплахи в района на Лос Анджелис, но отделът ще изпрати хора на място, когато отворят вратите на кината\". Медийната паника рисува допълнителен митологичен ореол около „Жокера\", който вече е сред най-обсъжданите заглавия на годината. Ролята може да бъде историческа, както беше с Джак Никълсън в „Батман\" и особено с покойния Хийт Леджър в „Черният рицар\". И двамата създадоха по свой начин уникални версии на Жокера. Сега Хоакин Финикс е решил да мине на следващото ниво с истински дълбок и тревожен психологически портрет в сериозен, драматичен филм в духа на „Шофьор на такси\". Явно вече темите за възрастни трябва да бъдат вмъквани в комиксова опаковка. А колко опасен е „Жокера\"? Ще видим на 4 октомври.", "date": "2019.09.29", "title": "Опасен ли е филмът \"Жокера\"?"}
{"url": "http://www.classa.bg/%D1%81%D0%B2%D1%8F%D1%82/item/400259-2246-%D0%BC%D1%8A%D1%80%D1%82%D0%B2%D0%B8-%D0%B1%D0%B5%D0%B1%D0%B5%D1%82%D0%B0-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3", "text": "Семейството на починал гинеколог откри 2246 консервирани плода в дома му в Илинойс. Това съобщава местната служба на шерифа на окръг Уил, САЩ. Доктор Улрих Клопфер, който е и бивш шеф на гинекологична клиника в съседния щат Индиана, е починал на 3 септември. Девет дни по-късно адвокат на семейството се обадил в института по криминалистика, за да докладва за откритото в дома на починалия и да поиска помощ. Служителите конфискуват на място повече от 2000 тела.     През 2016 г. гинекологът губи лиценза си, след като е обвинен, че не е подал сигнал за аборт, който извършил на 13-годишно момиче. Манипулацията е извършил и сам, без да осигури допълнителен персонал, припомня Би Би Си. По време на делото по случая лекарят казва, че за 43 години практика той не е изгубил нито една своя пациентка. “Жените забременяват, мъжете – не. Трябва да уважаваме решенията на жените, които според тях са най-добрият път за живота им”, казва тогава още той. Лекарят, който се прощава с живота си на 74-годишна възраст, е определян от регионалното списание The Journal Gazette за „вероятно най-усърдния “специалист” по абортите в историята на Индиана“. Твърди се, че за няколко десетилетия е извършил десетки хиляди аборта в различни окръзи. Служител на органа, който в крайна сметка му отнема лиценза през 2016 г., го описва като „професионално некомпетентен“ и като лекар, на когото липсва каквато и да било медицинска преценка. В практиката си д-р Клопфер до последно е използвал методи за аборти от 70-те и 80-те години. Местната полиция е започнала разследване.Засега няма доказателства, че в имението са правени медицински интервенции.    ", "date": "2019.09.29", "title": "2246 мъртви бебета в дома на гинеколог"}
{"url": "http://www.classa.bg/%D1%81%D0%B2%D1%8F%D1%82/item/400260-%D0%B2%D1%81%D0%B8%D1%87%D0%BA%D0%B8-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8%D1%81%D0%BA%D0%B0%D1%82-%D0%B4%D0%B0-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0%D1%82-%D0%BA%D0%B0%D0%BD%D0%B0%D0%B1%D0%B8%D1%81", "text": "Яне Сведински работел в правния отдел на министерството на финансите. Сега той инвестира заедно със свой приятел над 1 млн. евро (1,1 млн. долара) в четири огромни оранжерии. Бившият инструктор по карате Златно Кешковски е много по-напред от тях. В оранжериите му работници, облечени в бели защитни костюми, се грижат за растения, отглеждани под флуоресцентна светлина, като внимателно проследяват и документират производството и съхранението. Това е може би един от по-необичайните икономически модели, но двамата мъже са част от план за превръщането на Северна Македония в страна на производители на канабис. Той е в ранна фаза на развитие, но целта е да се вземе дял от глобалния пазар на медицинска марихуана, който се очаква да достигне между 14 и 50 млрд. долара през идните пет години. И всички – от бивши полицаи, до адвокати или близки на премиера, искат парче от пая. Над 20 компании са получили лиценз от 2016 г. насам, а здравното министерство обработва други 20 молби. Всички те са съсредоточени върху територия, която е малко по-голяма от Върмонт, с население от около 2 млн. души, пише Bloomberg. „Смятаме, че това ще бъде доходоносен бизнес“, казва 40-годишният Севдински, заобиколен от празни кофи в оранжерията си в град Куманово, на около 40 км североизточно от столицата Скопие. Двамата с партньора му до момента са инвестирали 700 хил. евро и планират да вложат още толкова, за да развият бизнеса. „Очакваме да постигнем печалба след около година и половина“, казва той. Въпросът е дали тази амбиция отговаря на реалността в страна, която се озова в центъра на вниманието на световните медии с уеб сайтовете си с фалшиви новини, някои от които станаха известни по време на президентските избори в САЩ през 2016 г. След разпадането на Югославия икономиката на страната е зависима от износа на тютюн, плодове и зеленчуци и автомобилни части. Все още няма закони, които да позволяват износа на медицински канабис, въпреки че законодателството има подкрепата на различни политически партии, а правителството казва, че иска да го прокара в парламента през идните седмици. В страната има и проблем с корупцията. Балканският регион вече е транзитен път за наркотици и съществуват опасения, че тревата може да се озове на черния пазар, особено при липсата на правна рамка за развиващата се индустрия. Transparency International поставя Северна Македония на 93-о място в индекса си за възприятие на корупцията наравно със съседно Косово, Панама и Монголия. Премиерът Зоран Заев е двигателят на усилията на Северна Македония да си пробие път до световните пазари и дори да се присъедини към Европейския съюз, след като разреши политически спор със съседна Гърция за името си миналата година. Страната е сред най-бедните в Европа със средна месечна заплата от 450 долара. „Ако искаме да постигнем ръст на икономиката в Северна Македония, канабисът е начинът да го стимулираме“, казва министърът на здравеопазването Венко Филипче.       В момента законите не позволяват на производителите на трева да правят това, от което всички се нуждаят, за да печелят пари – да изнасят изсушените растения. Лицензираните компании могат да отглеждат медицински канабис и да извличат масло, което да изнасят. Но съвсем малка част от тях действително извлича масло. Компанията на Кешковски, NYSK Holdings, се намира в Скопие и първа е получила лиценз. Бившият ръководител на службата за охрана на президента казва, че мечтата Северна Македония да се превърне в център за отглеждане на канабис зависи от приемането на законите, позволяващи износа, но проблемът е, че правителството сякаш е изгубило инерцията. „Ако не бъдат приети законите, тази индустрия ще бъде мъртва“, казва 49-годишният Кешковски, седнал в изпълнения си с цигарен дим офис, където на един от рафтовете са изложени наполовина пълни бутилки с уиски. Той обаче е убеден, че бизнесът му въпреки всичко ще оцелее. Дейността на NYSK контрастира рязко с останалите компании. Обиколка на страната миналия месец показа, че повечето македонски производители предимно съхраняват изсушените растения с надеждата, че отдавна обещаваните законодателни промени скоро ще им позволят да ги изнасят. Това ще се случи, ако изобщо успеят да произведат нещо. Един от братовчедите на премиера, Трайче Заев, е създал оранжерия с площ от 22 хил. кв. м близо до град Свети Николе. Първоначално там трябвало да се отглеждат домати - източник на гордост за премиера, когато се среща с други лидери. Миналия месец в голямата оранжерия, заобиколена от бодлива тел и пазена от четирима охранители, нямаше канабис. Трайче Заев отказва да разговаря за бизнеса си, потърсен за коментар по телефона и по имейл. Както винаги, проблемът при такава нововъзникваща индустрия са парите, казва Костадин Дуковски, който оглавява създадената преди пет месеца асоциация на производителите на канабис. Правителството опитва да я облага с данъци още преди да й е позволила да си стъпи на краката, а много новаци просто нямат необходимите инвестиции или ноу-хау, казва той. „Те мислят, че с малко пари могат да направят нещо голямо“, отбелязва Дуковски, който преди време ръководел службата за охрана към министерството на вътрешните работи. „Но за да започнат работа са необходими сериозни инвестиции. Проблемът не е да станеш голям, а какво да правиш с продукцията“, допълва той. Има риск впоследствие тя да бъде продадена незаконно. Наличностите от изсушени растения и масло, които са готови за износ, се оценяват на около 60 млн. евро, сочат данни на асоциацията на Дуковски. Един от хората, които имат пари, за да осъществят амбициите си, е Славе Ивановски, милионер, който натрупал богатството си от търговията с природен газ на Балканите, строителството и хранителната индустрия. След като 16 години е един от най-големите износители на зеленчуци и агнешко месо в Северна Македония, той се пренасочил към медицинския канабис. Инвестициите му от 2017 г. насам възлизат на десетки милиони евро, казва Ивановски. Компанията му Oaza Alkaloidi е наела 45 души за работа в нова оранжерия близо до село Таринци. Бюст на Александър Велики краси офисът му. „Направихме това, за да помогнем на страната си, тъй като тя няма никакви начини да печели пари. Скоро ще си възвърна парите. Това е най-добрият бизнес в света“, казва 59-годишният Ивановски.    ", "date": "2019.09.29", "title": "Всички в Северна Македония искат да произвеждат канабис?"}
{"url": "http://www.classa.bg/%D1%81%D0%B2%D1%8F%D1%82/item/400261-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B0-%D1%81-%D0%B2%D0%BB%D0%B0%D1%81%D1%82", "text": "Администрацията на Лондон предаде на правоохранителните органи информация за вероятна злоупотреба с власт от страна на премиера на Великобритания Борис Джонсън докато е бил кмет на британската столица.   Властите се интересуват от контактите на Джонсън с бизнес дамата от САЩ Дженифър Аркури. Смята се, че свързани с нея фирми са получили субсидии в размер на повече от 125 хиляди британски лири (около 140 хиляди евро) от бюджета на Лондон, съобщи изданието \"The Sunday Times\". Аркури е била включена в няколко британски търговски делегации. Като кмет Джонсън нееднократно е посещавал лондонския апартамент на Дженифър Аркури, която го е определяла като \"един от най-близките си приятели\".", "date": "2019.09.29", "title": "Борис Джонсън е заподозрян в злоупотреба с власт"}
