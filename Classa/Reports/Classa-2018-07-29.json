{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/384634-%D1%80%D0%B0%D0%B9%D1%81%D0%BA%D0%B8%D1%8F%D1%82-%D0%B3%D0%B0%D0%B7-%D0%BD%D0%BE%D0%B2%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%B0-%D0%BA%D1%80%D0%B0%D0%B4%D1%86%D0%B8%D1%82%D0%B5", "text": "На този фон обаче пострадали твърдят, че са обирани, докато спят.   с райски газ. Веществото се използва от години в хирургията и стоматологията. Лекарите обаче са категорични, че обирите с райски газ са по-скоро градски легенди. „Райският газ не въвежда в дълбок сън, не се губи напълно съзнание. Това, което чух, че се използва райски газ с цел обир, на мен наистина ми се струва като градска легенда”, коментира стоматологът д-р Цветелина Дучева пред Нова телевизия. От полицията обаче казват, че доказателства за упояване трудно се събират. „В СДВР няма регистрирани случаи, при които потърпевши от кражби са били упоявани, за да бъде извършено престъплението. Някои от пострадалите, поради факта, че не са се събудили, докато извършителите не са били в къщите им, остават с измамно впечатление, че са били манипулирани с такова вещество”, заяви началникът на сектор „Кражби в Столичната дирекция на полицията Николай Нитов.", "date": "2018.07.29", "title": "Райският газ - новото оръжие на крадците?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/384635-%D1%8E%D0%BD%D0%BA%D0%B5%D1%80-%D1%81%D0%B8%D1%8F%D0%B5-%E2%80%93-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D0%BB-%D0%B3%D0%BE%D0%BB%D0%B5%D0%BC%D0%B8-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%B0-%D0%B3%D0%BC%D0%BE-%D1%81%D0%BE%D1%8F-%D0%B8-%D0%B2%D1%82%D0%B5%D1%87%D0%BD%D0%B5%D0%BD-%D0%B3%D0%B0%D0%B7-%D0%BE%D1%82-%D1%81%D0%B0%D1%89-%D1%87%D0%B0%D0%BA%D0%B0%D0%BC%D0%B5-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%B0-%D0%B2%D1%8A%D0%B2%D0%B5%D0%B4%D0%B5-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8-%D0%BA%D0%B2%D0%BE%D1%82%D0%B8-%D0%B8-%D0%B7%D0%B0-%D1%82%D1%8F%D1%85", "text": "Споразумението с американския президент Доналд Тръмп за свободната търговия бе пред провал. Това заяви председателят на Европейската комисия Жан-Клод Юнкер, цитиран от ДПА.   Той обаче е на върха на щастието, че все пак дотам не се е стигнало и че е успял да се договори.   Европа ще внесе незабавно “големи количества соя” и ще стане “масивен купувач” на американски втечнен газ, обяви американският президент Доналд Тръмп след срещата си в Белия дом с председателя на Европейската комисия Жан-Клод Юнкер.   Брюксел и Вашингтон ще започнат преговори за намаляване на европейските вносни и други търговски мита и на държавните субсидии за индустриалните стоки, извън автомобилостроенето. Целта е те да станат нулеви или поне да се изравнят. Оживление се набелязва още в търговията с лекарства, медицински изделия, химикали, както и при услугите.   Европа ще инвестира в изграждането на нови терминали за втечнен газ, основно в Португалия, откъдето американското гориво ще идва в Европа, съобщи Юнкер. Сегашният дял на американския газ от 35% на сто от потреблението в ЕС, трябва да се повиши “амбициозно”, каза Юнкер, без да назовава конкретна цел.   Американският газ е алтернатива на руския, чрез която ЕС иска да намали енергийната си зависимост си от “Газпром”, който сега осигурява повече от половината от доставките.   Срещу американската соя и газ Тръмп се е съгласил да не повишава вносните мита за европейски автомобили и резервни части, които щяха да ги оскъпят и да ги направят непродаваеми.   Оттеглянето на заплахите отправени през март, ще продължи докато ЕС и САЩ преговарят по търговията. Американският президент е приел и “да се направи преглед” на основателността на решението от юни, с което бяха увеличени вносните мита с 25% за европейската стомана и с 10% за алуминия. По време на разговорите от американската делегация е бил оказван натиск, каза още той. Налага се Брюксел да направи някои отстъпки в името на споразумението.     Европейският съюз и САЩ са съюзници, а не врагове. Това заяви Юнкер при срещата си с Тръмп, по време на която двамата трябваше да изгладят противоречията между Европа и Америка по въпросите на световната търговия.   Тръмп бе обвинен от ЕС в започване на търговска война, след като наложи митата върху стоки при внос, с  обяснението, че така иска да облагодетелства американската икономика, която била ощетявана. Брюксел обяви  мерките за непродуктивни и заплаши с ответни.   Все пак двамата се договориха нови мита да няма.    ", "date": "2018.07.29", "title": "Юнкер сияе – договорил големи количества ГМО соя и втечнен газ от САЩ! Чакаме Брюксел да въведе задължителни квоти и за тях"}
{"url": "http://www.classa.bg/%D1%81%D0%B2%D1%8F%D1%82/item/384626-%D0%BB%D0%B5%D0%BD%D0%B8%D0%BD-%D0%BC%D0%BE%D1%80%D0%B5%D0%BD%D0%BE-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D0%BA%D0%B2%D0%B0%D0%B4%D0%BE%D1%80", "text": "Президентът на Еквадор Ленин Морено призна, че основателят на \"Уикилийкс\" Джулиан Асандж ще напусне посолството на Еквадор.   \"Никога не съм се съгласявал с дейността, извършвана от г-н Асандж, никога не съм се съгласявал с интервенциите в частните имейли на хората, за да се получава информация, колкото и да е ценна да е тя, за да се излагат някои нежелани актове на правителства или хора \", каза президентът. \"Това не е начинът, има правилни и законни начини да го направите\", добави той.   Предишното правителство обаче сметна, че животът на Асанж е в опасност, заяви Морено и добави, че \"в Еквадор няма смъртно наказание\". \"Знаем, че съществува такава възможност\", добави той. \"Затова всичко, което искаме, е гаранция, че животът му няма да бъде в опасност\", каза Морено.   \"Обсъждаме го с правния съвет на г-н Асанж и британското правителство\", каза президентът. \"Единственият човек, с когото никога не съм говорил, е г-н Асанж\", добави той.   \"Ако говорим за диалога, който е най-добрият механизъм за сближаване и разбиране, трябва да сме първите, които да го практикуваме\", добави още Морено.   Морено потвърди в края на май, че Асандж може да продължи да \"се ползва с правото си на убежище\", като същевременно спазва \"изискванията\". В интервю за \"Дойче Веле\" той припомни, че той не трябва да \"говори за политика и да се меси в политиката на приятелски страни\". На въпроса дали Асандж не е спазил условията, той отговори: \"В този момент ще вземем решението\".   В края на март тази година, правителството на Еквадор прекъсна комуникациите на Асандж в посолството си в Обединеното кралство, след като журналистът нарушил \"писания ангажимент, поет от правителството в края на 2017 г., в който той се задължава да не излъчва послания, които предполагат намеса във връзките с други държави \".", "date": "2018.07.29", "title": "Ленин Морено: Джулиан Асанж ще трябва да напусне посолството на Еквадор"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/384630-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%B5%D0%B7-%D1%81%D0%BE%D1%80%D0%BE%D1%81%D0%BE%D0%B8%D0%B4%D0%B8-%D0%BF%D1%8A%D1%82%D1%8F%D1%82-%D0%BD%D0%B0-%D1%81%D0%BE%D1%80%D0%BE%D1%81-%D0%B2%D0%B8%D0%BD%D0%B0%D0%B3%D0%B8-%D0%B5-%D0%B1%D0%B8%D0%BB-%D1%84%D0%B0%D0%BB%D1%88%D0%B8%D0%B2-%D0%B8-%D0%BF%D0%BE%D1%80%D0%BE%D1%87%D0%B5%D0%BD", "text": "Само преди няколко дни една новина прелетя през българските медии, но в забързаното ежедневие и между два патриотични парламентарни побоя не остана достатъчно време, за да бъде осмислена и разбрана. Бившият съветник на Доналд Тръмп Стив Банън, остър, скандален и противоречив журналист, обяви, че ще прави световна фондация, която да се противопостави на мултимилиардера Джордж Сорос.      Идеята на Банън е ефектна и леко зловеща – той иска да прави нещо като консервативен интернационал, мрежа от десни партии, която да обхване цяла Европа и да даде идеологическа алтернатива на Сорос и „Отворено общество“.       От тази новина разбрах нещо, което не знаех – от създаването на „Отворено общество“ през 1984 година досега фондацията е инвестирала над  32 милиарда долара  в различни проекти, инициативи и откровено политически дейности. Това е част от един американски сблъсък, за който при нас почти не се знае нищо.     Американската консервативна десница от години води тиха война със Сорос, разглеждан от тях като политически инженер, тласнал САЩ в изключително погрешна посока. Сорос е милиардер-интелектуалец, богаташ с идеологически претенции, финансов бос с остър интерес към политиката, обсебен от комплекса за божественост, сляпо вярващ, че една личност с много пари може да вкара целия свят в „правилните“ политически рамки и да бъде глобален сив кардинал.   Своите философски разбирания милиардерът е попил основно от книгата „Отвореното общество и неговите врагове“ на Карл Попър. Идеята на Попър е очевидна и заради това силна. Според него отворени общества са обществата с плурализъм, силни хоризонтални структури, които са поставили индивидуалната свобода в центъра на своето развитие. Такова общество, смята Попър, може да е отворено към света, подчинено на някакви глобални идеали, възприемчиво към чужди култури и разбирания. Това е неговата сила и мощ.    Разбира се, подобни разсъждения съдържат в себе си и капан, защото Попър, а след това и Сорос, приписват тези характеристики единствено на либерализма и то разбиран в неговия съвременен смисъл. Което рано или късно ни води до един глобален свят, където националната държава е обречена на изчезване, а следователно и идеята за нация потъва в историческото нищо.   Нацията е нула, индивидът е всичко!   Националните корени са котва, която пречи!   Започнах този текст с Банън, за да се види, че десницата отдавна е почнала своята интелектуална и практическа битка със Сорос и това стана очевидно с възхода на Доналд Тръмп. Той не е някаква аномалия, а лице на реален исторически процес. След години, в които САЩ беше основен център на глобализацията, непризнаващи национални граници, в Америка се събуди острата съпротива и изтласка начело на държавата американски националист.  „ America first “  е антисороски лозунг и представлява дясното завръщане към разбирането за национална държава и национална икономика. В това няма нищо романтично.    Процесът е прагматичен и неизбежен. И разбира се е опасен за периферните световни страни, защото в новия икономически ред те ще бъдат разглеждани единствено като ресурсна база за Голямата държава, осъзнала собствения си икономически интерес. Там, където преди имаше тотална власт на глобалния финансов капитал, разглеждащ света като нещо без граници, вече се появява разбирането за национална икономика. Тя не е справедлива, нито почтена. Но е в тотално дисидентска позиция с досегашните разбирания за посоката на развитие на света.   Но в този текст няма да се занимаваме с Банън, нито с американската десница. Тъжно ми е да го кажа, но основната жертва на Сорос не е десницата и вероятно заради това битката там се случи първа.     Сорос обаче от години паразитира върху левите идеи и е взел като заложник европейската и американската левица в нейната по-голяма част . Именно идеите на Сорос  подмениха левия светоглед, който  стана жертва на либералните вампири. Там, където преди имаше битка за социална справедливост, днес имаме разбирането, че лявото е само „културен проект“.    Тоест  битката за справедливо заплащане, за нормални условия на труд, дори за класова борба е изоставена , а на преден план излязоха „културни“ идеи като мултикултурализма, феминизма, джендърството и каквото още се сетите! Така острите зъби на левицата бяха извадени и в резултат на подобно политическо инженерство се появи хайверената левица. Резултатът от всичко това са либералните „социалисти“, които до утре могат да разсъждават за „проблема на идентичността“, но не и да организират стачка и да настояват за справедливо заплащане. Това е пряко следствие на глобалисткия възглед за света.    Съпротивата срещу разбирането за национална държава може да мине единствено през такъв карикатурен индивидуализъм. Индивидът е ценност и винаги е бил, но там, където Маркс ни учеше, че той (индивидът) съществува в социална група, която има общи интереси, Сорос постулира, че това е висш архаизъм. Основното е правото на самоопределяне, а социалните конфликти пречат на този процес.   Но вместо те да бъдат решени, неговата идея е  да забравим, че ги има!   Така  левицата беше дресирана, изопачена, превърната в политически джендър без цвят, мирис, посока и цел!   В ситуация на икономически възход този номер можеше да мине, особено ако инжектираш някоя върховна глупост като  третия път  като висша политическа теорема.   Но третият път се оказа като третия пол – нещо, което твърдят, че го има, ама никой не го е виждал и не могат да представят реални доказателства!   И така стигнахме до ситуацията на възникването на либералните „социалисти“, които в момента унищожават левицата в Европа.   Във времена на промени и криза този подход се оказа наистина самоубийствен. Целият Евросъюз се разтресе от геополитическата и икономическа буря, но „социалистите“ решиха да заровят главите си в пясъка и да се правят, че земетресение няма. Днес виждаме по изборните им резултати, че  тази тактика убива „традиционната“ левица , защото тя остана не само без проект за света, но и без реални отговори на големите проблеми, които вълнуват хората. И примерът с България е поразителен.    Оказа се, че най-големият проблем за българските социалисти е, че те не искат да признаят Истанбулската конвенция. Върху тях никога не е бил упражняван такъв политически натиск, както по тази тема. Никой не е проверявал защо нашенската левица се проваля в битката за по-високи доходи, но виж , когато опре до джендър-идеологията, някои са на първа писта за размахване на пръст и четене на конско. Изобщо политиката на идентичностите е сектантска и в момента е по-скоро като раков тумор, който никой не иска да лекува.   Българските левичари обаче (тук не визирам единствено и само членовете на БСП, а приемам това понятие като нещо много по-голямо) са крачка напред в разбирането на зловещата роля на Сорос в прецакването на техните идеи. Вероятно това се дължи на факта, че от първите си дни в България „Отворено общество“ флиртува с десницата, вероятно виждайки в нея бъдеща социалдемократическа либерална левица, която въздига в култ третия пол и се отнася с отвращение към всички мъже, които не искат да носят рокли и към всички жени.    Традиционното разбиране за пол и същност носи скрита заплаха за тях, защото от него лесно може да се стигне пак до идеята за националната държава, сувереното управление и отстояването на територия, а пък това води след себе си старите марксистки заплахи –  остра социална битка, борба за по-високи доходи, яростна съпротива срещу социалното неравенство и за справедливо разпределение на ресурсите.  Тоест всички онези идеи, които правят левицата реален, а не виртуален политически фактор.   Заради това ние в „Поглед.инфо“ смятаме да посветим цяла серия от статии и дискусии на темата за Сорос и соросоидите и да призовем всички здравомислещи хора в България за обединение около каузата  „България без соросоиди!“ .   Има не само десен, но и ляв отговор на Сорос. Левицата може да бъде антиксенофобска, но все пак национална, защото това е начин да се даде отговор на съвременните предизвикателства и остри проблеми. Всичко останало е затъване в безумието и създаване на възможност в един хоризонт от 20 години в Европа да не останат силни леви партии.    Там, където левицата е във възход, това се случва  на базата на анти-Сорос разбирания  и заради това е крайно време да започнем да мислим за лявото като нещо, което може да бъде спасено от отровната прегръдка на един мултимилиардер, който си въобразява, че ще моделира света според собствените си разбирания. Аз не искам свят от затворени общества, но не мога да си представя планетата като глобалистичен бульон, както се изрази наскоро Сашо Симов. Време е за този отпор, защото само така можем да върнем силата на лявото и да го направим фактор за бъдещето.   Пътят на Сорос винаги е бил фалшив и порочен! Той разгражда политически стойности, защото това е начинът глобалните финансови олигарси да вземат властта от сенките, където стоят!   Връщането към автентичните идеи всъщност е основното дисидентство в днешния бурен и променящ се свят. Нека мултимилиардерите да се пържат от ужас. Това е добро начало, нали!?  ", "date": "2018.07.29", "title": "България без соросоиди! Пътят на Сорос винаги е бил фалшив и порочен!"}
{"url": "http://www.classa.bg/%D1%81%D0%B2%D1%8F%D1%82/item/384627-%D0%B4%D0%B0%D0%BC%D0%B0%D1%81%D0%BA-%D0%BD%D0%B0%D0%BC%D0%B5%D1%80%D0%B8-%D1%81%D0%BA%D1%80%D0%B8%D0%B2%D0%B0%D0%BB%D0%B8%D1%89%D0%B5-%D0%BD%D0%B0-%D0%B1%D0%B5%D0%BB%D0%B8%D1%82%D0%B5-%D0%BA%D0%B0%D1%81%D0%BA%D0%B8-%D0%B2-%D1%80%D0%B0%D0%B9%D0%BE%D0%BD-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "По време на патрулни операции в новоосвободените градове и села в губернаторство на Дераа, в югозападната част на Сирия, правителствените войски са намерили скривалище на Белите каски, където са открити противотанкови мини и артилерийски снаряди с различни видове вещества, съобщава агенция SANA.   След освобождаването на Сах ал ал Голан, военните операции, които гарантират безопасността на разселените сирийци по време на завръщането им в домовете, продължават в селата Хаити и Джилен.   Въпреки че доброволците от Белите каски твърдят, че преследват благородни цели и са готови да \"рискуват живота си, за да спасяват другите и да донесат надежда\" за Сирия, дейността им предизвика противоречия и спорове.   Сирийският президент Башар ал Асад заяви, че те са \"маска на фронта Ал Нусра и действията им в Сирия служат като параван за терористичната групировка Ал Кайда.\"   Един от най-известните скандали около тази организация дойде, когато няколко руски медии - включително RT- опровергаха постановката на Белите каски, за предполагаема химическа атака в Дума (Сирия) на 7 на април.   Хасан Диаб, едно от децата, което се появява заедно с баща си в клипа на организацията, каза че участващите са поливани с вода за записване на сцената, както и че никой не е имал симптоми на химическа атака. Малкият Хасан е получил ориз, фурми и бисквитки в замяна на участието си в снимките.   Междувременно, доклад на Организацията за забрана на химическите оръжия заключи, че в Дума не са открити никакви нервни агенти. Значението на тези резултати остава да бъде обявено от експертите на ОЗХО.", "date": "2018.07.29", "title": "Дамаск намери скривалище на Белите каски в район на ислямска държава"}
{"url": "http://www.classa.bg/%D1%81%D0%B2%D1%8F%D1%82/item/384628-%D1%81%D0%B0%D1%89-%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D1%81-%D0%BE%D0%B3%D0%BB%D0%B5%D0%B4-%D0%BD%D0%B0-%D1%80%D1%83%D1%81%D0%B8%D1%8F,-%D0%BA%D0%B8%D1%82%D0%B0%D0%B9-%D0%B8-%D1%82%D1%83%D1%80%D1%86%D0%B8%D1%8F", "text": "Камарата на представителите на САЩ одобри Закона за оторизация на националната отбрана (NDAA) за фискалната 2019 година, в който са отделени 716 000 милиона за военния сектор на страната, както е посочено в официален документ, публикуван от Конгреса. Сега законът ще трябва да бъде ратифициран от Сената, за да влезе в сила. Някои от най-важните точки на документа са свързани с Русия, Китай, Турция и други страни.   Раздел 889 от този закон забранява закупуването на оборудване от китайски производители като ZTE, Huawei и Hytera Communications Corporation, за да се гарантира \"обществената безопасност, сигурността на държавните учреждения, наблюдението на физическата сигурност на критичните инфраструктури и други цели на националната сигурност. \"   В допълнение, раздел 1259 от документа забранява на Военноморския флот на Китайската армия да участва в морските упражнения RIMPAC в продължение на поне четири години.   Раздел 1282 забранява доставката на изтребители F-35 за Анкара, докато Пентагонът или Държавният департамент официално обявят статута на отношенията САЩ - Турция. Причината за това решение е възможното предаване на информация за F-35 на Русия, след като Анкара купи от Москва противовъздушни системи S-400.   Раздел 1294 на NDAA предвижда вратичка за страните, които купуват оръжия от Русия, за да избегнат някои от санкциите на САЩ.   Изключения от санкции могат да бъдат въведени в случай че американската разузнавателна общност потвърди, че купувачът не участва в \"значими сделки\" с руските агенции за сигурност, а правителството на страната прилага мерки за намаляване на количеството руско военно оборудване в неговите арсенали.   Освен това, че страната купувач трябва да си сътрудничи с Вашингтон по \"други въпроси на сигурността, които са от решаващо значение за стратегическите интереси на Съединените щати\".   Въпреки че на 18 юни президентът на САЩ издаде заповед на Пентагона да създаде космическа сила като шести клон на националните въоръжени сили, нейното финансиране не е включено в NDAA за 2019 г.   Документът обаче съдържа инструкции за установяване на \"политика за битка в космическото пространство\" преди края на март 2019 г. и изготвяне на доклад за способностите на САЩ. в космоса. Също така раздел 1675 предвижда разгръщането на космически сензори, като част от системата за противоракетна отбрана.", "date": "2018.07.29", "title": "САЩ одобриха закон за националната отбрана с оглед на Русия, Китай и Турция"}
{"url": "http://www.classa.bg/%D1%81%D0%B2%D1%8F%D1%82/item/384629-%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BE%D1%81%D0%B2%D0%B5%D1%82%D0%B8-%D0%B0%D1%84%D1%80%D0%B8%D0%BA%D0%B0", "text": "Руският президент Владимир Путин съобщи по време на срещата на върха на страните от БРИКС в Йоханесбург, че неговата страна може да стане един от ключовите партньори на африканските държави в областта на енергетиката.   \"Искам да подчертая, че Русия планира да увеличи помощта за африканските страни в развитието на техните национални енергийни сектори\", подчерта Путин. Руският президент посочи, че страната му изпълнява няколко амбициозни проекта за нефт и газ с Ангола, Мозамбик и Габон.   Освен това, руският президент подчерта, че Русия е технологичен лидер в областта на ядрената енергетика. \"Ние предлагаме на нашите партньори от Африка създаването от нулата на една индустрия, вече има споразумения с няколко страни в региона, а сътрудничеството вече е навлязло в практическата фаза \", обясни руският лидер.   Проектите са от стратегическо значение за региона, добави Путин, като се има предвид, че около 600 милиона души в африканските страни живеят без електричество.   Също така руският президент увери, че изпълнението на този вид проекти ще укрепи индустриалния потенциал на африканските държави, ще създаде нови работни места и ще подпомогне местния бизнес.", "date": "2018.07.29", "title": "Путин: Русия планира да \"освети\" Африка"}
{"url": "http://www.classa.bg/%D1%81%D0%B2%D1%8F%D1%82/item/384631-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%B4%D0%B0-%D0%B5-%D0%BC%D0%BD%D0%BE%D0%B3%D0%BE-%D0%BF%D1%80%D0%BE%D1%81%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D0%BA-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB-%D1%86%D0%B2%D0%B5%D1%82%D0%BD%D0%B8-%D0%BA%D0%B0%D1%80%D1%82%D0%B8,-%D0%B7%D0%B0-%D0%B4%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D1%82%D1%80%D1%8A%D0%BC%D0%BF", "text": "Председателят на Европейската комисия, Жан-Клод Юнкер, е използвал цветни карти, за да преговаря за търговия с президента на САЩ, Доналд Тръмп, по време на срещата в сряда в Белия дом във Вашингтон.   \"Знаехме, че това не е академичен семинар, трябваше да е много просто\", каза за The Wall Street Journal висш европейски служител, присъствал на срещата.   Той обясни, че Юнкер е имал повече от дузина цветни индексни карти с опростени обяснения. На всяка карта е имало максимум три цифри по конкретна тема, като търговията с автомобили или правилата за медицинските изделия.   Очевидно стратегията на европейските представители е била ефективна, защото двете страни успяха да постигнат някои споразумения, за да избегнат търговска война. Сред тях е работа за намаляване на индустриалните мита и от двете страни и увеличаване на износа от САЩ на втечнен природен газ и соя в Европа, както и хомологиране на регулаторните стандарти за медицински продукти и услуги.   \"Това беше страхотен ден за свободната и справедлива търговия\", каза президентът Тръмп на съвместна пресконференция с Юнкер в края на срещата.", "date": "2018.07.29", "title": "\"Трябваше да е много просто\": Председателят на ЕК използвал цветни карти, за да преговаря с Тръмп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/384632-%D0%BD%D0%B0%D1%88%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%86%D0%B8-%E2%80%93-%D0%BD%D0%B0%D0%B9-%D0%BF%D1%8A%D1%80%D0%B3%D0%B0%D0%B2%D0%B8%D1%8F-%D0%B8%D0%B7%D1%82%D0%BE%D1%87%D0%BD%D0%B8%D0%BA-%D0%BD%D0%B0-%E2%80%9E%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8%E2%80%9C-%D0%B8-%D0%BD%D0%B0-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B8-%D0%BB%D1%8A%D0%B6%D0%B8-%D1%82%D0%B5-%D1%81%D0%B0-%D1%81%D0%B2%D0%B5%D1%89%D0%B5%D0%BD%D0%B8%D1%8F-%D0%B8%D0%B7%D0%B2%D0%BE%D1%80-%D0%BD%D0%B0-%D1%84%D0%B0%D0%BB%D1%88%D0%B0", "text": "Нашите политици сега пък се заоплакваха от „фалшивите новини“ – което си е истинско нахалство, като се има предвид, че тъкмо те са най-пъргавия източник на взаимно изключващи се твърдения, както и на откровени лъжи. Те са Свещения Извор на Фалша.   Преди време евродепутат от ГЕРБ /Андрей Ковачев/ се изпъчи, че „Хората трябва да се съмняват, а не да вярват на всички новини“.  Пропусна обаче да допълни, че те трябва да се съмняват най-напред във всеки звук, дошъл откъм политиците.  Онова, което те произвеждат, отдавна се е превърнало в нещо хаотично – в някаква мазня, в която всичко, още в момента на изговарянето му, вече се опровергава.   Само българският инат може да понесе това бреме.  Ако някой ден изгазим Прехода, което е малко вероятно, ще бъдем Народ, готов да изтърпи абсолютно всичко, всяка идиотщина.   В епизод от поредицата „Силата е в теб“, американското посолство ни съветва да изхвърлим от речника си думата „Дано“ – тя е видяна като главният източник на нашите злини.  Не дивите ни политици, а тази скромна, свитичка думица.  Ако я разкараме обаче към някакъв крематориум за грешни думи, всичко щяло да се оправи – това ни казват.  Вятър – ние до края на света ще си останем приютени при „дано“.   Когато те лъжат непрекъснато, нямаш друг избор.  При това, лъжат те примитивно, без никакво въображение, без капчица артистичност.  Треснат някоя глупост, сетне я замитат с друга.  Метачи, които имат усърдието на циганките от „Градска чистота“ – и след тях остава повече боклук, отколкото преди метенето.   От ГЕРБ вече дори не се притесняват, когато се самоопровергават – те създадоха едно нова политика, която почива на непрекъснати опровержения.  Новаторското в случая е, че така палят фишеци под собствените си недомислици.   Същото се случи и сега – с поправките към приватизационния закон.  Приеха го, а сетне излезе, че, всъщност, били съгласни с ветото на президента Радев – той пък ги дебне, както горски дебне бракониери.  Обаче все едно, че нищо не се е случило – пишат и поправят, като в халваджийски тефтер.  А Ковачев ви съветва да не вярвате на фалшивите новини – е, каква по фалшива новина от сбъркан закон.   Добре, че в ГЕРБ има хора, на които им отива да правят безгрижно/веселяшки въпросните опровержения.  Царе са на ведрия тепегьозлък.  Много сладък в това отношение е шефът на правната комисия – той излъчва винаги такъв оптимизъм, че не можеш да разбереш закони ли прави, или търка талончета от Националната лотария.   Има, все пак, един положителен ефект: вече никой на нищо не вярва – имам предвид „наивниците“ от Народа.  При нормални обстоятелства, това би притеснило политиците – в нашата „Дано Губерния“ обаче става точно обратното.  Обзема ги лъчезарно спокойствие.  Може би смятат, че и опроверженията, в края на краищата, са форма на напредък.   Например. След като в началото на февруари Падишахът й даде три месеца срок да завърши съдебната реформа, от месец май Цецка Цачева трябваше да е опразнила кабинета си на правосъден министър, понеже нищо особено не се случи.  Но Монтескьо от Плевен все още е там.   В този въртоп от опровержения, изтъняват и рефлексите на Властта.  И тя се обърква, дори при дребните кризи.  Защото Чумата не можеш да я залъжеш със словесни фокуси.  Но някои хора си въобразяваха, че могат – и то постфактум. Но не познаха.  Вместо още първия ден да пратят в Странджа всички устатници, които са им под ръка, за да обяснят разумно проблема, те предпочетоха да си играят на стражари и апаши.   Разбира се, диалогът за Чумата не е лесен – това не е бълнуването за Западните Балкани.  Но реалният престиж, истинското влияние на един политик личи в подобни ситуации.  Трудно е обаче да надговориш хора, които от десетилетия са хранени с опровержения.  Те може да се кланят и молят на думата „Дано“ – обаче пък думата „Доверие“ отдавна е изхвърлена от църквицата им.   А, освен това, са и предпазливи и недоверчиви.  Идете и вие да газите из животинските ла.на – само половин ден, не повече – и вие ще станете такива, че и по-проклети дори.   Никой не поиска – а и не посмя – да говори с Народа.  Властта отдавна няма подходящи умения за това, липсват й нужното търпение и упорство.  Всъщност, на нея й е по-лесно да върти Ножа, както винаги.   Между другото, пак се движат със закъснение.  Стопаните, в поразената от Чумата зона, започват да колят добитъка, който предстои да бъде евтаназиран – и да складират месото във фризери.  А безопасно ли е то? Кой да ти каже.   Пак се изплюват прибързани недомислици.  От Би Ти Ви съобщиха, че според министъра на земеделието, оградата по румънската граница, която трябва да спира заразените с африканска чума свине, ще струва около 80 хиляди лева – и това за около 130 километра!  Четири реда бодлива тел – да бяхте направили такава и срещу бежанците – условна, предупредителна, знак, че прекрачиш ли я, нарушаваш законите на една държава.  Сетне обаче излезе, че не са изчислили изкопните работи, коловете, които ще придържат мрежата и пр.  Сметката набързо стана 200- 300 хиляди лева, засега. Повтаря се историята с другата ограда.   Щяха да правят цялостна ревизия на Криминалната приватизация на Прехода – а опряха до това, набързо да къдрят собствените си поправки.  Обещаната ревизия си остана тлъста лъжа.  Крайно време е някой ентусиаст да се сети и да направи една Бяла Книга на Лъжите.  Докато окончателно не сме свикнали с тях.  Всъщност, режимът на безкрайните опровержения вероятно цели тъкмо това.   Опроверженията си вървят, веселието продължава – обаче тук-там прокапва и нещо истински мръсно.  След като не успяха да разкарат палатковия лагер на майките на деца с увреждания, изведнъж се появи още един лагер, пак на хора с увреждания. Сега Майсторите на Опровержения вече имат готова реплика към тия клетници: „Разберете се помежду си – ние ще ви изчакаме…“. Подличко ще омърсят и призива „Системата ни убива“. В миналата си дописка написах няколко думи за решението на американското радио „Свободна Европа“ да възобнови излъчванията си на български – мил поздрав за успехите ни напоследък. По този повод цитирах и малко известно писмо на Георги Марков – в него той пише, между другото и следното: „Техните /Западните/ обществени форми са по-съвършено неморални и представляват по-модерни и по-солидни укрепления за посредствеността и бездарието, основите на несправедливостта са много по-дълбоки и ПАРФЮМЪТ на демагогията (за да прикрие миризмата на ла.ната) – много по-силен…“ Парфюм при парфюма отвежда – и ето ви сега друга история. Тия дни съобщиха подробности за двойката англичани, която, също като Скрипал, се беше отровила с „Новичок“. Оказа се, че мъжът намерил някакъв флакон и го подарил на жена си, понеже го взел за парфюм, идиотът му с идиот! Ей тъй върви светът: Несвободният Марков търси свобода при англичаните, за да разбере, че и там, като тук, парфюмират ла.ната – а пък някакъв свободен англичанин парфюмира с „Новичок“ жена си…", "date": "2018.07.29", "title": "Нашите политици – най-пъргавия източник на „фалшивите новини“ и на откровени лъжи. Те са Свещения Извор на Фалша"}