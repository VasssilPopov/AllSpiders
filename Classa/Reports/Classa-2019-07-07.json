{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/397599-%D0%B5%D1%81%D1%82%D0%B5%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D0%BA%D0%B0-%D0%B4%D0%B0%D0%B2%D0%B0-%D0%B4%D0%BE%D0%B1%D1%80%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8,-%D1%81%D1%8A%D0%B2%D0%B5%D1%82%D0%B2%D0%B0-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BC%D0%B8%D0%BB%D0%B5%D0%BD%D0%B8%D1%83%D0%BC", "text": "Днес натуралната козметика е най-популярното направление в науката за красотата и съвременната козметична индустрия се съобразява с това не само заради неимоверния интерес на потребителите, а защото ТЯ НАИСТИНА ДЕЙСТВА! „Естествена козметика. 200 биорецепти за разкрасяване у дома“ не е просто сборник с рецепти за красота от времето на баба до днес. Книгата поднася подробна информация за най-ефективните козметични съставки от природата и модерния подход на съвременната козметология към тях. Описва свойствата и действието на най-полезните и актуални природни компоненти, без които не може да бъде създаден нито един ефективен разкрасяващ препарат, било той био или конвенционален. Дава отговор на важните въпроси: Как действа определен природен компонент и защо кожата „го обича“? Кои са най-подходящите съставки за даден тип кожа или дерматологичен проблем? Как да ги открием във формулата на козметиката, която купуваме (какви са названията им в INCI)? В какви количества и съчетания наистина работят? Как да ги използваме у дома, като правилно ги съчетаем в собственоръчно направени маски, лосиони, кремове, мехлеми, тоници, серуми, масажни масла?", "date": "2019.07.07", "title": "Естествената козметика дава добри резултати, съветва издание на Милениум"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397593-7-%D1%8E%D0%BB%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "175 г. - Комод е обявен за император на Римската империя.   1456 г. - При повторно разглеждане Жана д'Арк е оправдана от обвинението в ерес 25 години след екзекуцията ѝ.   1543 г. - Френската армия завладява Люксембург.   1585 г. - Английска експедиция основава колония на брега на Вирджиния в Северна Америка.   1754 г. - В Ню Йорк е открит най-старият университет в Северна Америка - Колумбийският, първоначално като Кралски колеж.   1807 г. - Наполеон I Бонапарт се среща с руския цар Александър I, за да обсъдят подялбата на Европа между двете страни и начините, по които да се противопостави на британските интереси на континента.   1829 г. - Открита е пистата за конни надбягвания Ейнтрий Рейскорс близо до Ливърпул, Англия.   1877 г. - Руско-турска война (1877-1878): Предният отряд от руската армия, начело с генерал Гурко влиза в Търново.   1879 г. - Създават се първите контролно-пропускателни пунктове и митници по границите на Княжество България.   1898 г. - Президентът на САЩ Уилям Маккинли подписва резолюция за анексирането на Хавай.   1926 г. - Румънското правителство обявява в Южна Добруджа обсадно положение и вкарва редовна армия в областта.   1928 г. - По заповед на Иван Михайлов е ликвидиран генерал Александър Протогеров.   1937 г. - Япония нахлува в Пекин, Китай, започва Втората китайско-японска война , част от Втората световна война в Азия, продължила до 1945 г.   1941 г. - Втората световна война: Армейски части на САЩ се разполагат в Исландия, за да предотвратят инвазията на Нацистка Германия на острова.   1969 г. - Започва изтеглянето на първите американски войски от Южен Виетнам.   1974 г. - Националният отбор по футбол на ФРГ печели като домакин Световното първенство по футбол 1974.   1978 г. - Обявена е независимостта на държавата Соломонови острови от Обединеното кралство.   1980 г. - Иран приема шериата за основен закон в ислямската република.   1983 г. - Студената война: Американската ученичка Саманта Смит лети до Съветския съюз по покана на Генералния секретар на ЦК на КПСС Юрий Андропов.   1985 г. - 17-годишният немски тенисист Борис Бекер става най-младият шампион за цялата история на турнира Уимбълдън.   1988 г. - Изстрелян е съветският космически апарат Фобос 1 към Марс с български прибор на борда.   2005 г. - Атентатори самоубийци предизвикват последователно четири бомбени експлозии в Лондонския обществен транспорт и убиват 52 човека.   2007 г. - Негово светейшество Бенедикт XVI издава апостолическото писмо Motu Proprio Summorum Pontificum, с което свещеният за католицизма латински език, след прекъсване от 46 години, отново е официален за литургията и равноправен с вулгарните езици на съответната страна.   2007 г. - На всеки от седемте континента се провеждат серия от концерти, Live Earth, посветени на съхраняването на Земята.  ", "date": "2019.07.07", "title": "7 юли, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/397594-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BF%D0%BB%D0%B0%D0%B2%D0%BD%D0%BE-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B5%D0%B4%D0%B8%D0%BD-%D0%BD%D0%B0%D1%80%D0%BE%D0%B4,-%D0%BB%D0%B8%D1%88%D0%B5%D0%BD-%D0%BE%D1%82-%D0%BD%D0%B0%D0%B4%D0%B5%D0%B6%D0%B4%D0%B0-%D0%B8-%D0%B1%D1%8A%D0%B4%D0%B5%D1%89%D0%B5,-%D1%81%D0%B5-%D0%B5-%D0%BF%D1%80%D0%B5%D0%B4%D0%B0%D0%BB-%D0%BD%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D1%81%D0%B8", "text": "Какво се случи на Територията до днес, 07 юли лето Господне 2019 СЕДМИЧЕН ОБЗОР ПРЕМИЕРЪТ-СЛЪНЦЕ В БРЮКСЕЛ      Баце огря и Брюксел. Безспорно новината на седмицата бяха совалките и селфитата на наш бай Ганьо из Европейския парламент. Всички разбрахме, че е оставил незабравими впечатления не само у присъстващите политици, но и в историята на дипломацията. Явно живеещ с усещането, че отново е на тур за овации из някое провинциално цехче за капачки, Баце превърна едно политическо събитие, в зрелище от цирков мащаб.      Естествено, докато неделикатно в прав текст му казаха да си държи устата затворена и да спре да снима срещите си с всички. От гледна точка на ползата – както винаги, Баце тръгна с големите дисаги, то тук Марийка ли нямаше да става някакъв комисар отново или някакъв председател, Кристалинка ли нямаше да оглави Европейската комисия, почти останахме с усещането, че Европа е толкова закъсала откъм кадри, че са опрели до нашата Марийка и Кристалинка. Да, ама не. Отсвириха ги като мръсни котета. Карл Билд по повод Марийка дори обясни, че европейската политика не е за аматьори.   СРАМНИ ДОГОВОРКИ И ЧУТОВЕН РЕЗИЛ  Най-срамната случка беше срещата с Тимерманс, когато Баце нахлу като Чингиз хан, убеден, че от златното му пръстче зависи бъдещето на ЕС, придружен с камера, която да заснеме историческото събитие, за да си го качи във фейсбук. Естествено, Тимерманс дипломатично му каза да изключи камерата. Баце обаче толкова е претръпнал от простотия, че дори не се засрами. В историята остана култовата фраза на бай ни Ганьо – „Няма значение, кой е отгоре и кой е отдолу.”. И тук излязоха най-срамните моменти – Баце се опита да договори отпадане на мониторинга върху съдебната система срещу гласуване на българските евродепутати за определен човек. Българите за пореден път се убедихме, че в ЕС няма европейски ценности, а само срамни договорки за пари и постове. А най-срамното – че приемат лицето на диктатурата и корупцията в България като колега!   КОЗЯК НАГЛЕЕ  На тръгване Ерик Рубин нагло настоя България да направи паметник на Кенеди в София. Защо, остана загадка. Не си спомням дори изречение на Кенеди за България, камо ли да е направил нещо за нас. Вече на Рейгън си имаме – защо ли, освен като най-обикновено гнусно подмазване на „стратегическия партньор”? Моята хипотеза е, че американците искат на българите ежедневно да се напомня колко са велики и как трябва да се подчиняваме. Я бЕгайте! Пак Козяк ни обясни нашироко, че ако те, благородните кравари, не били взели ТЕЦ-овете ни, нямало да ни приемат в ЕС! Ами да не бяха! Още една черна точка за тях в очите на българите. Наглост! Взеха на безценица работещи електроцентрали и ги превърнаха в губещи, а нас – в напълно зависими енергийно от чужди държави. А трябва да сме им благодарни!!!   БОЙКОТ НА БЕТОНОМОРИЕТО  Въпреки твърденията на Никито Ангелкова, че ни очаква силен сезон, пустите плажове по Черно море са факт. Гарнирани със снимки на цени на шезлонги за по 30-40 лева. И минерална вода от 11 лева бутилката. Българите масово се изнесоха към Гърция, където поне за парите се отнасят с теб като с човек. Докато мутрите по Черноморието не разберат, че с бетон, наглост, скъпотия, отвратително обслужване и мръсотия туристи не се привличат, положението ще е същото. А от чужденците отдавна в България идват само най-изпадналите, излъгалите се за първи път и пияндета, които идват само заради алкохола. Бизнес не може да се прави с мутренски похвати!   ЦЕНИТЕ НАГОРЕ, ГРАЖДАНСКОТО ОБЩЕСТВО НАДОЛУ  Другата основна новина не само на седмицата е повишаването на цените на тока, водата, парното, а покрай тях – и всичко останало. Естествено, управляващите вдигат тези цени през лятото, когато има евтини плодове и зеленчуци и не се ползва много ток. А матриялът, поставен на транквиланти на съзнанието, дори не се усеща как го прекарват за пореден път. Скачат за какво ли не, но това, което пряко им бърка в джоба, дори не го отразяват. Започвам да вярвам в теорията за кемтрейлсите. Защото това поведение на обществото може да се обясни само с три неща: лоботомия, упойване с транквиланти, които унасят до степен на зеленчук матрияла и най-лошото – пълна човешка деградация на българите. Българите плавно изчезват в историята. Демографската катастрофа е такава, че обръщане трудно може да стане, ако не и невъзможно. Един народ, лишен от надежда и бъдеще, се е предал на съдбата си. Съдба, определена от собствената му наивност и омраза един към друг, а не към общите врагове.   Бог да пази България и българите!        ", "date": "2019.07.07", "title": "Българите плавно изчезват в историята. Един народ, лишен от надежда и бъдеще, се е предал на съдбата си"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/397595-%D0%BA%D1%83%D0%BB%D0%B8%D0%BD%D0%B0%D1%80%D0%BD%D0%BE%D1%82%D0%BE-%D1%88%D0%BE%D1%83-%D0%BD%D0%B0-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%B2-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2", "text": "Наскоро един от големите робовладелци в България и председател на най-голямата робовладелска организация, наричана от организираната престъпност за прикритие “работодателска”, си купи нов телевизор. Вчера в него беше инсталирана министър енерГЕПИка за да ни предложи нова уникална рецепта. \r\n В откъса от иначе по-дългото словоблудство министърката на  ДВА ПЪТИ  призовава бизнеса да си купува тока от платформата за двустранни (дългосрочни) договори, а не от платформата  ДЕН НАПРЕД.  Но нито тя, нито журналистутките обясниха, че за разлика от белите държави у нас цената на дългосрочните договори е по-висока, отколкото ден за ден. И още, в Германия на платформата  ДЕН НАПРЕД  ежедневно се търгуват количества, които са между 15 и 20 пъти  ПОВЕЧЕ,  отколкото в България. \r\n   \r\n   За капак в края на юни през борсата беше тествана успешно схема, при която на определени фирми се пуска значително по-евтин ток, на платформата за двустранни (дългосрочни) договори, а повечето играчи изпищяха на умряло. Само че нито министърката, нито журналистутките на Гела са чули и знаят нещо за това? \r\n           На практика Киро Гела дава трибуна на Нуша Електромерката да изпържи както собствените му хора така и фирмите, които влизат в робовладелската организация, на която е председател, а в крайна сметка и всички нас. Ако Гела беше това, за което се и го представят то Нуша трябваше да бъде разкъсана на листенца и цветенца, а след шоуто на входа на телевизора да я чака патрулка, за да я закара в женския затвор. Вместо това те съвместно ни готвят още по-голямо изпържване. С любезното съдействие на бездънно падналите журналистутки. \r\n Гледайте и се учете, как се прави пържола от дебилско месо! \r\n   \r\n \r\n", "date": "2019.07.07", "title": "Кулинарното шоу на Теменужка Петкова в телевизията на Домусчиев"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/397596-%D0%BC%D0%B0%D1%80%D0%B0%D1%82%D0%BE%D0%BD%D0%BA%D0%B0%D1%82%D0%B0-%D0%BE%D1%82-%D1%81%D0%BE%D1%86%D0%B0-%D0%B4%D0%BE-%D0%B4%D0%BD%D0%B5%D1%81%E2%80%A6", "text": "Днешният тинейджър по-малко знае какво е маратонка от баща си. Нищо че се вълнува от разните космически модели, познава ги с подробности, нарича ги „сникърси” и т. н. разновидности. Като застанеш в един магазин за маратонки, наредена e цяла стена, шарени, с цветове електрик, със светлоотражателни части по тях, дебели изпльокани подметки или пък по-тънки. По соца пуснаха маратонки „Ромика”, за които отначало почнаха опашки, бой. Дотогава имаше мода с китайски кецове. А „Ромика“ бяха солидни, от кожа, с дебели бели гумени подметки. Траеха много. Наш завод започна да ги произвежда, за да отговори на търсенето. До 80-те такива обувки не бяха масова мода не само у нас, а и на Запад. Понеже веднага ще скочи да възразява някой претендент за автор на учебниците по история, да уточня, пък който иска да проверява. Модата на маратонките избухва с Майкъл Джордан 1984 г., когато подписва договор с „Найки” и се прочуват специалните му обувки „Еър Джордан”. Производители от цял свят почват да правят подобни за масово потребление. Става мода. И преди това сред младите полека лека се разпространява стилът да се носят кецове и спортни обувки, подобни на нашите гуменки, особено след като през 70-те става мода тичането за здраве в големите градове на Запад. Но звездният миг на маратонките идва с Майкъл-Джордановите. Модата у нас предизвикваше едни големи опашки сутрин (като пуснат „Ромика”) в модерните тогава няколко магазина за спортни стоки в София. Единият в центъра беше до хотел „Рила”, в малката уличка до епархията. Там и австрийски ски-обувки продаваха, това-онова вносно, след 80-те се намираше едно-друго. И аз се обзаведох с „Ромика”, тъмносини. Имаше чисто бели, сиви, не помня още какви. Пазарът се понапълни с тия маратонки, почнаха да ги носят с дънки, като всекидневно облекло, официално и всякак. Така ходеха и на работа и т. н. Мода… И един ден минавам край тоя спортния магазин до хотел „Рила” и гледам голяма опашка. „За какво, бе?” – питам. За маратонки „Адидас”, казват. Някакви излизат с кутии с адидаски, от онези старите бели, кожени, с черни или тъмносини линии отстрани. „Спортпром“ започна тогава да произвежда и „Адидас“ по лиценз. Впечатлих се от опашката и чак се вдъхнових да напиша шеговита дописка как се бият за маратонки. По подобен начин колегата Софрониев от „Стършел” беше написал антрефиле за новооткрития тогава магазин на „Хъш пъпис” на „Дондуков”, с онова хубаво куче на витрината. Той видял в 7,00 сутринта пред него опашка от 30 души и рязко се разсънил. Тогава, макар че псувахме дефицита, някак иронизирахме вещоманията, като нещо не толкова духовно възвисено. А докато някои се правехме на духовно възвисени, нашенци завъртяха бизнес с маратонки. Във великия СССР нямаше никак. Там им викаха „кросовки”. Нашенецът, като иде натам на екскурзия, на гости или по работа (имаше много наши работници в Тюмен и др.), носеше по 3-4 чифта маратонки в куфара. Някои слагаха и по 3-4 чифта дънки от „Кореком. Там маратонките се продаваха за по над 100 рубли чифт. У нас струваха 26 лева. Алъш веришът вървеше… всеки започна да внася у нас и да продава какво ли не. Модата на маратонките са развиваше към все по-шарено, лъскаво и бляскаво, заедно с това през 90-те почна и бурно развитие на подметките, с клетки, с въздух, специални конструкции, материите отгоре ставаха все по-високотехнологични. Стана мода да взимаш новия и новия модел, а те все по-скъпи. У нас някои си доизносваха старите „Ромика“ до края на 90-те. През 1998 г. на едно пътуване из Щатите, в Солт Лек Сити се появи наш емигрант, с маратонки „Ромика“, здрави, запазени… Доизносва си ги човекът, нищо че отишъл в царството на маратонките. Впрочем, оказа се, че и днес една фирма у нас произвежда маратонки „R“, същия модел като „Ромика“, кожа, дебела подметка, наричат ги ортопедични спортни обувки. Изглежда има търсене на тези стари модели. Не носех често маратонки, нямах и повече от един чифт. Но преди години като бях в Ню Йорк, моят домакин там ме вика да тичам с него из Сентръл парк. И аз нямам маратонки, първия ден отидох с него с едни леки обувки. И се засрамих, едни баби тичат там около езерото „Жаклин Кенеди резервоар”, с едни нови маратонки, разтягат се преди тичане, а аз с обувки. Същия ден се набутах в един магазин в Манхатън и купих едни маратонки „New Balance”, намалени за около 60 долара. Сиви, с дебела подметка. Носих ги, срам ме е да кажа –10 години. Даже няколко години по-късно ходих пак до Щатите и пътувах с тях. Когато ги изхвърлих, прокъсани отгоре, ходех с тях само за гъби. Можеха още да се носят, ама викам – айде, стига, ще намеря нови. И взех да търся пак същата марка, подобни. Да, ама не. Като застанеш   няма нито един чифт такива, независимо дали същата марка или друга. Нещо са се променили, не е само до шарения. Ако не искаш шарени, основният избор е черни. И като няма, едни черни вече нося, ама търся като предишните. В сравнение с онези, които носих 10 години, сегашните „New Balance” приличат на ментета от пазара в Илиенци. Търсих и по сайтове – няма същите, нито подобни. Затова не само тинейджъри, и пенсионери вече носят такива лъскави маратонки. На едно винено изложение приказвам с една леля в предпенсионна възраст, съсобственичка на изба в Сицилия. Сериозна жена, строго облечена. Говорихме какво що, по едно време се сбогуваме, жената става иззад масата да ме изпрати и се оказа с панталон и едни ярки маратонки, с най-дебели разпльокани подметки, със светлоотражателни части и т. н., всички екстри. Чудя се – „Глей тая жена какви маратонки си е избрала”. Ама аз не се примирявам да обуя подобни. Избирам, избирам, и се оказва, че има изобилие, но няма голям избор. Не е въпрос на модерност, мода, носталгия по старите неща. Просто всички производители са минали на нови материали, изкуствени, по-евтини. Даже има направени от пластмасови отпадъци, събрани от плажове и от морето – те са по-скъпи, да поощряват екологичната индустрия. И формите им на сегашните маратонки са по-нови, сигурно и те ще излязат от мода един ден. Добре де, някой ще възрази, че сега имало всичко и т. н. Абе, не съм съвсем съгласен, ама не е болка за умиране. Маратонката да ни е проблемът…", "date": "2019.07.07", "title": "Маратонката от соца до днес…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397597-%D1%80%D0%B0%D0%B1%D0%BE%D1%82%D0%BD%D0%B8%D1%82%D0%B5-%D0%BC%D0%B5%D1%81%D1%82%D0%B0,-%D0%BA%D1%8A%D0%B4%D0%B5%D1%82%D0%BE-%D0%BB%D1%8A%D0%B6%D1%86%D0%B8%D1%82%D0%B5-%D0%BF%D1%80%D0%B5%D1%83%D1%81%D0%BF%D1%8F%D0%B2%D0%B0%D1%82", "text": "Най-простата човешка истина - хората лъжат. И то много. Човек лъже, за да прекрати досаден разговор, за да пощади чувствата на другите (или своите собствени), за да улесни социалния или професионалния си живот и по милион различни други причини. До известна степен всеки е насяно с фатка, че в един или друг момент хората, с които работи, го лъжат. Или пък обратното - той сам ги лъже. Невъзможно е винаги да се чувстваш добре, да си въодушевен от работата си, или да си искрено щастлив за колега, който е бил повишен вместо теб.     Но какво да кажем, когато измамата не е, свързана с обикновените ежедневни глупости и емоции, а е неотменна част от работния процес? Ново изследване показва, че една от причините лъжите да са масово разпространени в определени професии е убеждението, че хората с “гъвкаво” отношение към истината всъщност се справят по-добре с работата. Нагласата към лъжците на работното място Като цяло, измамата на работното място се възприема негативно - ако някой се налага да прибягва до лъжи, вероятно не е особено добър в работата си. Измамата вреди на културата на доверие и на екипната работа. Но според скорошни изследвания на американските учени Брайън Гуния и Ема Ливайн, има изключение от това правило - работните места, които се възприемат като силно насочени към продажбите, вместо към клиентите.     Според изследването на подходите в маркетинга, насочеността към клиентите цели задоволяване на нуждите на клиентите, докато насочеността към продажбите е свързана с реализирането на собствените цели на продавача. Определени професии, като продажбите и инвестиционното банкиране, стереотипно се представят като силно насочени към продажбите (въпреки че на практика, специалистите по продажби могат да бъдат и дълбоко загрижени за клиентите, а работещите с клиенти да имат личен интерес).     Гуния и Ливайн са поискали от участниците в тяхното изследване - сред които са били над 500 студенти по бизнес администрация и участници в проучвания на сайта за колективни услуги Amazon Mechanical Turk в САЩ - да оценят доколко дадени работни места от гледна точка на ориентацията им към продажбите, и да оценят хипотетични личности от гледна точка на представата, която създават за компетентност. Пред участниците са били описвани различни ситуации. Например \"Джули\", която при подаването на отчет за месечни разходи, твърди, че таксито й до работа струва повече, отколкото в действителност, \"Джеймс\", който се предструва, че има интерес към ветроходството, за да се сближи с шефа си, фен на яхтите, или други подобни. В крайна сметка участниците са сметнали, че хората, които са подходили с измама, биха били по-добри в професии, насочени към продажбите, и са приоритизирали наемането им.  Общо 84% от участниците са избирали да наемат \"измамници\" за задачи, свързани с насоченост към продажбите, а 75% са избирали да наемат \"честни хора\" за задачи, които не са особено насочени към продажбите. Резултатите са интересни, но не и категорично показателни. Също така не е сигурно доколко убежденията на участниците в изследванията се отразяват в действията на мениджърите по човешки ресурси. Има противоречиви доказателства за товва дали насочеността към клиентите или към продажбите е по-ефективна на практика, въпреки че насочеността към клиентите изглежда има преимущество при реализирането на реални продажби. В скорошното изследване на връзката между измамата и компетенцията, “умишлено събрахме студенти по бизнес администрация, така че да сме сигурни, че стереотипите, които разглеждаме, наистина са присъщи на бъдещи професионалисти в тази област”, обяснява Ливайн от школата по бизнес “Бут” към Чикагския университет. Студентите, стремящи се към мениджърски позиции, “може би наистина вярват, че измамата демонстрира компетенция на тези работни места, и поради това прехвърлят тези убеждения в бъдещи практики на наемане”. Има ли плюсове от лъгането на работното място? Лъжата до известна степен е нещо естествено. “Природата е пълна с измами”, пише философът Дейвид Ливингстън Смит в началото на книгата си “Защо лъжем: Еволюционните корени на измамата и подсъзнанието”. Вирусите мамят имунната система на жертвите си, хамелеоните използват камуфлаж, за да измамят хищниците. Хората не са изключение, включително и на работното място. Мениджърите по човешки ресурси признават, че почти всички кандидати например преувеличават квалификацията си. Измамата е абсолютно необходима на определени работни места (полицаите под прикритие могат да го потвърдят). За някои хора дори дипломацията е синоним на лъжа. Измамата може дори да бъде стратегическа в цяла компания, например когато кол-център инструктира служителите си да се преструват, че се намират в друга държава, заради стереотипите на потребителите. По-общо погледнато, дефиницията за измама на работното място е размита и неясна. Длъжностите, свързани с обслужване на клиенти, и особено типът емоционален труд, полаган от жените, обикновено изискват от служителите да крият емоциите си. Наистина ли искате стюардеса, барман или психиатър да ви казва, че трябва да се притеснявате заради турбуленцията, че ви презира, или че изпитва апатия към вас и терапията, която ви прилага? Определени работни места изискват позиция на приветливост или грижа, които са по същността си поне частично изкуствени (и стресиращи). Както коментира Ливайн, “хората вярват, че тези, които могат да регулират емоциите си, са по-компетентни от тези, които не го могат”. Представянето на несъществуващи емоции е рационално поведение. Това особено важи за инфлуенсърите в социалните медии, които размиват границите между автентичност и убеждаващи похвати. Например Instagram звездите, които организират пищни “изненадващи” годежи, макар че това може да даде обратен резултат, когато илюзията бъде разрушена. Невинни малки лъжи Понякога добронамерената лъжа дори се възприема като по-етична алтернатива. \"В изследванията ми откривам, че много хора приветстват и ценят лъжите, които са казани за тяхно благо. Например \"служителите вярват, че колегите им трябва да ги предпазват от обратна връзка, която те не могат да реализират на практика, и която само цели да ги засегне емоционално, а пациентите в онкологията оценяват фалшивата надежда повече, отколкото подозират онколозите\", коментира Ливайн. Това, което е ключово за \"просоциалната\" лъжа, или типът неискреност, целящ да бъде в полза на другите, е че той не дава нечестно предимство, нито по някакъв начин носи лична изгода на изричащия лъжата. Тук идеята е да се изричат незначителни невинни лъжи просто като форма на грижа за другите. Може и да има културно влияние в този тип нагласа, като някои изследвания твърдят, че хората от колективистични култури е по-вероятно да излъжат, за да запазят достойнството си или да защитят груповата хармония. Едно изследване, в което съавтор е Мишел Гелфанд, психолог от университета в Мериленд, е поставило над 1500 студенти от осем държави в ситуация на бизнес-преговори, където лъжата би донесла изгоди. Тези от по-колективистични държави (като Южна Корея и Гърция) използвали измамата повече от тези, произхождащи от по-индивидуалистични държави (като Австралия и Германия), въпреки че нивото на лъжи като цяло е било високо. От друга страна, \"мисленето извън рамките понякога е свързано с търсене на границите на правилата и преминаването им\", коментира Гелфанд.  Някои изследвания сочат връзка между креативността и неискреността, тъй като за хората, които работят в творчески области, е по-лесно да намират оправдание и рационализация за измамите си. Толерантността (или дори насърчаването) на измамата на работното място е трудна за установяване. Лонг Уонг, професор по мениджмънт в “Сити Юнивърсити” в Хонконг, изтъква, че “всякакви организационни или браншови норми в полза на измамата често се пазят в своеобразна тайна, поне за пред обикновените хора”.  Той обаче се съмнява дали такива организационни или браншови норми биха били устойчиви, като коментира: “Те може да бъдат отхвърлени в дългосрочен план.” Измамата в скромни мащаби не винаги е вредна. Но като цяло, естествено, работните места ще бъдат по-ефективни, ако хората се чувстват свободни да разчитат на истината. Определени видни политици са добър пример за като цяло вредния и внасящ разделение резултат, който може да бъде породен от лъжи на работното място. Така че правят ли ме всички тези скромни лъжи по-добър на работното си място? Вероятно не. Но няма нужда да се стресираме толкова много за тях. Както заявява Ливайн: “Много се интересуваме от това дали другите имат добри намерения спрямо нас, но не винаги ни вълнува дали другите винаги казват истината.”    ", "date": "2019.07.07", "title": "Работните места, където лъжците преуспяват"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/397598-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%B3%D0%B5%D1%80%D0%B1-%D1%81%D0%B5-%D1%81%D1%8A%D0%B1%D0%B8%D1%80%D0%B0,-%D0%B7%D0%B0-%D0%B4%D0%B0-%D0%BE%D1%82%D1%81%D1%82%D1%80%D0%B0%D0%BD%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D1%83%D1%81%D1%82%D0%B0%D0%B2%D0%B0", "text": "На форума в НДК ще присъстват 1200 делегати от цялата страна   Националното събрание на ГЕРБ, което ще се проведе от 12 ч днес в зала 3 на НДК, ще гласува промени в устава на партията и в Изпълнителната комисия.  На форума в НДК ще присъстват 1200 делегати от цялата страна, се казва в съобщение на пресцентъра на политическата формация.  По думите на лидера Бойко Борисов пред журналисти, се очаква той да остане с двама заместници, вместо с трима, както предвижда сегашният устав, а на Изпълнителната комисия да бъдат дадени повече оперативни правомощия.    Промените се налагат, тъй като след изборите за Европейски парламент Цветан Цветанов подаде оставка от всички ръководни партийни позици. Така на практика заместниците на Борисов във формацията в момента са Димитър Николов и Йорданка Фандъкова.      До освобождаването на Цветанов се стигна, след като името му беше замесено в имотния скандал „Апартаментгейт“. В скандала гръмнаха и други лица от кабинета „Борисов 3“ - бившият министър на правосъдието Цецка Цачева, заместник-министъра на енергетиката Красимир Първанов и заместник-министъра на спорта Валя Николова. Заместник областният управител на София Томи Николов също подаде оставка заради „медийни публикации“.     На форума ще бъде гласувано и освобождаването на Румяна Бъчварова като член на Изпълнителната комисия, която беше назначена за посланик на България в Израел.      На предстоящото заседание се предвижда и създаването на нова Комисия по етика, която ще следи както за вътрешнопартийната дисциплина, така и за действията на членовете и ръководните лица на партията. Тя ще бъде помощен орган към Изпълнителната комисия, който при нужда ще извършва проверки и ще предлага наказания.  По време на събранието се очакват и предложения за промяна размера на членския внос за ГЕРБ, който към този момент е 2 лева годишно. През последните дни в централата се обсъждало увеличението му в пъти.. Някои предлагали да се плащат 10 лева на година, други - дори 20 лв. Очакването за този форум на ГЕРБ да е форум на промяната. Борисов трябва да направи едно от двете неща - или да смени лицата, или политиките.По средата на един мандат с нестабилни партньори, а това е много трудно. Остава само смяна на лицата. Форъмът ще отправи послания и към предстоящите местни избори.", "date": "2019.07.07", "title": "Националното събрание на ГЕРБ се събира, за да отстрани Цветанов и да промени устава"}
{"url": "http://www.classa.bg/%D1%81%D0%B2%D1%8F%D1%82/item/397590-%D0%BD%D0%B0%D1%82%D0%BE-%D0%BD%D0%B0%D0%BC%D0%B5%D1%80%D0%B8-%D0%BF%D1%80%D0%B5%D0%B4%D0%BB%D0%BE%D0%B3-%D0%B7%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE-%D0%B2-%D0%B5%D0%B2%D1%80%D0%BE%D0%BF%D0%B0", "text": "НАТО изучава възможността за модернизация на ПРО в Европа, за да може системите да свалят руските ракети, пишат американските медии, позовавайки се на анонимни европейски чиновници Това е свързано с излизането на Русия от ДРСМО, пише „Ню Йорк Таймс”, позовавайки се на европейските чиновници. Отбелязва се, че става дума за системите Aegis Ashore в Румъния и Полша, които могат да се снабдят с модернизирани радари и прихващачи за противодействие на крилатата ракета 9М729.     По-късно в петък генералният секретар на НАТО Йенс Столтенберг заяви, че системата за ПРО в Европа не е насочена срещу Русия. „Системите за ПРО на НАТО не са насочени срещу Русия, не са способни да свалят руски междуконтинентални балистични ракети. Тази система цели отразяването на заплахите извън пределите на евроатлантическото пространство”, заяви генералният секретар на Алианса. Той допълни, че Алиансът ще се адаптира към свят без ДРСМО веднага след прекратяването на действието на договора. „Ще предприемаме координирани и изключително отбранителни усилия. Нямаме намерение да разполагаме ядрени ракети в Европа, но засега не могат да говоря за детайлите на плановете на НАТО”, заключи Столтенберг. По-рано бившият началник на главния щаб на стратегическите ракетни войски на Русия генерал-полковник в оставка Виктор Есин заяви, че САЩ, след излизането си от ДРСМО, могат да разположат своите ракети в Югоизточна и Североизточна Азия, а след това и в Европа.     Превод: В.Сергеев", "date": "2019.07.07", "title": "НАТО намери предлог за засилването на ПРО в Европа"}
{"url": "http://www.classa.bg/%D1%81%D0%B2%D1%8F%D1%82/item/397591-%D1%81%D0%B0%D1%89-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B4%D0%B0-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B0%D1%82-%D1%81%D0%B2%D0%BE%D0%B8-%D0%BA%D0%BE%D1%80%D0%B0%D0%B1%D0%B8-%E2%80%9E%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B8%D0%BB%D0%B8-%D0%BE%D1%82-%D0%BA%D1%80%D0%B8%D0%BC%E2%80%9D", "text": "САЩ планират да модернизират военноморските бази на Украйна на Черно море, което ще им даде възможност да приемат повече бойни кораби на НАТО. Решението за модернизацията е прието заради засилването на напрежението между Русия и Украйна в Черно море, предава Breaking Defence. Според него бойните кораби след модернизирането на базите ще могат да се разполагат на „няколко мили от контролирания от Русия Крим”. Отбелязва се, че и други финансирани от САЩ дейности се водят във военноморските бази в Очаков и Николаев, на по-малко от 100 км от Крим .В тях влизат укрепването и модернизацията на пристаните, строителство на докове, създаване на зони за сигурност и две кораборемонтни бази.     Решението за ускоряването на ремонта на базите е прието след инцидента в Керченския пролив, отбелязва изданието. „Ученията и поддръжката на САЩ са пряк отговор на засилването на военните сили на Русия в Крим, поясни американският военен експерт Майкъл Кофман. Той допълни, че новите оперативни центрове ще позволят на НАТО и САЩ по-добре да следят ситуацията в Русия и да разполагат кораби колкото се може по-близо до Крим. През ноември 2018 година се изостри ситуацията край Керченския пролив. Украинската провокация доведе до това Русия да задържи украински моряци, нарушили държавната граница. На 25 май Международният трибунал по морско право поиска от Русия да ги освободи, но Москва посочи, че това ведомство няма съответната юрисдикция.     Превод: В.Сергеев", "date": "2019.07.07", "title": "САЩ се готвят да разположат свои кораби „на няколко мили от Крим”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397592-%D1%81%D0%B2-%D0%B2%D0%B5%D0%BB%D0%B8%D0%BA%D0%BE%D0%BC%D1%8A%D1%87%D0%B5%D0%BD%D0%B8%D1%86%D0%B0-%D0%BA%D0%B8%D1%80%D0%B8%D0%B0%D0%BA%D0%B8%D1%8F-%D0%BD%D0%B5%D0%B4%D0%B5%D0%BB%D1%8F", "text": "  Св. мъченица Неделя-Кириакия е родена в Мала Азия, навярно в Никомидия, столица на римския император Диоклетиан. Тя била измолено с продължителни молитви чедо на благочестивите родители Доротей и Евсевия. Още от детство се посветила на Бога и решила цял живот да пази целомъдрие. Тя пораснала красива и умна девица. Много младежи търсели нейното съгласие за брак, но тя на всички отказвала с думите, че се е сгодила за Христа и иска да умре девица. Тогава един младеж от знатно семейство, обиден от нейния отказ, съобщил на император Диоклетиан, че цялото семейство на девойката Неделя изповядва християнската вяра. Императорът заточил родителите в гр. Мелитин, гдето те пострадали мъченически, а св. Неделя била подложена на жестоки мъчения: били я с волски жили, рязали я по цялото тяло, горили я с огън. Всичко обаче било напразно. Христос се явил на мъченицата в затвора и я изцерил от раните й. Накрай, след като Неделя решително заявила: «За мене живот е да умра за Христа», мъчителят я осъдил да бъде посечена с меч.     На лобното място разрешили на Неделя да се помоли преди смъртта си. След молитвата тя предала душата си на Господа, без да бъде посечена. Това станало на 7 юли 289 година. Българските царе Асеновци (XII–XIII векове) пренесли мощите й в столицата на Второто българско царство, Търново. До нас се запазило на старобългарски език нейното житие, написано от  , който и превел името на мъченицата от гръцки на български (Кириакия  -Неделя). От това време и до наши дни в България останал обичаят да се превеждат гръцките имена на български. За света Неделя има съответна служба. Тя е преведена в Русия от гръцки на църковнославянски и е издадена в 1866 година.", "date": "2019.07.07", "title": "Св. великомъченица Кириакия - Неделя"}
{"url": "http://www.classa.bg/%D1%81%D0%B2%D1%8F%D1%82/item/397589-%D0%BD%D0%B0%D0%B4-900-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B8-%D0%BD%D0%B8%D0%BA%D0%B0%D0%BA%D1%8A%D0%B2-%D0%BE%D1%84%D0%B8%D1%81-%D1%82%D0%BE%D0%B2%D0%B0-%D0%BB%D0%B8-%D0%B5-%D0%BC%D0%BE%D0%B4%D0%B5%D1%80%D0%BD%D0%B8%D1%8F%D1%82-%D0%BD%D0%B0%D1%87%D0%B8%D0%BD-%D0%B7%D0%B0-%D0%BF%D1%80%D0%B0%D0%B2%D0%B5%D0%BD%D0%B5-%D0%BD%D0%B0-%D0%B1%D0%B8%D0%B7%D0%BD%D0%B5%D1%81", "text": "Все по-популярна става тенденцията фирмите да се отърват от офисите си изцяло, но дали това е добро или лошо за служителите? Много от работещите при такива условия са убедени в ползите от това. Кейт Хюстън ръководи екипа на разработчиците на Automattic, голяма мултинационална компания, в която всеки един от 930-те служители работи дистанционно. За фирмата изобщо няма фиксирано присъствие в офиса. \"Това е дълбока част от нашата култура, никой вече не споменава офисите. Аз съм свободна от офиси. Всички обичаме свободата, а когато се налага да се видим, пътуваме. Така се наслаждаваме максимално и на тези приключения\", обяснява тя пред BBC 5. Нейният работодател е една от малкото към момента компании, които избират да нямат централен офис. Все по-често обаче това се среща сред фирмите, особено в технологичния бранш.     По-бързата интернет връзка, приложенията за чат, размяна на съобщения и видеоразговори, както и създаването на софтуер за съвместна работа и мониторинг, позволяват на някои фирми да се отърват изцяло от офисите си. \"Спестени разходи\" Вместо това те наемат персонал от различни места по света и ги приканват да работят от дома си или от споделени работни помещения, близо до мястото, където живеят. Служителите на Automattic работят в 70 различни страни и вместо да плащат за централен офис, компанията плаща за полетите на персонала за редовни срещи през цялата година. Той заплаща също на работниците да оборудват домашните си офиси и им помага да посрещнат разходите за наемане на работно място или за напитки, ако работят в кафене. Но това продължава да е по-евтина опция от централен офис. \"Определено има пестене на разходи. Ако не разполагате с офис, не харчите пари за офиса, особено в технологичните центрове като Лондон, Сан Франциско и Ню Йорк, където разходите за наеми на помещения са шокиращо високи\", казва Кейт. \"И все пак ние наистина оценяваме времето прекарано в личен контакт, имаме тези редовни срещи. Има по една за цялата компания, която се случва всяка година, а повечето екипи се срещат по още два пъти или повече. Ние харчим пари за това, за да летим заедно. С моя екип се срещнахме по-рано тази година в Тайланд\", добавя още тя. \"Нарастваща тенденция\" Работата от разстояние бележи все по-голяма популярност, подхранвана най-вече от самонаетите, фрийлейсърите и онези, които държат на гъвкавите взаимоотношения и гъвкавото работно време. В момента само във Великобритания над 1,54 млн. души работят от дома си. Това е почти двойно в сравнение с 884 000 преди десет години, показва проучването на Службата за национална статистика на работната сила във Великобритания, най-голямото проучване на условията за заетост в страната. Така в момента някои фирми дори отхвърлят идеята за задължителния офис дори за ръководството, какво остава за работно пространство за персонала. \"Това определено е тенденция към увеличаване. Отказването от офиса със сигурност е много ценово ефективно и привлекателно решение за стартиращи фирми\", казва Илке Инчеоглу, професор по организационно поведение в Business School на Университета на Ексетър. От гледната точка на служителите, по негови думи, това също има своите сериозни ползи - не ти се налага да пътуваш до офиса. А в големи градове това наистина означава нещо. Проблемите пред работата \"от вкъщи\" Отдалечената работа може да звучи идилично за всеки, който е трябвало да пътува в пиковите часове на един натоварен град като Лондон, в който пътят само в едната посока може да отнема и 2-3 часа. Все пак обаче не трябва да се забравят и недостатъците на работата от вкъщи. \"Някои хора смятат за предизвикателство да теглят границата между работа и домашния живот. Ако винаги работите от дома си, защото нямате офис, тогава къде спира работата и къде започва личният ви живот? Затова е важно да предприемете стъпки, които да подсигурят, че има граници и те се спазват\", обяснява проф. Инчеоглу. Съществуват и други рискове при работата от дома. От благотворителната организация в областта на психичното здраве \"Разум\" подчертават, че работещите от вкъщи хора са изложени на по-висок риск от това да се чувстват самотни и изолирани. Въпреки това, при работа в бизнес, в който всички работят от вкъщи, рискът може да бъде намалян, смята проф. Инчеоглу. \"Чувството, че сте изолирани, определено е риск от дистанционна работа, но ако всички са в една и съща лодка, тогава вече усещате чувство за свързаност.\" Такъв е случаят на Джес Симс. Преди тя е работила в компания, където всички са работили твърдо от офиса с изключение на нея. Сега тя вече работи за напълно колектив на свободна практика, наречен \"The Doers\", в който всеки един от членовете работи дистанционно. Разликата е осезаема и в екип, в който всички са разпръснати (а не само ти), нещата стават много по-леко. \"Когато сте отдалечени, но всички останали са на едно и също място, все едно наблюдавате през прозореца всички приятелски отношения в офиса, но не можете да се включите\", казва тя. \"Хората забравят да ви информират, защото просто не сте наоколо през цялото време. Трябва да ги преследвате и да им напомняте, че съществувате. Сега работя с отдалечен колектив и всички сме в една лодка, всички работим от домовете си. И така сме малко по-наясно с това, което всеки се чувства и се грижи един за друг\", допълва Симс. \"Добра комуникация\" Кейт Хюстън вярва, че напълно дистанционната работа може да има положително влияние за комуникацията като цяло. \"Отдалечената работа прави проблемите в самия работен процес по-ясни и след това можем да се заемем постепенно да ги адресираме. Ако работите в същия офис, лесно можете да си помислите: 'О, ние всеки ден обядваме заедно, така че сме един сплотен екип, който се подкрепя взаимно', но това не е непременно вярно\", обяснява тя. \"Когато вашият екип се разпространява по целия свят, подобно на моя в момента, вие мислите много по-целенасочено за това как да изградите себе си като екип, уверявате се в качеството на общуването и на комуникацията и документирате нещата далеч по-ясно.\"  ", "date": "2019.07.07", "title": "Над 900 служители и никакъв офис - това ли е модерният начин за правене на бизнес"}
{"url": "http://www.classa.bg/%D1%81%D0%B2%D1%8F%D1%82/item/397580-%D0%BC%D0%B5%D0%B3%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D1%81%D0%B0%D1%89-%D0%B2-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-30-%D0%B3%D0%BE%D0%B4%D0%B8%D0%BD%D0%B8", "text": "Част от разлома Сан Андреас в Южна Калифорния е най-вероятният кандидат за генериране на голямо земетресение в САЩ през следващите 30 години, според проучване, публикувано малко преди силните земетресения, които в последно време преживя този щат. Екип, ръководен от геолога Сузане Янеке, от Държавния университет в Юта, посочи като точка за потенциално изпускане на енергия определен участък от 25 километра в близост до мексиканската граница, който е показал слаба активност през последните 300 години. „Смяташе се, че възможното място е близо до плажа Бомбай в Калифорния, но работата ни предполага, че може да има по-дълъг бушон на юг», казва Янеке. Тя отбеляза, че може да има земетресение далеч по-силно от оценките, направени в миналото за разлома Сан Андреас. Ученият обяснява, че въпросният обект съдържа две важни разклонения на разлома, разположени почти паралелно, с други трансверзални фрактури наподобяващи структурата на стълбище. Назован Escalera Durmid от изследователите, районът се намира на около 300 километра юго-югоизточно от епицентъра на последната реплика на земетресението от 4 юли, най-мощното в района за повече от две десетилетия, възникнало в тектоничния разлом. \"Не е ясно как предишните земетресения са взаимодействали с тази структура и това прави бъдещото поведение трудно предсказуемо\", каза Янеке, добавяйки, че \"за щастие тя се простира в област, локализирана по-далеч от главните населени места, отколкото досега се смяташе\".", "date": "2019.07.07", "title": "Мега-земетресение в САЩ в рамките на следващите 30 години"}
{"url": "http://www.classa.bg/%D1%81%D0%B2%D1%8F%D1%82/item/397581-%D1%81%D0%B4%D0%B5%D0%BB%D0%BA%D0%B0-%D0%BF%D0%BE-%D0%B7%D0%B0%D0%BF%D0%B0%D0%B4%D0%B5%D0%BD-%D1%81%D1%82%D0%B8%D0%BB", "text": "И какво сега?   САЩ едностранно напуснаха „най-лошата сделка“ – ядреното споразумение с Иран, въпреки, че Европа (там разни Германия, Франция, Великобритания и други американски пудели) + някакво си ООН, дето се води уж някакъв важен орган (иначе е някакъв орган де), Техеран спазва абсолютно всичко по договора и няма никакво подозрение, че се опитва да прави шменти-капели. След това САЩ се закани да налага санкции на всеки който търгува с Иран (разрешава се само износа на храни и лекарства за иранците). Европейците, дето иначе са егати мощните и важните и имат някакъв глас в международната политика общо взето … клекнаха. Видиш ли той Иран спазва честно и почтено споразумението, подписано и съгласувано с международната общност, амааааааа, европейските компании (разбирай държави) за да си нямат проблеми с американския пазар (т.е. За да могат да продължат да печелят, напук на разните му там думички като международно право, обективност и т.н. повтаряни от съответните правителства – да не забравяме така често повтаряното Rule of Law) чисто и просто спират да бачкат с иранците. Въпреки, че според собствените им правителства, издигащи на пиедестал разни си там (явно) нищо незначещи принципи и законност, Иран не е нарушил нищо и все пак бива наказан.     (обаче реват, че т.нар. диктатури – Русия, Иран, Китай, Венецуела, Северна Корея и който е там на топа на устата, видиш ли не спазвали такива общоприети от Западния свят принципи и законност) И сега Иран общо взето си каза – “след като САЩ напуснаха сделката и ни заплашват с тотално унищожение, а европейците не ни подкрепят, освен дрънкайки безсмислено пред камерите, то ние също спираме да спазваме условията на споразумението и започваме да си произвеждаме ядрения продукт над договорените лимити.” И веднага САЩ, Германия, Франция и т.н. скочиха срещу Иран „Ама как така няма да спазвате сделката? Придържайте се, или …. ! „ , “Няма да позволим на Иран да се сдобие с ядрено оръжие!“ „Само Израел може да има ядрено оръжие и да не подлежи на международните регулации важащи за ядрените сили!“ Усещате ли какво сътвори Запада – измислиха нов тип сделка, споразумение, в което трябва да участва само една страна и тя трябва да спазва условията. Без да има отсрещна страна. Как става тоя фокус, остава мистерия. Тука не говорим дали Иран са добри или дали извършват екзекуции за неща, за които на Запад се налага глоба или се лежи някоя друга година (всъщност, Саудитска Арабия, дето е сред най-добрите приятели на Запада, екзекуциите са доста повече от тия в Иран – ама на тях не им се карат, щото харчат много пари за американско и европейско въоръжение. Което е движещо за западната икономика. Споменете си, че когато саудитците си утрепаха оня в посолството в Турция, няколко европейски държави измънкаха как това е много лошо и няма как да подкрепят държава, която извършва подобни работи, амааа няма как да спрат оръжейните доставки за нея, щото “икономиката, работните места …”) Иран реално остана единствената страна по споразумението и е длъжна да продължава да го спазва ?  ", "date": "2019.07.07", "title": "Сделка по Западен стил"}
{"url": "http://www.classa.bg/%D1%81%D0%B2%D1%8F%D1%82/item/397582-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B8%D1%81%D0%BA%D0%B0-%D0%BA%D0%BE%D0%BD%D1%84%D0%B8%D1%81%D0%BA%D0%B0%D1%86%D0%B8%D1%8F-%D0%BD%D0%B0-12-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%E2%80%9E%D0%B5%D0%BB-%D1%87%D0%B0%D0%BF%D0%BE%E2%80%9C-%D0%B3%D1%83%D0%B7%D0%BC%D0%B0%D0%BD", "text": "Правителството на САЩ поиска конфискация на 12,666 милиона долара от наркотрафиканта Хоакин 'ел Чапо' Гузман Лоера, който остава в Центъра за корекция (затвор) в Ню Йорк, след като бе признат за виновен по всички обвинения срещу него. В писмо, адресирано до съдия Брайън Коган, разпространено от информационната агенция \"Ефе\", правителството на САЩ направи \"искане за конфискация\" на 12,666 милиона долара срещу мексиканския наркотрафик, който ще чуе присъдата си на 17 юли, въпреки че най-вероятно ще бъде осъден на доживотен затвор. В сряда, съдия Брайън Коган отрече искането да се повтори процесът срещу мексиканския наркотрафикант, което защитата на капо поиска през март, твърдейки, че най-малко петима членове са нарушили заповедта на съдия Брайън Коган, да не следят делото в медиите и да нямат комуникация между тях. Защитата на капото също беше поискала Коган да му позволи два часа седмично упражнения на открито в Нюйоркския затвор, както и достъп до тапи за уши и шест бутилки вода на седмица, но правителството на САЩ поиска да му бъде отказано, заради риск от евентуално бягство. На 12 февруари Гусман Лоера бе признат за виновен по десетте обвинения срещу него и може да бъде осъден на доживотен затвор за престъпленията международен заговор за производство и разпространение на кокаин, хероин, метамфетамини и марихуана.", "date": "2019.07.07", "title": "Правителството на САЩ иска конфискация на 12 милиона долара от „Ел Чапо“ Гузман"}
{"url": "http://www.classa.bg/%D1%81%D0%B2%D1%8F%D1%82/item/397583-%D0%B8%D0%B7%D0%B4%D0%B8%D0%B3%D0%BD%D0%B0%D1%85%D0%B0-%D0%B2-%D1%80%D0%BE%D0%B4%D0%BD%D0%B0%D1%82%D0%B0-%D0%B9-%D1%81%D1%82%D1%80%D0%B0%D0%BD%D0%B0-%D1%81%D1%82%D0%B0%D1%82%D1%83%D1%8F-%D0%BD%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF,-%D0%BA%D0%BE%D1%8F%D1%82%D0%BE-%D1%81%D0%B5-%D0%BE%D0%BA%D0%B0%D0%B7%D0%B2%D0%B0-%D1%81%D1%80%D0%B0%D0%BC-%D0%B7%D0%B0-%D1%81%D0%BB%D0%BE%D0%B2%D0%B5%D0%BD%D1%86%D0%B8%D1%82%D0%B5", "text": "Статуя на Мелания Тръмп, която бе издигната този петък в Рожно (Словения), разположен близо до Севница, родното място на първата дама на САЩ, е широко критикувана и описана като \"срамна\" от местните жители, защото не прилича по нищо на съпругата на американския президент Доналд Тръмп, според канал ITV. Скулптурата в натурален размер, с вдигната за поздрав лява ръка, е поръчана от американския художник Брейд Дауни и е създадена от местния майстор Алес Зупевк, известен като \"Макси\". Според канала, единственото изискване, наложено на Макси, е било скулптурата на първата дама да е в същия цвят като палтото, което Мелания Тръмп носеше по време на встъпването в длъжност на съпруга си през януари 2017 г., което и бе изпълнено от занаятчията. Резултатът остава на преценката на зрителите. Много жители на Розно се оплакаха, че скулптурата на Мелания Тръмп е по-сходна с вида на Смърфиета, героиня от комикса „Смърфовете\". \"Изобщо не прилича на Мелания, това е Смърфиета\", каза местен жител, цитиран от ITV. \"Не е добре, срамно е, това е, което трябва да кажа\", каза друг, изразявайки общото възмущение от изкривения образ на красавицата – повод за национална гордост на словенците.", "date": "2019.07.07", "title": "Издигнаха в родната й страна статуя на Мелания Тръмп, която се оказва срам за словенците"}
{"url": "http://www.classa.bg/%D1%81%D0%B2%D1%8F%D1%82/item/397584-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-%D0%BB%D0%B8-%D1%81%D1%80%D0%B5%D0%B4%D0%BD%D0%B8%D1%8F%D1%82-%D1%87%D0%BE%D0%B2%D0%B5%D0%BA", "text": "\"Макар че нищо не е по-несигурно от отделния живот, няма нищо по-сигурно от средната продължителност на хиляда живота.” Това твърдение често е приписвано на математика от 19 век Елизър Райт, който не случайно е бил експерт по животозастраховане. В основата на този афоризъм е скрита могъщата идея за средната стойност. Идеята да се осредни продължителността на хиляди животи например е абсурдно проста, пише Тим Харфорд за Financial Times. Но Стивън Стиглър, историк и статистик, смята, че това е най-радикалната статистическа операция измисляна някога. Средната стойност има странно влияние над начина, по който мислим, и не винаги благоприятно. Не знаем кой е измислил аритметичната средна стойност. Статистикът Чърчил Айзенхарт веднъж се е опитал да проследи нейната история. Средната стойност първоначално е била използвана като начин да се обединят различни наблюдения, които би трябвало да са идентични, но не са – например оценките за посоката на магнитния полюс. През 1635 г. математикът Хенри Джелибранд е използвал терминът „средна стойност”, за да опише средата между най-ниската и най-високата стойност, но през 1668 г. човек с инициалите Д.Б. е цитиран да описва средната стойност по начин, който дава основание да го смятаме за изобретател на концепцията. Защо тази концепция е толкова мощна? Както казва професор Стиглър в „Седемте основи на статистическата мъдрост”, „можете всъщност да придобиете информация като изхвърляте такава”. Това е вярно в простия смисъл, че твърде много числа са объркващи: 50 млн. души са умрели миналата година, но дори някак да можех да ви покажа списък с тяхната възраст, трудно бихте могли да си направите някакъв извод. Средната стойност също така елиминира грешки. В контекста, в който Джелибранд и Д.Б. пишат, определянето на средна стойност поправя грешки в оригиналните наблюдения. Това по никакъв начин не е било очевидно. Когато се сблъсква с противоречиви измерители, инстинктът на математика е да избере най-добрия и да отхвърли останалите. Вземането на средна стойност е много по-добър начин да се елиминрат грешките. Но и в този метод има капан, тъй като не цялaта вариация се дължи на грешки. Капанът бил забелязан през 1830 г. от влиятелния статистик Адолф Кветелет, който бил също астроном и основател на идеята за „социалната физика” – използването на статистически техники за разбиране на хората и обществото.     Кветелет ни кара да си представим, че хиляда скулптори са направили копие на прочута статуя на гладиатор. Всяко копие ще има грешки и несъвършенства, но средно те ще представляват перфектно копие на оригинала. Дотук добре. Но Кветелет продължава – ако осредним мерките на хиляда реални войници, ще получим идеалният войник. „Средният човек” е била мярката на Кветелет за съвършенство. Но както изтъква Тод Рос в „Края на средната стойност” логиката на Кветелет е една безсмислица. По-дълго копие на статуята може да се приеме за грешка, но по-висок войник не е – той има своите предимства. Кветелет е имал своите критици. Неговият съвременник, математикът А.А. Курно, правилно твърди, че средният човек вероятно не съществува. Викторианският статистик Франсис Галтън е бил пленен от средните стойности, но казва: „Никой статистик не мечтае да обединява обекти в една група, която няма общ център... ако направим това, резултатът би бил чудовищен и безсмислен.” Но идеята за средната стойност като съвършена не отмира. В епохата на масовото производство тя е твърде удобна. Продуктовите мениджъри и архитектите модернисти намират за по-лесно да проектират за средния човек. През 1943 г. скулпторът Ейбръм Белски и акушерът Робърт Дикинсън превръщат метафората на Кветелет в реалност, извайвайки статуите Норман и Норма, базирани на средните мерки на 15 хил. млади хора. Американската преса се влюбва особено в Норма: тя се е считала за женско съвършенство, поне от мъжка гледна точка. (Няма как да наречем тази статуя „чудовищна”.) Въпреки това опитите да се намери реална жена, която отговаря на нейните пропорции, са били неуспешни. Да си среден не означава да си съвършен, но е също толкова рядко. Не трябва повече да попадаме в този капан. Още по-трудно е да персонализираме, отколкото да стандартизираме, но не е невъзможно. Най-добрата оценка за лекарствата не идва от средния им ефект върху хиляди пациенти. Социалните грижи биха се провалили, ако са насочени само към средния бенефициент, или пък образование за средния ученик. Прогностичен модел, който средно е верен, всъщност би бил много опасен. Елизър Райт е бил напълно прав да констатира, че отделният живот е несигурен, но никога не трябва да правим извода, че средният живот е идеален.    ", "date": "2019.07.07", "title": "Съществува ли \"средният\" човек?"}
{"url": "http://www.classa.bg/%D1%81%D0%B2%D1%8F%D1%82/item/397585-%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D1%82%D0%B5%D0%BB%D0%B5%D0%BF%D1%80%D0%BE%D0%BC%D1%82%D1%8A%D1%80%D0%B0-%D0%B7%D0%B0-%D0%B8%D0%B7%D1%80%D0%B0%D0%B7%D0%B0-%D0%B7%D0%B0%D0%B2%D0%B7%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B5%D1%82%D0%B8%D1%89%D0%B0-%D0%B2%D0%B5%D0%BA-%D0%BF%D1%80%D0%B5%D0%B4%D0%B8-%D0%BF%D0%BE%D1%8F%D0%B2%D0%B0%D1%82%D0%B0-%D0%B8%D0%BC", "text": "Президентът на САЩ Доналд Тръмп заяви, че неизправността на телепромтъра по време на неговата реч на Деня на независимостта на САЩ на 4 юли е причина за погрешното му изказване за „завземането на летища.\" Когато говореше за \"най-голямата история, разказана някога, историята на Съединените щати\", президентът каза, че борбата на бунтовническите войски за еманципацията на тринадесетте британски колонии, които са довели до създаването на страната, включвала завземането на летища, въпреки че тези събития са настъпили цял век преди изобретяването на авиацията. \"Армията ни пазеше въздуха, разбиваше стените, завземаше летищата\", каза президентът. Ден по-късно ръководителят на САЩ коментира собствената си декларация и обясни, че грешката се е случила поради проблемите, свързани с повреда поради дъжда на телепромтъра, по време на речта му. \"Имахме много дъжд\", каза Тръмп пред репортери близо до Белия дом. \"Всъщност, точно на средата на това изречение, телепромтърът спря, и не е добро усещането, когато си пред милиони и милиони хора по телевизията\", каза той, добавяйки, че той знаел речта много добре, поради което е успял да я произнесе и без телепромтъра. От своя страна, социалните мрежи не останаха безразлични към тази грешка и показаха версията си за това, какво е било \"завземането на летищата\" на Тръмп. \"Току-що чух част от речта на Тръмп, толкова съм благодарен на президента, че ни напомни за тази забравена част от нашата история. За щастие тогава британците все още бяха на коне и не бяха противник за самолета на Джордж Вашингтон SR-71. И така, след като сме завзели летищата, той успя да се приземи безопасно\" погаври се потребителят в Twitter.", "date": "2019.07.07", "title": "Тръмп обвини телепромтъра за израза\" завземането на летища\" - век преди появата им"}
{"url": "http://www.classa.bg/%D1%81%D0%B2%D1%8F%D1%82/item/397586-%D0%BB%D0%BE%D0%BF%D0%B5%D1%81-%D0%BE%D0%B1%D1%80%D0%B0%D0%B4%D0%BE%D1%80-%D0%BF%D1%80%D0%B5%D0%B2%D1%80%D1%8A%D1%89%D0%B0%D0%BC%D0%B5-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%BE%D0%BF%D1%86%D0%B8%D1%8F,-%D0%B0-%D0%BD%D0%B5-%D0%BF%D1%80%D0%B8%D0%BD%D1%83%D0%B4%D0%B0-%D1%82%D0%BE%D0%B2%D0%B0-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D0%BF%D1%80%D0%B0%D0%B2%D0%B5%D0%BD%D0%BE-%D0%BF%D0%BE-%D1%81%D0%B2%D0%B5%D1%82%D0%B0", "text": "Президентът на Мексико Андрес Мануел Лопес Обрадор заяви, че правителството му подрежда миграционния поток, тъй както \"никога не е бил осъществяван\" никъде по света, чрез плана за развитие за Централна Америка. Почти месец след като правителствата на Доналд Тръмп и Лопес Обрадор стигнаха до споразумение, което спря налагането на мита за продуктите от Мексико, в замяна на контрол на потока от имигранти към Съединените щати, президентът каза, че се спазват човешките права на мигрантите. \"На мигрантите се предлагат варианти за работа, така че миграцията да е опционална, а не принудителна, нещо, което никога не е било правено никъде по света, досега се е мислело само за използването на сила и принудителни мерки \", каза Лопес Обрадор при пристигането си в Тапачула, в щата Чиапас. Президентът на Мексико заяви, че законът се спазва и че на мигрантите се предоставят възможности, като част от плана за развитие на Централна Америка с обща инвестиция от 10 милиарда долара, един от стълбовете на неговата администрация. В понеделник Тръмп временно изключи възможността за налагане на мита за Мексико, тъй като неговият колега извършва \"страхотна работа\" по отношение на ограничаването на миграционните потоци. За да изпълни искането на Вашингтон, правителството на Лопес Обрадор реши разполагането на 6 000 члена на Националната гвардия на 23 гранични пункта на юг в латиноамериканската нация.", "date": "2019.07.07", "title": "Лопес Обрадор: \"Превръщаме миграцията в опция, а не принуда: това никога не е правено по света\""}
{"url": "http://www.classa.bg/%D1%81%D0%B2%D1%8F%D1%82/item/397587-%D0%B5%D0%B2%D1%82%D0%B8%D0%BD%D0%B8%D1%82%D0%B5-%D0%BF%D0%B0%D1%80%D0%B8-%D1%81%D1%8A%D0%B7%D0%B4%D0%B0%D0%B2%D0%B0%D1%82-%D0%B7%D0%BE%D0%BC%D0%B1%D0%B8%D1%82%D0%B0", "text": "Дългосрочните лихви спаднаха много. И ако мислите, че те няма да продължат да падат, помислете отново, пише Брет Арендс за MarketWatch. Албърт Едуардс, стратег в SG Securities, наскоро посочи, че никой от експертите, запитани от Wall Street Journal в началото на годината, не е предвиждал, че доходността по 10-годишните американски ДЦК ще спадне под 2,5%. Настоящото ниво е вече 2%. Мисля, че можем да изхвърлим тези прогнозиращи модели. Едуардс добавя, че в продължение на години икономистите казваха, че дългосрочните лихви никога няма да паднат до нулата. Въпреки това в момента в Европа те са отрицателни. Инвеститорите, например, плащат 0,5% годишно за привилегията да заемат средства на правителството в Швейцария. Дори в САЩ реалните лихви по 10-годишните ДЦК са едва 0,29%. Преди поколение бяха обикновено 2% или повече.     Западните икономисти казваха, че нулевите лихви са странно и уникално нещо, което може да се види само в Япония. Точно като хората, които ядат сурова риба. Днес обаче лихвите в Европа са дори по-ниски от японските. Когато американските лихви се сринаха през 2011-12 г., ни уверяваха, че това е еднократно събитие, което няма да се повтори. Когато се случи отново през 2016 г., ни казваха, че никога няма да се потрети. Сега се случва за трети път и предполагам, че скоро ще започнат да ни уверяват, че това е временен ефект и няма от какво да се притесняваме. Банката за международни разплащания (БМР - централната банка на централните банки) обаче смята, че има причина за безпокойство и това са корпоративните зомбита, които убиват икономиката. Те са резултат от ниските лихви. БМР открива, че от 80-те години насам спадащите лихви правят все по-лесно за лошите компании с калпав мениджмънт и ужасни продукти да остават в бизнеса дълго след като е трябвало да си отидат. Тези зомби компании остават живи благодарение на това, че могат да продължат да заемат средства, като непрекъснато удължават периода на изплащането. А когато парите са евтини, това е страхотно за зомбитата. Ниските лихви са свързани с растящия брой на зомбитата, констатира БМР. В момента има наистина много зомбита. БМР смята, че поне 12% от нефинансовите компании на основните развити борси може би са зомбита по широките критерии на определението. Това е епидемия – в началото на 90-те делът им бе около 2%. Зомбитата са лоши за икономика. Забравете, че сте икономист. Помислете за най-лошата компания, за която сте работили. За всичкото разхищение – парите, времето и усилията, прахосани от мениджъри идиоти и бюрократи егоисти. Сега вече можем да разберем защо икономическият растеж бе толкова вял в продължение на поколение и защо борсата зависи толкова от Федералния резерв. Икономистите са съгласни, че всички щяхме да сме по-добре, ако лошо управляваните компании бяха избавени от  страданията си. Но докато лихвите са ниски, те ще продължават да кретат. Зомби компаниите никога не са били толкова добре. Със спадането на доходността по 10-годишните американски ДЦК, спадна и тази по корпоративните облигации с неинвестиционен рейтинг – това са ставките, по които заемат зомбитата. От началото на годината средната доходност по тези облигации се понижи от 8% на 6%, според Bank of America Merrill Lynch. Едуардс твърди, че се намираме в икономическа ледена епоха. Според БМР има твърде много зомбита. Американският президент Доналд Тръмп пък е клоун. Това е някакъв филм на ужасите. Но да погледнем от добрата страна. Уолстрийт в момента купонясва. Индексът Dow Jones Industrial Average  се покачи с близо 2000 пункта, откакто по-рано през юни инвеститорите започнаха да очакват ново понижение на лихвите от Фед. Индексът  S&P 500 пък се повиши със 7,5%. Какво би могло да се обърка?    ", "date": "2019.07.07", "title": "Евтините пари създават зомбита"}
{"url": "http://www.classa.bg/%D1%81%D0%B2%D1%8F%D1%82/item/397588-%D0%B1%D0%B8%D1%82%D0%BA%D0%BE%D0%B9%D0%BD-%D1%81%D0%B0%D0%BC%D0%BE%D0%B7%D0%B2%D0%B0%D0%BD%D0%B5%D1%86%D1%8A%D1%82-%D0%BA%D1%80%D0%B5%D0%B9%D0%B3-%D1%80%D0%B0%D0%B9%D1%82-%D0%B1%D0%B5-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B5%D0%BD-%D0%B2-%D0%B4%D0%B5%D0%BB%D0%BE%D1%82%D0%BE-%D0%BA%D0%BB%D0%B5%D0%B9%D0%BC%D0%B0%D0%BD", "text": "Комедията покрай опитите на Крейг Райт да докаже, че всъщност той е създателят на Биткойн, Сатоши Накамото, тази седмица пое нов обрат.   Документите, представени по време на съдебния процес по делото Клейман, изглежда напълно отричат версията на Райт. Въпреки сериозните усилия на измамника да заблуди съда, той в крайна сметка бе разкрит заради  един шрифт.     Сред доказателствата, представени по време на изслушването в сряда, 3-ти юли, присъстваше и документ, за който се смяташе, че свидетелства за сътрудничеството между  и вече починалия Клейман.     Поглед към метаданните на документа разкриват много странна бележка за авторските права от 2015 г., свързана с Calibri – тип шрифт, използван в Microsoft Word. Интересното е, че шрифътът се използва от 2007 г. насам, но успоредно с актуализираните версии неговите авторски права също се актуализират.     По някакъв начин Крейг Райт успя да изготви документ от 2012 г., който реално можеше да бъде написан не по-рано от 2015 г. според метаданните. Този вид стратегия се превърна в запазена марка на Райт през последните години. Призоваваме читателите да хвърлят поглед върху планината от доказателства, разкриващи подлия подход на псевдо Сатоши. Адвокатът на ищеца също така представи две версии на един и същ документ – една версия от 2011 г., а другата от 2014 г. Ако това съобщение от Клейман до Райт се окаже автентично, то би действало като доказателство за известно сътрудничество между двете страни.    ", "date": "2019.07.07", "title": "Биткойн самозванецът Крейг Райт бе разобличен в делото Клейман"}
{"url": "http://www.classa.bg/%D1%81%D0%B2%D1%8F%D1%82/item/397579-%D0%BF%D0%B0%D1%81%D0%B0%D0%B6%D0%B5%D1%80%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%B8%D0%B7%D0%B1%D1%8F%D0%B3%D0%B0-%D1%81-%D0%BF%D1%8A%D0%BB%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%BE%D1%82-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D1%81%D1%82%D1%80%D0%BE%D0%BC%D0%B1%D0%BE%D0%BB%D0%B8", "text": "Видео, което показва огромното изригване на вулкана Стромболи (Италия), заснето от кораб, който избягва с пълна скорост от едноименния остров близо до Сицилия, бе публикувано в интернет. Изригването, което се случи на 3 юли, изпрати един огромен облак от пепел на два километра височина и предизвика една смърт и две наранявания, пише вестник „Република\". На остров Стромболи, разположен в Тиренско море, живеят само няколкостотин души. Вулканът е един от най-активните в Италия и е известен с честите си изригвания. Стефано Бранка, член на Националния институт по геофизика и вулканология, описа тази неотдавнашна дейност като \"пароксизмално изригване\", което се случва, когато магма с високо налягане експлодира в плитък подземен резервоар.", "date": "2019.07.07", "title": "Пасажерски кораб избяга с пълна скорост от изригването на вулкана Стромболи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/397576-%D0%B7%D0%B0%D1%89%D0%BE-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D0%BF%D1%80%D0%B5%D0%B4%D0%BF%D0%BE%D1%87%D0%B5%D1%82%D0%B5-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D0%B0%D1%80%D0%B8", "text": "Кажеш ли на висок глас, че положението е лошо, имаш повече шанс да видят в теб спасител. Има обаче и друга, по-важна причина новият ген. директор на БНТ Емил Кошлуков сам да се вкара в разговора за пари, пише Г. Лозанов.       Изборът на Емил Кошлуков за генерален директор на БНТ потвърди подозрението ми, че това е отдавна замислен сценарий, според който Кошлуков е трябвало да се озове на този пост още с предишния конкурс през 2017 г. Но липсата на необходимия управленчески стаж му е попречила и на „неговото място” временно е отишъл Константин Каменаров, а Кошлуков е бил принуден да преседи година-две като програмен директор на Канал 1. И сега вече нищо да не е в състояние да му попречи да стъпи на върха на БНТ. Новият конкурс даде и нови доказателства за валидността на този сценарий. Център на представянето на Кошлуков беше следният противоречив сюжет: от една страна той разобличаваше ръководството на телевизията, че е направило неправомерно високи разходи за програмно съдържание, които са я довели до фалит, но от друга в качеството си на програмен директор отказа да поеме каквато и да е било отговорност за тях. Защото в тази си роля нищо не е можел да направи и не е правил. Тогава защо безропотно я е изпълнявал до последно?      И то въпреки откровения конфликт на интереси – едно и също лице да е програмен директор на Канал 1 и водещ на предаване в Канал 1. Отговорът е очевиден – трябвало му е да трупа стаж на ръководен пост. И същевременно е искал да се наложи като лице на БНТ, която се е готвел скоро да оглави. Защо тази рискована стратегия? Следващият въпрос, който възниква е: защо тогава за автопромоцията си пред СЕМ въобще е възприел такава рискована стратегия на обвинения към ръководството, на което сам принадлежи? Та да му се налага да се оплита в неубедителни оправдания, както отбелязаха и членове на СЕМ. И тук отговорът не е труден: който пръв каже на висок глас, че финансовото положение на медията е лошо, от само себе си започва да изглежда на страната на добрите.      Колкото повече успееш да уплашиш работещите на „Сан Стефано”, толкова е по-голям шансът да видят в теб спасител. А Кошлуков имаше спешна нужда от консолидация с тях, защото с първото си влизане в БНТ като програмен директор предизвика негативната им реакция и почти го докара до протести. Както обикновено, ролята на „мека връзка” между бъдещия директор и подчинените му изиграха профсъюзите, които първи и точно на време изнесоха данни за тревожния финансов дефицит в обществената телевизия, за да може после Кошлуков да ги повтори и потрети. Дали са действали в синхрон или всеки сам за себе си, не е известно, но е известно, че профсъюзните лидери в БНТ подкрепят или нападат ръководството на медията главно с цел да останат незасегнати от реформите, които то провежда или би могло да проведе. Така или иначе, Кошлуков наложи темата за тежкото финансово положение на БНТ като водеща в публичните дебати, предхождащи избора му, и така до голяма степен „изби топката извън игрището”. Не, че темата не е важна – напротив, но не конкурсът е мястото, на което тя може да намери решение. Кандидатите се мятаха в широкия диапазон от заложен твърд процент в държавния бюджет за обществената медия до събирането на такси от населението. От увеличаване на рекламното време до пълно премахване на рекламата. От това, че БНТ е недофинансирана, до това, че парите за нея, давани от данъкоплатеца, са предостатъчни, но се харчат лошо. И т.н. Все проблеми, които не са в компетентността и правомощията на „четвъртата власт”, а на други две – законодателната и изпълнителната. При това са им добре познати, тъй като са обект на дългогодишно обсъждане. Обект са и на заключения от надзорните финансови институции, каквато не е нито СЕМ, нито ръководството на БНТ. Отговорите, които Кошлуков не дава Специално Кошлуков също не успя да блесне в предизвиканите от него финансови дебати. Извън дежурните оздравителни мерки, заяви намерението си да спре успешни формати на БНТ в момента, защото не може да си ги позволи. Което пък влезе в противоречие с плана му да намали дефицита с увеличаване на приходите от реклама. И в още един капан го вкара драматичното насочване на разговора във финансовата плоскост – концепцията му, която не без основание, беше оценена високо от членовете на СЕМ, се оказа почти същата като тази, с която е кандидатствал преди две години. А както сам твърди, финансовата криза, в която БНТ е изпаднала през последния мандат, прави ситуацията в нея съвсем друга.  И съответно и очакванията към вижданията на кандидатите стават други. Защо тогава Кошлуков сам се вкара в разговора за пари? Защото това е атрактивен начин да не се стигне до основният въпрос при избор на генерален директор – доколко има репутацията на политически и корпоративно независима обществена фигура, която може да гарантира независимостта на обществената телевизия. Къде, къде по-лесно му е на Кошлуков да демонстрира загриженост за нейното финансово състояние, отколкото да отговаря на този въпрос, задаван му под различни форми от медии и граждански организации в навечерието на конкурса. Въпреки че отговорите, които Кошлуков не дава, но обществото е в състояние и само да си ги даде, не са окуражаващи, ще завърша и този текст, както текста, който написах при избора му за и.д. генерален директор, – с доза оптимизъм. В биографията на Кошлуков има различни моменти и е възможно да надделеят тези, които ще го карат да се чувства неудобно, ако изпълнява ролята на „момче за поръчки”.", "date": "2019.07.07", "title": "Защо Кошлуков предпочете да говори за пари?"}
{"url": "http://www.classa.bg/%D1%81%D0%B2%D1%8F%D1%82/item/397577-%D0%BD%D0%BE%D0%B2%D0%B8%D1%8F%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BC%D0%BE%D1%82%D0%BE%D1%80-%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "Ще могат ли страните от Вишеградската четворка скоро да конкурират други регионални блокове в ЕС и да се наложат като икономически мотор на Европа? - Засега \"не\". Тези страни обаче много биха искали това да се промени.       Възможно ли е държавите от т. нар. Вишеградска четворка скоро да конкурират други регионални блокове в ЕС и да се борят за надмощие в Брюксел? Отговорът засега е отрицателен, смятат европейските дипломати. Полша, Чехия, Словакия и Унгария обаче много биха искали това да се промени.  Във връзка с осъществяването на европейските цели, свързани с изменението на климата и произтичащите от тях икономически промени, неотдавна три от държавите от Вишеградската група поискаха по-големи финансови компенсации, които да бъдат предвидени в следващия седемгодишен бюджет на ЕС, известен като Многогодишна финансова рамка (МФР).      Европейските наблюдатели обаче често споменават Вишеградската четворка като “две плюс две”, визирайки по този начин различното им отношение към европейската интеграция. Словакия и Чешката република са относително проевропейски настроени, докато Унгария и Полша са много по-евроскептични. Словакия е единствената страна, която принадлежи към еврозоната. Колко голяма е икономическата мощ на Четворката? Ако се разглеждаше като единна национална държава, Вишеградската четворка би била петата по големина икономика в Европа и 12-тата в световен мащаб. С 64 милионна население тя би заемала 22-ро място в света и 4-то място в Европа. Общата икономиката на Европейския съюз се очаква да отбележи ръст от 1.4% през 2019 г. , а за страните от еврозоната той се очаква да достигне 1.2%. Докато забавеният икономически растеж на Германия остава основната причина за безпокойство, перспективите на други европейски държави също не изглеждат особено обещаващи. На фона на тези прогнози страните от централна Европа се оказват с най-бързо развиващи се икономики в съюза. Полша Полша определено догонва Западна Европа - между 1992 и 2019 г. икономическото развитие на страната е в непрекъснат подем и понастоящем възлиза на $ 525 (€ 475) милиарда.   С население от 38 милиона души, страната престава да бъде определяна като нововъзникващ пазар за инвеститорите през 2018 г.. Една от най-важните характеристики на полската икономика е големият ѝ вътрешен потребителски пазар, който съставлява 61% от Брутния вътрешен продукт (БВП) и надвишава средните стойности за ЕС. Това означава, че зависимостта от германската икономика намалява, въпреки че по-голямата западна съседка е все още най-значителният търговски партньор на Полша. По отношение на инвестициите в инфраструктура Полша е най-големият получател на средства от ЕС - 102 милиарда евро за периода от 2007 г. до 2013 г. и 106 милиарда евро от 2014 г. до 2020 г.. Рейтинговата агенция Moody's наскоро отбеляза, че въпреки икономическия подем, Полша управлява един от най-големите фискални дефицити в Източна Европа, който намалява ефектите от икономическите цикли с 2% от БВП. Съществува и риск от по-ниски финансови постъпления от бюджета на ЕС, които могат да бъдат намалени допълнително във фискалния план за периода след 2020 г., ако блокът реши да постави условия за отпускането на средства въз основа на зачитането на демократичните ценности.   Агенцията съобщава, че недостигът на работна ръка вече се усеща сред повечето полски компании. Съществуват и демографски тенденции, които включват изселването на работоспособни граждани към по-богатите страни от ЕС, както и ниската раждаемост в страната. Чехия Страната, в която живеят  10, 6 милиона души, показва най-разочароващи резултати сред икономиките на Вишеградската група - ръстът достига едва 2,6% през 2019 г. и 2,4% през 2020 година. Чешката република, която е член на Европейския съюз от 1 май 2004 г., е и част от Шенгенската зона за свободно придвижване, но се противопоставя на въвеждането на еврото за сметка на собствената си крона. Силно зависима от производството на автомобили и износа за еврозоната,  Кристин Лагард посочи Чехия като пример, когато предупреди за опасностите от американските тарифи за европейските продукти. Според нея, въпреки че прекият износ на автомобилни части от Чешката република към САЩ е много нисък, това не означава, че Чехия ще бъде имунизирана срещу последиците от подобно събитие. Словакия Въпреки че Организацията за икономическо сътрудничество и развитие (ОИСР) класира Словакия като най-бързо растящата развита икономика в света, страната се нарежда непосредствено след Полша, с прогнозен ръст на БВП от 3.8% през 2019 г. и 3.4% през следващата година - в сравнение с 4.1% през 2018 година. Безработицата също се очаква да спадне до 5,9% през 2019 г. в сравнение с 6,5% през миналата година. Конкуренцията от по-евтините пазари в Югоизточна Европа, преминаването към електрически превозни средства и напрежението в световната търговия са сред водещите предизвикателства, които имат отражение върху Словакия. Автомобилната индустрия представлява 44% от промишленото производство и 40% от износа. В края на 2017 г. словашкият клон на Фолксваген нае 13 700 души, за да произвеждат Touareg SUV, Audi Q7 и Porsche Cayenne за американския пазар. Тази година Фолксваген намали производството в Братислава и върна работниците, взети назаем от унгарското предприятие Audi през 2016 година. Междувременно германският автомобилен концерн предвижда изграждането на нов завод в Източна Европа, като засега най-вероятните локации остават България, Сърбия и Турция. Унгария С ръст от 3,7% през 2019 г., според прогнозите на Европейската комисия, Унгария се нарежда на пето място сред най-бързо развиващите се икономики в ЕС. Унгария е на второ място след Румъния по размер на инфлацията - 3,2%, която е два пъти по-голяма от средната за съюза. Очаква се безработицата да се стабилизира на около 3,5%. Страната би била значително засегната от световна търговска война, заради зависимостта ѝ от външната търговия. Въпреки проблемите, вишеградските държави продължават да играят основна роля поне за германските износители. Според Центъра за европейски реформи, Полша, Словакия, Чешката република и Унгария се превърнаха в най-важния търговски партньор на Германия през 2017 г., по-значим дори от Китай и Съединените щати, поради интегрирането им във веригата за доставки в целия ЕС.  ", "date": "2019.07.07", "title": "Новият икономически мотор на Европа"}
{"url": "http://www.classa.bg/%D1%81%D0%B2%D1%8F%D1%82/item/397578-%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D0%BD%D0%BE%D0%B2%D0%B0-%D0%BF%D1%80%D0%B8%D1%83%D0%BC%D0%B8%D1%86%D0%B0", "text": "Президентът Ердоган е завладян от една нова идея: в университетите да се въведе разделение по полов признак. Мнозина в Турция са възмутени, според тях това е абсурдна отживелица, която ще върне страната назад.       Турският президент Реджеп Тайип Ердоган направи спорно изказване по време на срещата на върха на Г-20 в Осака. Речта му съдържаше пасаж, в който президентът похвали японската образователна система заради половото разделение, което съществува в някои университети. Според него, 80-те женски университета в Страната на изгряващото слънце са “много важно нещо” и той можел да си представи подобни университети и в Турция. След завръщането си от срещата, в Анкара Ердоган отново подчерта предимствата на японския модел на половото разделение в учебните заведения и заяви, че е настоял Съветът за висше образование да предприеме необходимите мерки за въвеждане на подобна система и в Турция.     Голяма част от хората в Турция, включително много активисти за женските права, както и феминистки, остро разкритикуваха идеята на турския президент. Много от тях намират, че е възмутително Япония да се използва като модел за образователна реформа. Защото тази страна в никакъв случай не е образец на подражание, що се отнася до въпросите на равнопоставеността между двата пола. Според доклад на Световния икономически форум от 2018 г., който разглежда неравенството между половете в глобален мащаб, по този показател Япония е на 110 място от общо 149 страни. Турция се нарежда с 20 позиции по-назад - на 130-то място. Турската образователна система има по-неотложни проблеми Фатмагюл Берктай, политолог и експерт по правата на жените, припомня, че през 19-ти век целта на половата сегрегация във висшите учебни заведения е била да осигури по-широк достъп на жените до образование. Женските университети в Япония са създадени със същата умисъл. Днес обаче разделението по полов признак представлява по-скоро акт на дискриминация. В последните години качеството на турската образователна система доста се е понижила, така че тя има други, много по-неотложни проблеми. Берактай посочва, че \"образователната система е изцяло прогнила и ние спешно трябва да я подобрим. В момента е просто безсмислено да се говори за женски университети\". Експертът се позовава на резултатите от скорошно проучване, което сравнява представянето на турските ученици, подобно на изследването PISA в Германия. Според проучването, много турски ученици имат катастрофални пропуски по математика и турски език. Ердоган и ръководството на управляващата Партия на справедливостта и развитието (ПСР) твърдят, че половата сегрегация в образователните институции ще подобри резултатите на жените. За Берктай тази обосновка е нелогична: \"Ако се вгледате в оценките на момичетата в началните училища, ще видите, че техните училищни постижения са по-добри от всякога - въпреки че учат заедно с момчетата.\" \"Носталгична приумица\" Феминистката Аксу Бора от университета в Анкара описва инициативата на турския президент като \"носталгична приумица\". \"Нито една жена, било то и консервативна, не би искала да учи в такъв университет в 21-ви век.\" Бора също така смята, че понастоящем има по-големи проблеми, отколкото половото разделение в университетите. \"Абсурдно е да се говори за женски университети точно сега - във времена, когато учени масово биват уволнявани.\" Тя дава за пример големия брой учители и професори, загубили работата си след опита за преврат от юли 2016 г. Някои от тях дори са осъдени да излежават присъди.     \"Стъпка назад\" Редица опозиционни лидери в Турция са недоволни от засилващата се религиозна политика и реторика на турския президент. Те обвиняват Ердоган в това, че намесвайки се в системата на младежта и образованието, той иска да затвърди консервативните ислямски ценности сред по-младото поколение. Активистката по правата на жените Зелал Айман също разглежда инициативата на турския президент като част от дългосрочен план. \"Женските университети са стъпка към внасяне на повече религиозност сред населението. Но това е грешна стъпка, ние трябва да насърчаваме секуларизацията, а женските университети ще ни върнат само назад, те няма да ни придвижат напред.\" Лаицизмът - разделянето на държавата от религията - е един от основните принципи на Турция от основаването на републиката през 1923 година. По тази причина в страната до този момент не съществува нито един университет, в който има разделение по полов признак. Основателят на държавата Кемал Мустафа Ататюрк вижда отделянето на държавата от религията като един от шестте стълба на турската държава. Към днешна дата повечето хора в Турция също са убедени в този принцип. Именно затова половото разделение в образователните институции се разглежда много критично - това би нарушило идеята за секуларизъм в турското общество. Правото на равнопоставеност между мъжете и жените е утвърдено също така чрез закон: в параграф от “Основния закон за национално образование”, приет през 1973 г. е записано ,че \"образованието, в което двата пола участват заедно, е добро\".      ", "date": "2019.07.07", "title": "Ердоган с нова приумица"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397571-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE%D1%82%D0%BE-%D0%BF%D0%BE%D1%80%D0%BD%D0%BE-%D1%81-%D0%B0%D0%BD%D0%BD%D0%B0-%D0%BC%D0%B0%D1%80%D0%B8%D1%8F", "text": "Плеймейтката Анна-Мария Чернева взела 10 000 лева, за да заснеме еротичното видео в сайта за възрастни redstreet.co.uk,  Никой обаче не й казал, че видеото ще послужи за реклама на ВИП компаньонки. Плеймйетката е готова дори да съди собствениците на платформата.     Плеймейтката призна, че е взела доста солидна сума, но не се усъмнила, че може да има нещо гнило. Анна-Мария лъсна в еротичен сайт, който предлага платени компаньонки.      Звездата от „София – ден и нощ“ рекламира платформата в кратко видео, на което позира полугола, приемайки поръчка от клиент през телефона си. От сайта категорично отрекоха моделката да е част от каталога им с платени момичета. За Анна-Мария се говори от доста време, че е момиче на повикване. Слухове й преписват кратки интимни отношения с кого ли не, като преобладават футболисти.    ", "date": "2019.07.07", "title": "Скандалното порно с Анна-Мария"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397572-%D0%BA%D0%B0%D0%BA-%D0%B4%D0%B0-%D1%81%D0%B2%D0%B0%D0%BB%D0%B8%D0%BC-%D0%B2%D0%B8%D0%B5%D1%82%D0%BD%D0%B0%D0%BC%D0%BA%D0%B0", "text": "Без съмнение Виетнам е една от дестинациите с нарастваща популярност сред туристите в последно време. На красотите на тази страна, чието официално име е Социалистическа република Виетнам, се наслаждават и все повече българи.   И докато някои нямат търпение да се потопят в културата на тази екзотична държава, а други искат да се насладят на нетрадиционната за европейците кухня, за мнозина стои въпросът как да общуват с местните жени и какво да направят, за да им излезе късметът с тях. Евентуално.   Виетнам е изключително гъсто населена страна, в която живеят близо 100 млн. души. Тя е известна със своите традиции, култура, литература, религия, кухня, природа и много привлекателни места за посещение. Образованието и традициите, обаче, са много по-консервативни, в сравнение с други страни. Местните жители гледат на тези традиции изключително сериозно и по отношение на жените са наложени множество правила и порядки, пише hookuptravels.com.     Жените са отглеждани с традиционните ценности още от детството си, когато им се налагат и религиозни възгледи. Над 70% от населението изповядва виетнамската народна религия, около 12% са будисти, 8% християни, а малки групи изповядват местните Као Даи и Хао Хао. Общото между всички групи е, че жените са много повече от мъжете. Да излизате с виетнамка е много по-различно изживяване от това с европейка. Обикновено по-възрастните хора преценяват жените по тяхното облекло, поведение и начин на общуване. Трябва да помислите много внимателно преди да предприемете някаква стъпка.     На жените във Виетнам не им е дадена достатъчно възможност да изразяват мнението си на публично място, да участват в световни движения и дори да използват свободно интернет. Те даже не могат да ходят спокойно по улиците вечер, което прави запознанството с тях изключително трудно. Основно те са в зависимост от семействата си.   В сравнение с много държави по света, виетнамките са доста привлекателни. Дори обикновените виетнамки в провинциалните райони се считат за по-красиви от китайките и за едни от най-красивите по света. Те нямат общ характерен външен вид, а комбинират влиянието на страните от Източна Азия и Югоизточна Азия. Начинът, по който изглеждат, се струва уникален на западняците.     Виетнамките имат права коса, предимно черна, тъмни очи, плоски лица, малък нос, широки скули и леко заострени зъби. Повечето са ниски и слаби. Средният им ръст е 156 см. Момичетата, които живеят в големите градове, изпитват влиянието на западната култура и определено може да се види разликата със селските райони. Там жените са с по-женствена природа, по-отпуснати тела и по-къса коса. Мнозина пътешественици изпадат във възторг, когато отидат във Виетнам и видят момичетата.     Възгледите на доста от тях, обаче, са много резервирани. Заради традициите те са религиозни и срамежливи по природа. На чужденците може да им се стори, че имат грубо държане. Всъщност им липсва самоувереност, както и умения за общуване. Затова те предпочитат да избягват контактите с хора. В големите градове, където повечето жени са добре образовани, те предпочитат да се запознават с чужденци. Там са осезаемо по-уверени.   Когато се опитвате да завържете контакт, ще ви е доста трудно, тъй като виетнамките не изразяват емоциите си и няма да можете да разберете дали имат желание да прекарат време с вас или не. Това е основната пречка пред чужденците да свалят местни момичета. Другата е да спечелят тяхното доверие. Те трябва да ги изведат на доста срещи преди да получат позволение само да ги докоснат.     Счита се, че срамежливостта е типична женска добродетел. Освен това традициите повеляват, че жените трябва да служат на мъжете си, да ги разбират и да изпълняват това, което им казват. Мъжете доминират в цялата страна. Всичко това прави доста трудна задачата да си намерите момиче, което ще има интерес да говори с вас. Голяма част от жените в провинцията са необразовани, което означава, че няма как да ги заговорите на английски. Ще ви се наложи да научите поне малко от местния език преди да тръгнете да си опитате късмета. В големите градове шансовете са по-големи. Заради културата в страната, през нощта е почти невъзможно да се запознаете с виетнамка. Оказва се, че и през деня задачата никак не е лека, тъй като в градовете жените обикновено бързат за работа или за лекции или пък тичат по домакински задължения. Малко по-лесно е в по-малките градове, където хората имат повече свободно време. Там, обаче, не обичат много да си общуват с чужденци. А както казахме, и чуждите езици им куцат.     Преди да тръгнете към някое момиче, трябва да си отговорите на няколко въпроса – богата ли е, иска ли да говори с вас, проявява ли интерес. Това, че сте чужденец, е бонус, стига да можете да се разбирате. Жените предпочитат добре облечени мъже, с добри маниери. След като завържете разговор с прост, но ефектен комплимент, продължете го така, че да разбере дали тя има интерес към вас. После можете да зададете малко по-лични въпроси в зависимост от това с каква готовност ви отговаря тя. Може да питате за хоби, интереси и за телефонния ѝ номер. Ако имате усещането, че нещата се развиват добре, може да ѝ поръчате питие или кафе. Не забравяйте, че заради дълбоката връзка с традициите на много жени може да им е неудобно да пият алкохол. Заложете на сигурно и я поканете на кафе.   Най-добрите места, на които да се запознаете с жени във Виетнам, са Хошимин сити, Ханой и Нха Транг. Там се забелязва тенденция на разчупване на консервативните възгледи по отношение на срещите. Счита се, че моловете са едни от най-подходящите места да заговорите жена. В различните части на страната стари блокове са трансформирани в барове и луксозни кафенета, които също привличат много жени.     Тъй като виетнамската култура не насърчава флиртуването през деня, за чужденците е по-лесно да правят това вечер. Тогава и повечето хора са свободни от работа или учене. В големите градове жените слагат най-хубавите си рокли и излизат да купонясват в някой от известните клубове. Мъжете трябва да наблюдават езика на тялото, за да разберат от какво имат нужда те и как искат да оползотворят свободното си време. Тук също е важно да се облечете добре и да ги заговорите уверено. Направете го учтиво, бъдете почтителни към момичетата и от време на време им правете ненатрапчиви комплименти. Това ги кара да се чувстват добре с вас. Опитвайте се да приближавате жените на групи. Самотните мъже се считат за загубеняци. Непременно си запазете хотел близо до мястото, за да не ви се наложи да пътувате твърде дълго, ако ви излезе късметът.   Ясно е, че шансовете за това са по-големи в големите градове. Те се увеличават с младите момичета, които възприемат повече от западната култура. От нея е повлияна голяма част от нощния живот в градовете, където отварят все повече клубове, дискотеки и кръчми. Точно тези места трябва да са вашата цел нощем. Ако решите да прелъстявате по-зряла дама, задачата ви доста ще се усложни. Почти сигурно е, че всяка жена над 40 години е възпитана в строго консерватиен дух и среда, където е много вероятно да ѝ е забренено да говори дори с мъжете от собественото си семейство. Да заговаряте такива жени като чужденец не е добра идея.     Освен това, едно от най-лошите неща, които може да се случи на тези дами, е да бъдат видени на публично място с мъж. Затова, ако искате да си намерите такава жена за интимни забавления, най-добре ползвайте сайтове и приложения за запознанства. Ако имате късмет, можете да завържете контакти и в някои от по-луксозните барове и ресторанти.   Виетнамките са привлечени от чужденците заради тяхната култура и начина им на живот. Те, обаче, нямат нужната увереност да ви заговорят първи. Ако успеете да сепчелите тяхното доверие, ще ви е сравнително лесно да започнете да излизате с тях. Вие трябва да сте този, който трябва да поеме инициативата, да организира романтични срещи и дълги пътувания.     И последен практичен съвет – приложенията и сайтовете, които ще ви помогнат да завържете познанства с виетнамки: VietnamCupid, Tinder, Blossoms.", "date": "2019.07.07", "title": "Как да свалим виетнамка..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397573-%D1%81%D1%8A%D0%B2%D0%B5%D1%82%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D1%8A%D1%80-%D0%B4%D1%8A%D0%BD%D0%BE%D0%B2", "text": "Петър Дънов, наричан още Беинса Дуно или Учителят, е най-известният български духовен водач. Учителят добре е познавал хармонията между тялото и душата, а храненето заема голяма част от неговите беседи.  В тях той казва, че хората ядат, но не разбират смисъла на храната, който е скрит в нея.    Според Петър Дънов и учението на Бялото братство, което създава, храненето не е само физически процес, но и духовен. То е наука за трансформиране на енергиите от едно състояние в друго, на грубата енергия в умствена. И още: храненето е цикъл, като кръговрата на живота.  За вегетарианството Дънов казва, че това е неправилно схващане за диета. Природата е дала на всеки това, от което се нуждае и не бива изкуствено да се ограничава. Всеки трябва да избере подходящата за себе си храна, която е най-добра за здравето му.   Ето неговите съвети за здравословно хранене:  \"Силата на храната е в качеството, а не в количеството\"  \"Спирате да ядете, когато ви е най-приятно - в стомаха трябва да има място за поне още 20 хапки, за да може свободно да храносмила\"  \"Многото ядене изтощава човешкия организъм\"  \"Ще се храните вечер преди да е залязло слънцето, а сутрин никога няма да ядете преди да е изгряло\"  \"След плодове никога не пийте нито студена, нито топла вода. Преди ядене можете да пиете вода, но веднага след ядене не се позволява\".", "date": "2019.07.07", "title": "Съветите на Петър Дънов"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397574-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5-%D0%BD%D0%B0-%D0%BC%D0%B5%D1%81%D0%B8", "text": "Аржентинската футболна звезда Лионел Меси продължи със скандалното си поведение и след края на мача за третото място на Копа Америка, в който „гаучосите“ победиха Чили с 2:1. Меси беше изгонен в течение на двубоя заради сбиване с Гари Медел. След срещата лидерът на Аржентина отказа да получи бронзовия си медал и обвини корупцията и съдиите. „Не отидох да си получа медала, тъй като не искам да бъда част от корупцията и липсата на уважение. Можеше да постигнем повече, но не ни позволиха да стигнем до финала. Корупцията и съдиите не позволяват на хората да се наслаждават на футбола, те съсипват спорта“, обяви Меси.     Аржентинската звезда коментира и червения си картон, който е втори в кариерата му. Единственият досегашен случай беше при дебюта му за националния отбор през 2005 г. в приятелски мач срещу Унгария (2:1). „Червеният картон е пресилен. Жълти картони за всеки щеше да е напълно достатъчно. Мисля, че съдиите трябваше по-внимателно да прегледат този момент. Изглежда, че и този път ВАР не помогна. Бесен съм, че не доиграх мача, но като цяло съм напълно спокоен“, коментира Лионел Меси. „Завършихме участието си на Копа Америка и си тръгваме с високо вдигнати глави. Гордея се с отбора, който се раздаде напълно. Надявам се, че представянето ни ще бъде оценено по заслуги. Отборът показа характер и приключи участието си с позитивен резултат. Скалони израсна с целия отбор. В течение на Копа Америка намерихме оптималния си състав и показахме добър ритъм на игра“, завърши лидерът на аржентинските национали.", "date": "2019.07.07", "title": "Скандално поведение на Меси"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/397575-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-7-%D1%8E%D0%BB%D0%B8", "text": "ОВЕН ( 21 март - 20 април ) Възможно е да ви подкрепи човек, който отдавна търси вашата симпатия. Ако възникнат чувства между вас, тогава не се опитвайте да променяте нещо. Нещо повече, особено ако вече ви е омръзнало да се завръщате самотни вечерта у дома. Практичността в пазаруването, ще е ключът към стабилността. Пазете се от покупки, с лошо качество. ТЕЛЕЦ ( 21 април - 21 май )  Във вас ще се пробудят мъдростта и прагматизмът едновременно, което ще даде отлични резултати в работата. Без съмнение ще се заемете с всичко ново и креативно, а също така ще решите да оставите зад себе си неперспективните задачи. Вечерта ще бъде невероятна, особено ако решите да я прекарате с шумна група приятели. БЛИЗНАЦИ ( 22 май - 21 Юни ) Препоръчително е да започнете да действате. Помнете, че много зависи от вашата активност днес - производителността на труда, личния живот и пътуванията. Скъпа покупка с която ваш дългогодишният приятел, ще сподели своите финансови постижения, ще предизвика във вас завист. Е, време е да започнете свой бизнес, за да не завиждате на всички подред.   РАК ( 22 юни - 23 юли ) Днес ще съжалявате за загубеното време, но вие сами ще сте виновни за вашата ирационалност. Един добре написан план, ще ви помогне да се предпазите от неприятности и загуби. Освен това, в сферата на любовта, също е бъркотия. Ако живеете само с емоции, тогава няма да постигнете желаното. ЛЪВ ( 24 юли - 23 август ) Препоръчително е да вземате пример не само от колегите, но и от себе си. Спомнете си как ентусиазирано сте работили, за да докажете своя професионализъм. Защо сега свалихте летвата? Чудесен ден, за да се отървете от негативните, ненужни връзки и вътрешни комплекси. Партньорството ще ви помогне да добиете не само увереност, но и порция оптимизъм. ДЕВА ( 24-ти август - 23 септември ) Днес може да се покажете пред другите, като истински егоист. Изненадващо е, че мнозина ще възприемат това поведение нормално. В работата, ще решите сами да вършите всичко, без помощници. Дори и в любовта, ще започнете да предявявате правата си, толкова силно, че избраника ви, може да избяга от вас. Вечерта ви чакат, битови проблеми. ВЕЗНИ( 24 септември - 23 октомври) Не се препоръчва да се преструвате, че активно работите и изпълнявате всичко. Както и да е, шефовете ще ви забележат и възнаграждят според заслугите. Финансовата ситуация, сама по себе си, няма да се подобри. Ще се наложи да решавате дела който сте изоставили и отдавна забравили. Едно пътуване по работа, може да разкрие много приятни перспективи. СКОРПИОН ( 24 октомври - 22 Ноември ) Днес в пълния смисъл на думата, ще бъдете разкъсани. Другите, ще искате да се срещат с вас, да общуват, да се съветват и консултират. Е, оправдавайте техните надежди. Въпреки това, самите вие имате маса нерешени проблеми. Кога ще се справите с тях? С роднините е възможен неприятен инцидент. Вие директно ще им кажете, нещо неприятно и болезнено.   СТРЕЛЕЦ ( 23 Ноември - 21 Декември ) Препоръчително е днес да бъдете бдителни във всичко, особено на пътя и ако работите с електричество или на височина. Денят е много труден, но вниманието и бдителността, ще ви помогнат да избегнете проблемите. Със здравето, всичко ще е наред. Но е вярно, че ако не сте ходили на медицински преглед от дълго време, сега трябва да го направите. Намерете време за себе си и любимия човек. КОЗИРОГ (22 Декември - 20 януари ) Днес, ще се наложи да се разкъсвате, между ред задачи. Ще искате да успеете и свършите всичко навреме. Ситуацията във финансите, разбира се, ще се подобри значително, но не е факт, че и в бъдеще ще се развива в същата посока. За сметка на това, връзката с любимия човек е на ръба на разпада. Добавете романтика и нежност.  ВОДОЛЕЙ ( 21 януари -  19  февруари ) Обстоятелствата, ще ви насочат към правилния начин за постигане на целите, но да ги разглеждате в потока от събития, ще е основната ви задача. Ако искате да останете обикновени служители, не се преструвайте на шеф на проект. Финансовата ситуация ще е добра, което означава, че може да направите инвестиции. Възможно е, интересно и незабравимо пътуване.   РИБИ ( 20 февруари - 20 март ) Ще имате много шансове, да преодолее съмненията и комплексите, за да постигне желаното. Резултатите във финансовата сфера ще ви поразят, но вашите завистници значително ще се увеличат. Не разказвайте на ляво и дясно, за своите доходи. В личния си живот ще покажете страст, а не искрени чувства. Така че, не се учудвайте, ако получите същото в замяна.", "date": "2019.07.07", "title": "Дневен хороскоп 7 юли"}
