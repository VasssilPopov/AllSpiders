{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/381368-%D0%B3%D1%8A%D1%80%D1%86%D0%B8%D1%8F-%D0%BF%D1%80%D0%BE%D0%B4%D0%B0%D0%B2%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B0", "text": "Държавният фонд за приватизация TAIPED, в рамките на годината ще приватизира пристанищата в Александруполис, Игуменица и Корфу. Все още не са взети решения относно това дали пристанищата ще бъдат предоставени изцяло или само частично, тъй като това ще зависи от препоръките на консултантите на фонда. Очаква се TAIPED да избере своите юридически, технически и финансови консултанти в началото на май, така че първият търг да бъде през август или септември. Тайпед разполага с 10 пристанища в портфейла си – тези на Игуменица, Александруполис, Лаврио, Кавала, Патра, Корфу, Елефсина, Рафина, Ираклио и Волос, чиито акции бяха прехвърлени на фонда през 2012 г. Друго атрактивно пристанище, според предишните консултанти на TAIPED, е Игуменица, в западния край на магистралата Егнатия. Разглеждат се различни варианти за пристанищата в Игуменица и Корфу, включително частична концесия само за зоните за круизи. На 18 април в. Вима съобщи, че конcopциyмът, вĸлючвaщ итaлиaнcĸaтa ЅNАМ, бeлгийcĸaтa Fluхуѕ и иcпaнcĸaтa Еnаgаѕ, e нoвият coбcтвeниĸ нa 66 нa cтo oт aĸциитe нa гpъцĸия гaзoв oпepaтop ДECФA. Πpeдлoжeнaтa oт cпeчeлилия cдeлĸaтa ĸoнcopциyм цeнa – 535 млн. eвpo, e билa пo-виcoĸa oт тaзи нa дpyгия ĸaндидaт пo cдeлĸaтa. Гpyпaтa, вĸлючвaщa иcпaнcĸaтa Rеgаnоѕа, pyмънcĸaтa Тrаnѕgаz и Eвpoпeйcĸaтa бaнĸa зa възcтaнoвявaнe и paзвитиe e пpeдлoжилa 457 милиoнa eвpo. TAIPED oпoвecти cъщo, чe cтapтиpa мeждyнapoднa тpъжнa пpoцeдypa и зa пpoдaжбaтa нa мaжopитapния дял – 50,1 нa cтo oт aĸциитe, нa ĸoмпaниятa „Xeлeниĸ пeтpoлeyм\" (EЛΠE). Oфepти зa тoзи тъpг щe ce пpиeмaт дo 18 мaй тaзи гoдинa.", "date": "2018.04.27", "title": "Гърция продава пристанища"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/381367-50000-%D0%B1%D1%8A%D0%BB%D0%B3%D0%B0%D1%80%D0%B8-%D1%80%D0%B0%D0%B1%D0%BE%D1%82%D1%8F%D1%82-%D0%B2-%D0%B0%D1%83%D1%82%D1%81%D0%BE%D1%80%D1%81%D0%B8%D0%BD%D0%B3", "text": "Ако икономиката на България расте през последите години с по близо 4%, то има една индустрия, при която ръстът е двуцифрен, и това е аутсорсингът. 3 млрд. лева годишно прави индустрията у нас. За 2016 г. тя е създала 3,6% от брутния вътрешен продукт на страната, а очакванията са до 2020 г. този дял да нарасне до 4,2 на сто, когато аутсорсинг компаниите вече ще правят по 2,5 млрд. евро годишно. Това прогнозират експерти от Българската аутсорсинг асоциация. Оттам обясниха, че дейностите, които се аутсорсват у нас, са разнообразни – клиентско обслужване, продажби, финанси, маркетинг, управление на човешки ресурси, логистични услуги и др. Компаниите от сектора се оказват и сред водещите данъкоплатци – 1,5 на сто от платените налози у нас се дължат на тях. Освен това в сектора работят над 48 000 души, а прогнозите са броят им да мине 60 000 през 2020 г. По този начин аутсорсинг индустрията генерира 6,5% от всички заплати и 5% от всички социални придобивки. Очакванията са тези числа да се удвоят през следващите няколко години. Средната заплата в бранша била 2400 лева месечно. В сектора оперират 389 компании, като с най-голям дял и водещи по обороти през 2017 г. са предоставящите изнесени бизнес услуги (BPO) – 53%. Фирмите, чиято дейност е в областта на информационните технологии (ITO), формират 47% от тази индустрия. За сравнение през 2016 г. BPO секторът е бил с 58%, а ITO – 42%. Разликата между двете е малка, тъй като често дейностите се препокриват, а в някои от компаниите едновременно се извършват и двата вида дейности. Колцентровете представляват 36% (74 фирми) от цялостния BPO сегмент, който наброява общо 208 компании. „Те все още имат водеща функция, изхождайки от факта, че в основата си са ориентирани към обслужването на клиенти в различни сфери от бизнеса\", казва пред „24 часа\" Светослав Иванов, изпълнителен директор на асоциацията. Той обяснява, че в по-голямата част фирмите са регистрирани в България. Немалко от тях представляват дъщерни дружества на компании майки с централни офиси в Европа, САЩ, Индия и Азия. Противно на очакванията индустрията на изнесените услуги не се развива само в София, но и в други големи градове като Пловдив, Бургас и Варна. Бурното развитие на индустрията постави България сред лидерите в този вид бизнес. Още през 2015 г. проучване на Cushman & Wakefield постави страната ни в челната тройка по атрактивност в сектора. Като основна причина се посочват високообразованите специалисти и високото ниво на владеене на чужди езици.", "date": "2018.04.27", "title": "50000 българи работят в аутсорсинг"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/381369-%D0%BD%D0%B7%D0%BE%D0%BA-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%BE%D1%82%D0%B4%D0%B5%D0%BB-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5", "text": "\"Институцията Здравна каса трябва да работи в полза на пациентите и на обществото. С действията си тя се е превърнала в отдел на Министерството на финансите. За тях са важни цифрите, но не и човешките животи\" - това обвинение отправи пред \"Здравей, България\" д-р Димитър Ленков, бивш заместник-председател на Българския лекарски съюз.     Конкретният повод е липсата на аортни клапи в склада на кардиологичната болница „Света Екатерина\". Лекарите и пациентските организации алармират, че с наредбата си за по-евтини медицински изделия Касата на практика е опразнила всички болнични складове.   \"Самата политика, самото изразходване на средствата става по абсолютно несправедлив начин\", коментира Ангелина Бонева, член на Управителния съвет на центъра за защита на правата на пациентите.   \"Пациенти се осигуряват цял живот. Къде са отишли парите? В бездънната каца, в която всеки може да бръкне и да си прави, каквото си поиска, стига да е упрявляващ\", допълни тя.", "date": "2018.04.27", "title": "НЗОК се превърна в отдел на Министерството на финансите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/381366-%D0%B4%D0%BE-%D0%BC%D0%B5%D1%81%D0%B5%D1%86%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%BB%D0%B8%D0%B7%D0%B0-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0", "text": "     Това обяви пред БНТ зам.-председателят на Европейската комисия Валдис Домбровскис, чиито ресори са еврото и социалния диалог.   „Формалното решение трябва да се вземе от Европейската централна банка и страните, които участват във Валутно-обменния механизъм“, посочи Домбровскис.     Еврокомисарят обвърза допускането на страната ни в чакаляна за еврото със състоянието на банковата система. „Една от сферите, която трябва да бъде оценявана, е дали българските банки са устойчиви на шокове. Знаем, че българското правителство вече оповести политическото решение, че желае членство в Еврозоната и има намерение да кандидатства за чакалнята“, коментира той.   Домбровскис добави, че от Европейската комисия искат активно да участват и да подкрепят този процес. „В момента работим върху точните дати, но стана дума по-скоро за месеци, отколкото за години“, каза още той.   Днес зам-шефът на ЕК, който е в София, ще се включи в голяма дискусия за еврото и членството на България в еврозоната.", "date": "2018.04.27", "title": "До месеци България влиза в Еврозоната"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/381363-%D0%BE%D0%BF%D1%82%D0%B8%D0%BC%D0%B8%D0%B7%D1%8A%D0%BC-%D0%B2-%D0%B6%D0%B8%D0%B2%D0%BE%D1%82%D0%BE%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D0%BD%D0%B5%D1%82%D0%BE", "text": "Българското животозастраховане има дълга и богата история, в която само за кратки периоди клиентите не са били удовлетворени от изплатени обезщетения. И все пак това е сектор, който се развива с бавни темпове, от ниска база и все още България сериозно изостава от държавите с по-развит финансов пазар. Но положителната тенденция е налице - през миналата година ръстът в събраните премии е 5% спрямо предходната. Това е леко изоставане от напредъка, отбелязан през 2016 г., но доказва, че интересът към този тип полици се покачва. Малко, но с потенциал \"Животозастраховането в България има сериозен потенциал за развитие. Очакваме делът му в брутния вътрешен продукт да продължи да расте устойчиво \"коментира Светла Несторова, председател на Асоциацията на българските застрахователи и изпълнителен дирeктор на\" Булстрад Живот \". Полиците от типа \"Живот\" представляват Само 20% от целия застрахователен пазар. Обикновено при развита финансова система съотношението е приблизително обратното. \"През последните години животозастрахователният пазар се развива изключително динамично. Но независимо от това остава един от най-слабо представящите се в ЕС. За сравнение, проникването на животозастраховането (премии към БВП) в Европа е средно 4,5%, а в България е около 0.5% \"отбеляза и Глория Димитрова, представител на\" Алианц България Живот \". Застрахователите отбелязват повишаване на интереса, което се дължи на две основни причини - рекордно ниските лихви, които карат хората да търсят алтернативни спестявания, и повече здравни застраховки. Последните се сключват основно от работодатели. Повишеният брой на хората, които работят на свободна практика, също е фактор за засилен интерес, смята Несторова. \"Средната премия в ЕС е 1200 евро, а при нас е 28 евро. Тези обстоятелства, както и тенденцията държавата да се ограничава в социалните си функции, дават основание да считаме, че България е пазар с голям потенциал \", допълва Глория Димитрова. Ново поколение Със сигурност ниските доходи, сравнени със средните за Западна Европа нива, оказват влияние животозастраховането все още да няма толкова широко покритие върху българите. Новите канали за продажба допринасят за популярността, а и финансовата култура на хората се повишава. \"Бихме могли да очакваме, че след 10 години животозастраховането ще е нещо съвсем обичайно за хората и застраховките\" Живот \"ще са предпочитан начин за защита на стандарта на живот или за спестяване, а някъде дори семейна традиция. Клиентите ще получават достъп до денонощно обслужване и асистанс в много по-висока степен, отколкото в момента, а голямата част от застраховките ще могат да се сключват, обслужват и плащат онлайн \"коментира Светла Несторова.Тя добави, че при пазара на полици\" Живот \"доминиращо не е активното търсене, а активното предлагане. Причината е, че са малцина хората, които са готови да се изправят срещу \"собствената си крехкост и чупливост\". Като цяло \"вкусът\" на българите към животозастраховки е преобладаващо консервативен - предпочитат се предимно класическите. Нараства интересът към полиците с инвестиционен фонд. Премиите по тях са нараснали с 20% за миналата година спрямо 2016 г., достигайки близо 70 млн. лв. Този вид продукти комбинират защитата на класическите, а част от премията отива в портфейл от инвестиции, управляван от професионалисти. Със сигурност покачването на премиите идва и благодарение на ръста в банковото кредитиране. Почти няма заем, който да не е обезпечен с животозастраховка на кредитополучателя, но в този случай застраховката е в полза на банката. Въпросът е колко е устойчив подобен ръст в портфейлите на компаниите - въпрос на време е кредитирането да отбележи спад, което ще се отрази и на премиите. Обратно - хората, застраховка сключили \"Живот\" по собствено желание, продължават да плащат вноските си. Предишната криза показа, че плащането спира едва при много силно сътресение в доходите на домакинството.", "date": "2018.04.27", "title": "Оптимизъм в животозастраховането"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381364-%D0%BD%D0%B0%D0%BF-%D0%BF%D1%80%D0%B8%D0%BA%D1%80%D0%B8%D0%B2%D0%B0-%D1%81%D1%85%D0%B5%D0%BC%D0%B8-%D0%B8-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B8-%D0%B2-%D1%85%D0%B0%D0%B7%D0%B0%D1%80%D1%82%D0%BD%D0%B8%D1%8F-%D0%B1%D0%B8%D0%B7%D0%BD%D0%B5%D1%81-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8", "text": "  Хазартния бизнес в България се разраства изключително агресивно. През последните десетилетия хазарта се оказа изключително обгрижван от управляващите. Това е бизнес, който се ползва с грижата и закрилата на нашите политици и управници. Той е по важен за управляващите от здравеопазването, лекарствата, хляба, образованието, социалните грижи и хранителният бранш. С оборот за над 3 милиарда за миналата година, хазарта внася нелогично и необяснимо (или обяснимо) малко данъци в държавната хазна и за него се полагат специални грижи, административни отстъпки и данъчни облекчения. Търкането на билетчета се превърна в национален спорт, а националните телевизии, в денонощни игрални зали! Корпулентен бизнес за корпулентни бизнесмени! Всички сме чували митове и легенди за печалбите в бранша, както и за зависимостите, обвързаностите и корупционните схеми, в които са вплетени босовете на управляващата ни мафия за да разтварят институционален и данъчен чадър и осигуряват спокойствие на хазарта и участниците в този бизнес.   На 26.03.2018 г.. БОЕЦ внесохме Заявление по ЗДОИ до НАП изисквайки конкретна информация за да внесем яснота по темата!           НАП обаче предпочетоха да нарушат Закона, но не и да отговорят на въпросите ни и да ни предоставят исканата по ЗДОИ информация! Въпросът е ЗАЩО?! Припомняме , че преди месец БОЕЦ огласихме информация за над 16.2 милиарда лева злоупотреби с ДДС, получена именно от НАП! Явно информацията за хазарта е много по „опасна“от милиардите за ДДС-то, щом този път отказват да ни отговорят. Явно злоупотребите и пропуснатите ползи за държавата от хазарта са в размер, чието огласяване би заплашило стабилността на управляващите! След направените от БОЕЦ разкрития за схемите и милиардите източено ДДС, в НАП последваха панически действия.    Обявени бяха съкращения на цели отдели и стотици служители. По информация на хора от системата, успоредно с тази чистка в системите на НАП се извършва и „прочистване“ на архивите и базите данни. Преди две седмици НАП отказаха да ни предоставят имената на фирмите източили 16.2 милиарда ДДС, за което БОЕЦ заведохме дело в Административен съд София-град.   Пълен текст на Заявлението по ЗДОИ до НАП, входирано от БОЕЦ на 26.03.2018 г.., на което получихме мълчалив отказ:   „До г-жа Галя Димитрова – изпълнителен директор на НАП   З А Я В Л Е Н И Е ЗА ПРЕДОСТАВЯНЕ НА ДОСТЪП ДО ОБЩЕСТВЕНА ИНФОРМАЦИЯ От ГД ”БОЕЦ- БЪЛГАРИЯ ОБЕДИНЕНА С ЕДНА ЦЕЛ” , ЕИК 176949776 АДРЕС: ГР.ВИДИН, ЖК”ПАНОНИЯ”, БЛ.4, ВХ.”З”, АП.157 ТЕЛ. 0899-591399   Като неправителствена организация с дейност в обществена полза, като представители на гражданското общество и в личното си качество на български граждани и данъкоплатци, на основание на чл.3, ал.2, т.1 във връзка с чл.14., ал.2, т.3 от Закона за достъп до обществена информация, както и на основание чл. 182, ал.3, т.2 от ДОПК, при условията на надделяващ обществен интерес, ГД БОЕЦ изискваме от Галя Димитрова в качеството и на изпълнителен директор на НАП, да ни предостави в законоустановения срок, на хартиен носител, в писмена форма, на посочения адрес на ГД БОЕЦ, както и в електронен вид на електронната поща на ГД БОЕЦ –  \n  Този имейл адрес е защитен от спам ботове. Трябва да имате пусната JavaScript поддръжка, за да го видите.\n  , следната обществена информация:                  ", "date": "2018.04.27", "title": "НАП прикрива схеми и злоупотреби в хазартния бизнес! (ДОКУМЕНТИ)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/381365-%D0%BF%D0%BE%D0%BC%D0%BF%D0%B5%D0%BE-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89", "text": "Досегашният директор на ЦРУ Майк Помпео бе утвърден от Сената на американския Конгрес за държавен секретар на САЩ, предадоха световните агенции. Утвърждаването му става точно навреме, за да може той да се захване с две „горещи\" досиета – споразумението по иранската ядрена програма и Северна Корея, отбелязва Франс прес. Помпео вече положи клетва и отпътува за среща на министрите на външните работи на страните от НАТО в Брюксел. Предишният дипломат номер едно на САЩ Рекс Тилърсън бе отстранен през март тази година. Оттогава временно изпълняващ задълженията беше Джон Съливан, припомня ТАСС. Номинацията на Помпейо срещна твърда съпротива от редиците на демократите, обезпокоени от неговата репутация на политическа агресивност и заради суровите му изказвания в миналото за хомосексуалността и исляма, отбелязва ДПА. В Сената за Помпео гласуваха 57 сенатори, а против бяха 42-ма, предаде Франс прес. Сенаторите имаха възможност да го изслушат на 12 април, когато той се опита да смекчи репутацията си на ястреб и каза, че „войната винаги е и трябва да бъде последен изход\". Идването начело на Държавния департамент на Помпео става малко след неотдавнашното назначаване на Джон Болтън за съветник по националната сигурност на Тръмп – знак за втвърдяване на американската администрация. Помпео вече имаше възможност да се потопи в едно от двете „горещи\" досиета – Северна Корея, срещайки се тайно със севернокорейския лидер Ким Чен-ун. Доналд Тръмп каза по повод на тази среща, че Помпейо се е разбрал наистина добре с Ким. Майк Помпейо е роден в Калифорния, завършва престижната военна академия Уест Пойнт. Следвал е и право в Харвард.", "date": "2018.04.27", "title": "Помпео-държавен секретар на САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381360-27-%D0%B0%D0%BF%D1%80%D0%B8%D0%BB,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1124 г. - Дейвид I става крал на Шотландия.   1296 г. - Битката при Дънбар: Шотландците са разгромени от английския крал Едуард I.   1521 г. - Изследователят Фернандо Магелан е убит в битка на Филипините.   1570 г. - Папа Пий V отлъчва английската кралица Елизабет_I от църквата.   1644 г. - В Канада започва да се засява пшеница.   1667 г. - Джон Милтън продава авторските права на Изгубеният рай за 10 английски паунда.   1810 г. - Лудвиг ван Бетовен завършва прочутото си произведение за пиано На Елиза.   1840 г. - Започва се изграждането на Уестминстърски дворец, Лондон.   1865 г. - Параходът Султана експлодира и потъва в река Мисисипи с 2300 души на борда, от които загиват 1700.   1881 г. - Александър Батенберг разпуска второто ОНС, уволнява правителството на Петко Каравелов и назначава нов служебен кабинет начело с руския генерал Казимир Ернрот.   1908 г. - В Лондон са открити Четвъртите Олимпийски игри.   1909 г. - Антиправителствени турски войски влизат в Цариград, свалят от власт султан Абдул Хамид II и султан става брат му Мехмед V.   1940 г. - Втората световна война: Хайнрих Химлер издава заповед за строителството на Аушвиц - първият концлагер, предназначен за масово унищожение.   1941 г. - Втората световна война: Гърция капитулира пред Нацистка Германия.   1945 г. - Втората световна война: Съюзниците отхвърлят предложението на Хитлер за мир и искат безусловна капитулация на Германия.   1945 г. - Втората световна война: Финландия е освободена изцяло от германско военно присъствие.   1947 г. - Тур Хейердал започва пътешествие с тръстиковата си лодка Кон-Тики, с която изминава повече от 5000 морски мили.   1950 г. - Англия признава държавата Израел.   1956 г. - Боксьорът Роки Марчиано се оттегля като непобеден световен шампион в тежка категория.   1959 г. - Последният канадски мисионер напуска Китайската народна република.   1960 г. - Того получава независимостта си от Франция.   1961 г. - Сиера Леоне получава независимостта си от Обединеното кралство.   1963 г. - Открита е първата в България електрифицирана жп линия София - Пловдив.   1981 г. - Xerox PARC представят компютърната мишка.   1992 г. - Създадена е нова държавна формация - Съюзна република Югославия, с участието на Сърбия и Черна гора.   1994 г. - Провеждат се първите демократични общи избори в ЮАР, в които са дадени избирателни права на чернокожото население.   2005 г. - Най-големият пътнически самолет в света, Еърбъс А380, прави своя първи изпитателен полет от Тулуза, Франция.   2006 г. - В Ню Йорк започва строителството на нов Световен търговски център - Freedom Tower.      ", "date": "2018.04.27", "title": "27 април, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/381361-%D0%BD%D0%B5,-%D1%82%D0%BE%D0%B2%D0%B0-%D0%BD%D0%B5-%D0%B5-%D0%B7%D0%B0%D0%B3%D0%BE%D0%B2%D0%BE%D1%80-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D1%81%D1%82%D0%B8%D0%BD%D0%B0-%D0%B5", "text": "          Не само най-бедната и най-корумпираната. България се оказва и страната с най-несвободни медии в целия ЕС. Че и в цяла Европа, ако не броим три авторитарни режима, които политически, а отчасти и географски трудно могат да бъдат вписани в Европа: Русия, Беларус и Турция.   „Най-бедната и най-корумпираната\" - това клише на международните медии, което пусна дълбоки корени в началото на българското европредседателство, обиди доста хора в България. Едни го възприеха като западна арогантност, други потърсиха част от вината у политиците в Европа, трети веднага извадиха изтърканото контра-клише за „соросоидната пропаганда\". Съвсем същото се случва в момента и с годишната класация за медийната свобода на „Репортери без граници\". (Справка - първата страница на един високотиражен булеварден вестник.) Тъй че нека да видим доколко основателни са обидите и възраженията по адрес на правозащитниците от „Репортери без граници\".   За „западна арогантност\" трудно може да се говори, защото в тазгодишната класация държавата, която доскоро беше лидер на Западния свят - САЩ, заема доста конфузното 45-то място. А Германия е чак 15-та. Освен това авторите на годишния доклад изрично посочват, че в цяла Европа медийната свобода е в криза. Поне по този пункт България (за жалост) се оказва един истински европеец...   Обвинението „соросоидна пропаганда\" може лесно да бъде игнорирано като блудкав буламач и типична рожба на налудничавите заговорнически теории. Но нека въпреки това да го вземем под лупата. Може ли „Репортери без граници\" да бъдат причислявани към така наречените „соросоиди\", каквото и да означава това? Ако става въпрос за финансирането на организацията, тя се издържа от членски внос и от доброволни дарения, като изрично стои настрана от всякакви политически и икономически „групи по интереси\" и се кълне единствено в член 19 от Декларацията за човешките права за свободата на словото. За организацията, отчасти на доброволни начала, работят стотици експерти по цял свят и лично аз досега не помня случай, в който някой от тях да е бил уличен в преднамерено или користно изкривяване на истината.   В частния случай „България\" тъкмо тук обаче стигаме до един закономерен въпрос: след като „Репортери без граници\" (основателно) критикуват медийната концентрация в страната и след като на българския медиен терен са активни повече от един крупни бизнесмени, защо правозащитниците критикуват най-вече един от тях? Отговорът на този въпрос е колкото банален, толкова и очевиден: защото медиите, контролирани пряко или косвено от въпросния (както го наричат) олигарх, рязко се отличават от всички останали големи български медии със свойството си безочливо да разпространяват брутални лъжи и периодически да организират зловещ лов на вещици. И защото обикновено го правят по поръчка, а поръчителите винаги се виждат с просто око. Да, и другите медии в страната имат издатели със свои интереси. Да, и другите медии в страната често пъти следват определена политическа тенденция. Но това важи включително и за най-реномираните световни медии. И най-важното: тенденцията винаги е оправдаема, когато въпросната медия дава дума и на противоположни възгледи, когато не публикува лъжи и измишльотини и не води поръчкови кампании.     Поръчковите кампании и оклеветяването, които са насъщният хляб на булевардните медии в България, за огромно съжаление понякога се водят по нареждане от най-високо място, констатира в интервю за ДВ изпълнителният директор на „Репортери без граници\" Кристиан Мир. Тежко обвинение, което би трябвало да жегне не само управляващите в България, но и техните политически партньори в ЕС. Защото е скандално, че страната, председателстваща ЕС, се оказва по медийна свобода редом с диктаторски и авторитарни режими и изостава далеч зад своите западнобалкански съседи, на които уж се опитва да преподава уроци по демокрация и европейски ценности. И хората в България, които открай време се възмущават, че ЕС реагира на тежката корупция в България единствено с ритуални жестове, днес имат пълното основание да се запитат: защо Брюксел, защо държавите-членки търпят и катастрофалната медийна ситуация в страната?     Всъщност отговорът отдавна е ясен: ЕС си има достатъчно проблеми, за да си навлича и допълнителни тъкмо с една страна-членка, която иначе се държи като добър европеец - със стабилни финанси и добър икономически ръст, без залитания към Вишеград, с прагматична политика по миграционния проблем, която балансира между засилена гранична охрана, твърдост към бежанците и жестове на солидарност към държавите от ЕС, приемащи особено много мигранти. С други думи, на българското управление му се прощават огромни грехове, само защото се грижи за стабилност, а и за поддържане на сегашното мнозинство в управлението на ЕС.   Накрая, за разведряване, един популярен цитат, който няма нищо общо с България и с нейните европейски партньори. Някогашният президент на САЩ Франклин Делано Рузвелт в края на 1930-те казал за тогавашния диктатор в Никарагуа: „Сомоса може и да е кучи син, но си е наш кучи син\". За този цитат няма писмени доказателства, но въпреки това звучи убедително, нали?", "date": "2018.04.27", "title": "Не, това не е заговор срещу България. Истина е."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/381362-%D1%82%D1%80%D0%B8-%D0%BF%D1%80%D0%BE%D0%B2%D0%B0%D0%BB%D0%B0-%D0%B8-%D0%BD%D0%B8%D1%82%D0%BE-%D0%B4%D1%83%D0%BC%D0%B0-%D0%B2-%D0%BF%D0%BB%D0%B5%D0%BD%D0%B5%D0%BD%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "              Важен ли е въпросът дали позицията на България в евроатлантическата общност изглежда компрометирана? Ако съдим по реакциите на основните политически сили, представени в Народното събрание, това едва ли е сериозна тема. А важно ли е, че България продължава да се свлича в класацията на \"Репортери без граници\" и вече се намира в една група с Турция, Русия и Беларус? Мълчание и по този въпрос. Важна ли е тогава оценката на Държавния департамент на САЩ, че правосъдието в България е зависимо, а корупцията - повсеместна? Кой пък се интересува от нечии оценки...     На този фон парламентът се вълнува от въпроса имало ли е или не е имало алкохол на един младежки форум в рамките на европредседателството. Декларации и контрадекларации, обвинения, искания за оставки. Българите разбраха за съществуването на младежкия форум, но не разбраха какво мислят политиците по трите важни теми, споменати по-горе. Нито една от петте парламентарно представени политически сили - ГЕРБ, \"Обединени патриоти\", БСП, ДПС и \"Воля\" - не намери за необходимо да предложи на избирателите своята позиция. За всички тях изглежда е напълно нормално управляващ политик от страна в ЕС да посещава анексирания Крим и да говори за излизане от НАТО. За всички тях вероятно е напълно нормално България да е на дъното по медийна свобода и да затвърждава образа си на държава със зависимо правосъдие и масова корупция. Парламентът е ням - политиката е напуснала мястото за правене на политика.     На рождения си ден председателят на \"Атака\" Волен Сидеров се снима на международния икономически форум в Ялта, Крим. Срещна се и с премиера на анексирания полуостров Сергей Аксьонов. На снимката до тях е и зам.-председателят на Народното събрание Явор Нотев, също от \"Атака\". Пред Аксьонов и пред руските медии Сидеров се хвали, че е повлиял на българското решение да не се гонят руски дипломати в знак на солидарност с Великобритания по случая \"Скрипал\". Обеща скоро да бъде възстановен проектът за нова руска ядрена централа в Белене и България да предложи \"нещо като компенсация\" за спрения \"Южен поток\". Повтори и позицията си, че България не трябва да членува във \"военно-политически съюзи\" и уточни, че става дума за НАТО. Всички тези изявления са от името на председател на управляващата парламентарна група \"Обединени патриоти\" и на един от зам.-председателите на парламента.   И какво последва? Правителството се разграничи от всичко това? Прозападната партия ГЕРБ осъди посещението на Сидеров в непризнатия Крим? Или пък поиска оставката на Нотев от ръководството на Народното събрание? Нищо такова не се случи. Притиснат от журналистите, зам.-председателят на ГЕРБ Цветан Цветанов каза само, че не одобрява проявите на Сидеров. За БСП, естествено, това не може да е проблем - по-скоро биха го поздравили. Дори и ДПС, които редовно изтъкват своята евроатлантическа ориентация, останаха безмълвни. Някои политици се измъкнаха с обясненията, че посещението било частно, че това било лично мнение, че \"атакистите\" не били командировани. С това случаят бил приключен и всички се правят, че не разбират колко голям проблем е пропукването на образа на България като надежден съюзник в ЕС и в НАТО.   В разгара на мълчанието \"Репортери без граници\" публикуваха годишния си индекс за свободата на медиите. България пада с още две места надолу до 111-та позиция. \"Макар в момента да ръководи ротационното председателство на Европейския съвет, България е по-ниско в индекса от която и да е страна от Западните Балкани, някои от които са кандидати за членство в ЕС\", пише в доклада. Присъдата е тежка и недвусмислена. Но нито един политик от българския парламент не забеляза темата. Затова пък шумът около онзи младежки банкет не стихва.   Няколко дни по-рано Държавният департамент на САЩ публикува годишния доклад за състоянието на човешките права по света. България отново е с етикета \"зависимо правосъдие и корупция\". Публиката в страната е заливана с пропаганда за денонощни усилия, масирано законодателство и решителна битка срещу корупцията - партньорите обаче не виждат това. Политически реакции в парламента няма, но нищо чудно скоро да чуем \"Знаем ги ние тия доклади\".   Всичко това говори много, но не говори добре. Имаме парламент на съгласието - съгласие, че важните теми не са важни. Те впечатляват само извънпарламентарни гласове и част от медиите. Народното събрание изглежда като пленено. И никой от депутатите дори не мигва, за да покаже несъгласие.", "date": "2018.04.27", "title": "Три провала - и нито дума в пленения парламент на България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381357-%D0%BA%D0%B0%D0%BA-%D1%81%D1%82%D0%B0%D0%BD%D0%B0%D1%85-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%B2-%D1%81%D0%BA%D0%BE%D0%BF%D0%B8%D0%B5", "text": "Скандалната си изповед за това как е станала скъпоплатена проститутка разказва девойка от Скопие в ohridsky.com. Откровенията ѝ служат и като съвети към начинаещите в бранша за това докъде могат да стигнат в „кариерното развитие\". „Вие сте красива студентка в Скопие. Важно е да влезете в голяма компания. Най-важното е кой е вашият промоутър – връзката ви с тази компания. Ако сте много красиви, опитайте се да пробиете на сцената и ще свършите в леглата на известни богати политици и бизнесмени. Рецептата е проста.      Обикновено девойките без добри контакти и промоутър, които живеят в студентски общежития, стигат до уличната проституция на 100 метра от общежитията и до „Злате\" като най-престижния посещаван локал. Най-много има около „Пелагония\" и „Континентал\". Това са центровете на най-долната и развратна проституция. Ако имате познати във висшите шоубизнес кръгове или модни агенции, въпрос на време е да станете скъпа и известна проститутка. Това зависи от вашата памет, познания, но и съобразителност. Никой не иска простачки и провинциалистки в елита. Искат хубави, спретнати, умни, от средната, но по-добре от висшата класа на обществото.    Девойката, която е „добър улов\" по правило няма свои разголени снимки в социалните мрежи. Важното е да има снимка по бански и толкова.    Това иска изисканата клиентела. Моето влизане в тези кръгове беше лесно. Депутат от малка партия, известно лице, искал да прави секс с две жени. Моя приятелка от Неготино поиска помощ от мен, защото беше сама, а работата ѝ не вървеше много. Беше модел от реклама на „Скопско\", но никога не ѝ стигаха парите – със сестра наркоман парите бързо изчезват. Условието беше, ако и двете сме хубави, да ни даде 100 000 денара (около 3000 лв.) само за една нощ.    Тя ме молеше три дни и ме убеждаваше, че всичко ще бъде наред. Омръзна ми снимане на реклами, както и от моя приятел – безперспективен стоматолог и алкохолик, и реших да пробвам. Депутатът беше луд, буквално луд. Никакъв секс. Обожаваше да лиже пръсти на крака. Сексуално извратен, но в секса – напълно импотентен.    След 4 часа лизане и лигавене на пръстите на краката заработихме 100 000 денара. Повторихме го няколко пъти до парламентарните избори, когато той не успя да влезе в парламента. След това се хванал с най-евтините проститутки, а наскоро разбрах, че се е смирил и посветил на семейството. Билета за елитната компания го имахме и се запознахме набързо с всички главни лица от телевизията, с няколко певици, намерихме връзки по хотелите, след това и най-скъпите, след това с няколко бизнесмени, близки до телевизията и до маркетинга на една пивоварна.    Приказната среща с първия клиент завърши с общо 7000 евро само за мен и без сексуален контакт, но с добре излизани пръсти. И най-важното – контакти с македонски певец. Той успя да пробие по време на прием на австралийския посланик в хотел /.../. Станахме много близки, достатъчно, че да не участваме във всички концерти наред...\"", "date": "2018.04.27", "title": "Как станах проститутка в Скопие"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381358-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-27-%D0%B0%D0%BF%D1%80%D0%B8%D0%BB", "text": "Бъдете учтиви и коректни с близките си хора. По време на разговор, не обсъждайте други хора, в противен случай ще се стигне до скандал. Благоприятен ден за посещение на зъболекар, козметолог и преглед в клиника. В любовта, не трябва да приемате твърде емоционално, думите на избраника си. ТЕЛЕЦ ( 21 април - 21 май )  Ще възприемате всякакви критики по ваш адрес, с враждебност. Дори и невинни забележки, ще ви накарат да се гневите, което може да доведе до неприятности. Не забравяйте, че никой няма да наруши спокойствието ви, ако не му го позволите сами. Неотложно бизнес пътуване, очаква тези, които работят в голяма фирма или офис. БЛИЗНАЦИ ( 22 май - 21 Юни ) Препоръчва се, да сте по-предпазливи, не само когато шофирате, но и в ежедневието. Вие сте толкова импулсивни и самоуверени, че лесно може да попаднете в неприятности. В любовта, не трябва да пресичате границата, зад която ви очаква само празнота и самота. Често нарушавате правилата, което води след себе си до нервни преживявания.   РАК ( 22 юни - 23 юли ) Трябва хладнокръвно да оправите всичко, което се случва в живота ви. Съсредоточете се, само върху това, което наистина има важна роля за вас. Емоциите дръжте под контрол, в противен случай, те ще ви изненадат в най-неподходящия момент. Вечерта очаквайте, прилична сума в личната ви сметка. ЛЪВ ( 24 юли - 23 август ) Очаква ви ден, в който ще се отдадете на мечти и емоционални изблици. Всичко това, ще ви попречи да се занимавате с актуалните въпроси и решаването на належащите проблеми в личния живот. Впечатлителността в любовта, изключете, иначе няма да може, да оцените чувствата на избраника. За да не се разболеете от вирусни заболявания, трябва да вземете превантивни мерки. ДЕВА ( 24-ти август - 23 септември ) Трябва да се стремите към равновесие, за да не влошите ситуацията на работното място. Ако предния ден, сте спорили с колега, всичко това ще засегне съвместната работа. Не следвайте сляпо съветите на роднини, дори ако техният опит е по-богат от вашият. За да увеличите парите си, трябва да следите за разходите и дохода си. ВЕЗНИ( 24 септември - 23 октомври) Очакват ви, добри новини още рано сутринта, които ще ви повдигнат настроението и ще ви заредят с жизненост. Всички притеснения и съмнения, ще останат в миналото, така че свободно се заемете със задачите си. Може да срещнете човек, с който в миналото много неща са ви свързвали. Възможно е взаимно привличане, което да доведе до сериозни взаимоотношения.   Днес, ще задавате много въпроси, ще сте любопитни и ще искате да знаете, за всичко, което се случва наоколо. Никой няма да ви упрекне, в прекалена бърбривост. Въпреки това, ценете не само вашето, но и времето на близките си приятели. Особено, ако искате да се натрапите на някого на гости. В работата, ви очаква проект, който отдавна ви е интересувал.   СТРЕЛЕЦ ( 23 Ноември - 21 Декември ) Препоръчително е с оптимизъм, да посрещнете този ден, така че да не ви застигнат скърби и нещастия. Имате ли цели? Ако е така, фокусирайте се върху тях. Близък човек, ще ви даде нещо, за което мечтаете отдавна. Огромна полза, ще ви донесе лечението с народни средства, така няма да ви стигне грип или настинка. КОЗИРОГ (22 Декември - 20 януари ) Ще покажете своите естествени таланти и ще заслужите признанието на околните. Това е \"вашият\" ден, така че, може да се забавлявате, радвате и да сте щастливи. Единственото нещо, което не трябва да си позволявате е, прекаляване с храна и алкохолни напитки. Нуждаете се от мярка, в противен случай, сутринта няма да се чувствате добре.  ВОДОЛЕЙ ( 21 януари -  19  февруари ) Препоръчително е да запазите душевното си спокойствие, дори ако приятели или колеги предизвикват конфликти. Бъдете твърди, а също и покажете вашите благородни качества. От енергия и търпение, ще се нуждаете в любовната сфера, когато вашият партньор, ви обвини в предателство. Оценявайте спокойно ситуацията, за да видите, как може да спечелите.   РИБИ ( 20 февруари - 20 март ) Може да решите, че този ден не е създаден за вас. Той, ще е толкова сложен и многостранен, че няма да имате сили, да се борите за място под слънцето. Напредък се очаква в работата, което ще ви зарадва. В края на краищата, сте се разминали със съкращенията и сега може да разчитате на перспективна позиция. Вечерта, не се надявайте на романтика.", "date": "2018.04.27", "title": "Дневен хороскоп 27 април"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381359-%D1%81%D0%B2-%D1%81%D0%B2%D1%89%D0%BC%D1%87%D0%BA-%D1%81%D0%B8%D0%BC%D0%B5%D0%BE%D0%BD,-%D0%B1%D1%80%D0%B0%D1%82-%D0%B3%D0%BE%D1%81%D0%BF%D0%BE%D0%B4%D0%B5%D0%BD", "text": "    Свети Симеон, наречен брат Господен по плът, е бил сродник на Иисус Христос, а не Негов брат в прекия смисъл на думата. Той е бил син на Клеопа, брата на Йосиф Обручник, и брат на свети апостол Яков, първият иерусалимски епископ.   След възнесението на Спасителя св. Симеон проповядвал Евангелието в Юдея. През 62 или 63 година неговият брат, йерусалимският епископ Яков, бил убит с камъни. На негово място йерусалимските християни избрали Симеона, който според древното църковно предание управлявал йерусалимската църква повече от 40 година.     През време на юдейската война, която завършила с разрушаването на Йерусалим и храма от Веспасиан и Тит (70 г.), Симеон заминал заедно с другите християни за град Пела, който се намирал на изток от р. Йордан и бил подвластен на Ирод Агрипа II. След това пак се върнал в Йерусалим и управлявал църквата до смъртта си.   Като превзели Юдея, римляните преследвали потомците на Давидовия род. Те се страхували да не би някой от потомците на Давид да организира юдеите, да се обяви срещу кесаря и да възстанови юдейското царство.   Като довели Симеона при царския наместник Атика, римляните се опитали да го принудят да се отрече от вярата си в Христа, като употребили отначало съвети и заплахи, а после и мъчения. Тогава Симеон бил на около 120 години.    Но въпреки старостта, той твърдо понасял страданията и останал верен на своите християнски убеждения. Мъжеството, търпението и твърдостта му удивили самите мъчетели. Най-после Симеон бил разпънат на кръст (107 г.).", "date": "2018.04.27", "title": "Св. свщмчк Симеон, брат Господен"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381351-%D0%B3%D1%8A%D1%80%D0%B4%D0%B8%D1%82%D0%B5-%D0%BD%D0%B0-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0", "text": "В социалните мрежи активно се обсъждат гърдите на най-красивата биатлонистка - за няколко минути снимката й събра хиляди лайкове. Става дума за италианката Дроти Вирер, която може и да не е много известна спортистка, но събра много повече почитатели, след като публикува снимката си от басейн.  ", "date": "2018.04.27", "title": "Гърдите на най-красивата"}
{"url": "http://www.classa.bg/%D1%81%D0%B2%D1%8F%D1%82/item/381350-%D0%B7%D0%B0%D0%B1%D1%80%D0%B0%D0%B2%D0%B8-%D0%B1%D0%B8%D0%BB%D0%B5%D1%82%D0%B0,-%D0%BE%D1%82%D0%BA%D1%80%D0%B8-%D0%B3%D0%BE-%D0%B8-%D1%81%D0%BF%D0%B5%D1%87%D0%B5%D0%BB%D0%B8-%D1%87%D0%B5%D1%82%D0%B8%D1%80%D0%B8-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0", "text": "Джеф Кретцер, жител на Честърфийлд (Вирджиния, САЩ), бе на път да пропусне шанса си да бъде милионер, като забрави, че е купил лотариен билет, който се оказа печеливш, съобщиха местните медии.   Кретцер купил билета през декември 2017 г. и го пъхнал в едно чекмедже, за да не го загуби. Цял месец по-късно обаче той си спомнил, проверил че все още го пази, едва тогава го изтъркал и открил, че е спечелил четири милиона долара.   Късметлията отначало смятал, че това е награда от $ 4,000. Но когато погледнал повторно и по-отблизо, изненадан открил, че е сумата е хиляда пъти повече. \"Аз наистина не мога да опиша този момент\", каза той развълнувано.   Според говорител на лотарията във Вирджиния, учреждението, което е продало печелившия билет, е компенсирано с бонус от $ 10 000.", "date": "2018.04.27", "title": "Забрави билета, откри го и спечели четири милиона долара"}
{"url": "http://www.classa.bg/%D1%81%D0%B2%D1%8F%D1%82/item/381352-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%BD%D0%B0-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%B4%D0%B5%D0%BC%D0%B0%D1%80%D0%BA%D0%B0%D1%86%D0%B8%D0%BE%D0%BD%D0%BD%D0%B0-%D0%BB%D0%B8%D0%BD%D0%B8%D1%8F", "text": "Президентът на Южна Корея, Муун Джае-ин, ще се срещне с лидера на Северна Корея Ким Чен-ун, на военната демаркационна линия (MDL) разделяща двете страни, съобщават от Синята къща .   \"Двамата лидери ще се срещнат на MDL и ще отидат пеша до мястото на церемонията по посрещането, ескортирани от нашата традиционна южнокорейска почетна гвардия\", каза Им Чен-Сеок, президентски секретар, цитиран от The Korea Herald.   Според докладите, първата среща ще се проведе на 27 април в граничното село Панмунджон в 00:30 GMT и разговорите между лидерите ще започнат точно един час по-късно в Камарата на мира, от страната на Южна Корея.   Военната линия за разграничаване съответства на точния център на Корейската демилитаризирана зона. \"Двамата лидери ще положат този ден символ на мир и благоденствие в зоната, която символизира конфликта и разделението вече 65 години\", каза Им.", "date": "2018.04.27", "title": "Лидерите на Северна и Южна Корея ще се срещнат на военната демаркационна  линия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381354-%D0%BB%D0%BE%D0%B7%D0%B0%D0%BD%D0%BE%D0%B2%D0%B0-%D0%BD%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D1%81%D1%8A%D1%81", "text": "Николета Лозанова посети дискотека във Велико Търново снощи. БЛИЦ СПОРТ научи, че плеймейката е купонясвала заедно със сестрата на Валери Божинов - Михаела, която е щерка на треньора на Ботев (Враца) - Сашо Ангелов.        Николета отскочила до Старопрестолния град, където я поканили за откриването на модерен фитнес и СПА център. На церемонията присъствали още мениджърът на Етър Красимир Балъков, фитнес инструкторът и специалист по здравословно хранене Биляна Йотовска и други.      Половинката на вратаря Николай Михайлов решила да пренощува във Велико Търново и да разпусне в местна дискотека заедно със сестрата на бившия си Валери Божинов, когото преди време дари с прекрасна дъщеричка - Никол.    Михаела се има много и с фолкпевицата Алисия, като уважението им е взаимно. 18-годишната великотърновка изтъква, че е страшно щастлива, когато се вижда с племенниците си Валери и Никол. Сега Михаела е в трескава подготовка за предстоящия й бал на 25 май.  ", "date": "2018.04.27", "title": "Лозанова на дискотека със..."}
{"url": "http://www.classa.bg/%D1%81%D0%B2%D1%8F%D1%82/item/381353-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81-%D0%BD%D0%BE%D0%B2-%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D0%BA%D0%BD%D0%BE%D1%82%D0%B8-%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0%D1%82%D0%B0-%D0%BE%D0%B1%D0%BC%D1%8F%D0%BD%D0%B0-%D0%BD%D0%B0-%D0%B4%D0%BE%D0%BB%D0%B0%D1%80%D0%B8", "text": "Венецуелските власти са арестували общо 112 души, свързани с контрабандата на пари и незаконната обмяна на долара.Това съобщи главният прокурор на Републиката, Тарек Уилям Сааб. \"Това е операция, която е обхванала цялата страна, и е успяла да разруши паралелната финансова система, която не принадлежи към Централната банка на Венецуела\", заяви прокурорът на пресконференция в централата на Главна прокуратура в Каракас.   Във Венецуела има контрол на обмяната в продължение на повече от десетилетие, обаче, има паралелни механизми за незаконен курс на долара, които са се увеличили експоненциално, седмици преди следващите президентски избори, насрочени за 20 май.   Незаконната търговия на долари, която оказва пряко влияние върху хиперинфлацията и засяга икономиката на Венецуела, се извършва чрез сложна мрежа от оператори на обмяна. Сааб обясни, че съучастниците на задържаните са напълно идентифицирани и са преследвани за престъпленията незаконна обмяна на валута и пране на пари.   Досега властите блокираха сумата от три милиарда боливара по банкови сметки; също са иззели автомобили, мотоциклети, повече от 54.9 милиона боливари в брой, в допълнение към големи суми пари в колумбийски песос.   Прокуратурата днес поиска блокиране на още 247 банкови сметки, издаде 40 нови заповеди за арест и разреши 104 обиска. Според Сааб операцията има три фази: „Първата започва с арестуването на собственика на сайт, който незаконно котира долари; втората е демонтирането на клон за контрабанда с обменни бюра в Кукута, Майкао, Араука, Колумбия, в координация с венецуелската мафия; а третата е демонтиране нелегалната система на паричните преводи\".   Тези \"къщи за преводи\" са работили чрез уеб страници, регистрирани в чужбина, които използват международни банкови сметки за получаване на депозити в брой или трансфери и извършват обмяна далеч над реалната цена на северноамериканската валута.   \"Тези алтернативни схеми за преводи са определени от международните организации като механизъм за изпиране на пари, рефинансиращи групи извън закона, включително финансиране на престъпни деяния, действия срещу демократичната система и организирани престъпни групи\" , каза прокурорът, позовавайки се на къщите на Интеркаш, Рапид Камбио и ЕърТМ.", "date": "2018.04.27", "title": "Венецуела с нов удар срещу контрабандата на банкноти и незаконната обмяна на долари"}
{"url": "http://www.classa.bg/%D1%81%D0%B2%D1%8F%D1%82/item/381355-%D0%BC%D0%B0%D0%BA%D1%80%D0%BE%D0%BD-%D0%BE%D0%B1%D1%8F%D1%81%D0%BD%D0%B8-%D0%B2-%D1%81%D0%B0%D1%89-%D0%B7%D0%B0%D1%89%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D1%81-%D0%B8%D1%80%D0%B0%D0%BD", "text": "Френският президент Емануел Макрон обясни защо, според него, изоставянето на този исторически договор не е разумно решение.   \"Вярно е, че това споразумение може да не разреши всички опасения и някои много важни проблеми\", призна френският президент в реч пред Конгреса на САЩ. \"Но ние не трябва да се отказваме от него, без да имаме на негово място нещо значително и по-съществено\", добави той, според АФП.   Макрон се съгласява с Тръмп, че Техеран \"никога\" няма да бъде допуснат да притежава ядрено оръжие и изрази намерението си да работи със Съединените щати за \"ново ядрено споразумение с Иран\", което обхваща и програмата му за балистични ракети. Въпреки това, той отбеляза, че потенциален договор трябва да бъде постигнат, без да се прекратява настоящия план за съвместно действие (JCPOA), от който неговата страна не възнамерява да се оттегли.   \"Това е моята позиция. Ето защо Франция няма да се откаже от JCPOA, защото го е подписала\", каза той, напомняйки на американските законодатели, че трябва да поемат своята отговорност по отношение на този въпрос тези дни и седмици, преди на 12 май Тръмп да обяви своето решение за оставане или напускане на споразумението.   JCPOA е постигнато през 2015 г. между Иран, САЩ Великобритания, Китай, Франция, Русия и Германия. Споразумението вдигна някои санкции срещу Техеран, в замяна на изоставянето на ядрената му програма.   Във вторник президентът на Иран Хасан Рохани поиска от Тръмп да изпълни задълженията си по споразумението. \"Ако някой предаде сделката, той трябва да знае, че ще има сериозни последици\", каза Рохани.   Техеран ще се откаже от Договора за неразпространение на ядрено оръжие, ако Тръмп се откаже от JCPOA, а иранският външен министър Мохамед Джавад Зариф предупреди, че в този случай Ислямската република \"енергично\" ще възобнови обогатяването на уран.", "date": "2018.04.27", "title": "Макрон обясни в САЩ защо не трябва да бъде изоставено споразумението с Иран"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381356-%D1%81%D0%B5%D0%BA%D1%81%D0%B8-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%BA%D0%B0-%D0%BE%D0%B1%D1%8F%D1%81%D0%BD%D0%B8", "text": "26-годишна жена от аржентинския град Кордова отряза пениса на 40-годишния си приятел, докато спи, с помощта на градинска ножица, защотоа показал на приятелите си интимно видео с участието й. Това съобщава Daily Mail. \"Серхио Фернандес рани моите чувства, когато показа интимното ни видео със сексуални сцени на приятелите си. Въпреки това, току-що го раних, а не му отрязъх напълно пениса.      Не исках нищо да му се случи, затова незабавно призовах лекарите да му помогнат\", казва Бренда Баратини. Инцидентът се случи през есента на миналата година, но причината за кървавия акт тя обясни едва сега. 40-годишният рок музикант Серхио спял, когато приятелката му взела градински ножици и извършила бруталната атака.      Първоначално се смятало, че Бренда е решила да извърши престъплението, защото човекът я е изнасилил, но по-късно полицията е открила, че сексът е бил по взаимно съгласие. Предполага се, че по време на жестокостта момичето било полудяло. В момента тя е в ареста и е изправена пред лишаване от свобода. Сексуалният орган на пострадалия любовник не е напълно възстановен пет месеца след инцидента.", "date": "2018.04.27", "title": "Секси аржентинка обясни...."}
{"url": "http://www.classa.bg/%D1%81%D0%B2%D1%8F%D1%82/item/381346-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B3%D0%B5%D1%80%D0%BC%D0%B0%D0%BD%D1%86%D0%B8-%D1%82%D1%80%D1%83%D0%BF%D0%B0%D1%82-%D0%B4%D1%8A%D0%BB%D0%B3%D0%BE%D0%B2%D0%B5-%D0%B7%D0%B0%D1%89%D0%BE", "text": "Въпреки доброто икономическо положение на Германия, все повече жители на страната трупат дългове: над 10% от пълнолетните германци са задлъжнели. Защо? Ето кои са основните причини:   В Германия броят на частните домакинства, натрупали дългове, става все по-голям. През 2017 година общо 6,91 милиона души не са били в състояние да покриват текущите си разходи, става ясно от германския \"Атлас на задлъжняването\". А това е с 65 000 повече, отколкото през 2016 година.      В публикация на списание \"Фокус\" се изтъква, че въпреки доброто икономическо положение на Германия, вече за втора поредна година над 10% от пълнолетните граждани на страната са силно задлъжнели.   В кои градове има най-много длъжници?   Трите града с най-високо ниво на задлъжнялост на частните домакинства се намират в провинция Северен Рейн-Вестфалия - това са Дуисбург, Есен и Дортмунд. Близо 17,8% от пълнолетните жители на Дуисбург са натрупали дългове. В Дортмунд става дума за 14,44%, а в Есен - за 13,76%.   От статистиките става ясно, че задлъжнелите мъже са много повече от задлъжнелите жени. Дълговете на мъжете освен това са и като цяло по-високи от тези на дамите. Нивото на задлъжнялост е най-високо в провинциите Бремен, Саксония-Анхалт и Берлин. А на другия полюс се намират Бавария, Баден-Вюртемберг и Тюрингия.   Защо задлъжняват германците?   Почти 70% от всички случаи на задлъжняване се дължат на следните основни причини: безработица (над 20%), заболяване, наркозависимост, нещастен случай (над 15%), раздяла с партньор, развод, смъртен случай в семейството (близо 13%), раззхищение на пари (близо 11%), фалит на собствената фирма (8,4%). А най-много длъжници има сред хората на възраст между 30 и 39 години: общо 1,92 млн. души попадат в тази категория.   Според \"Атласа на задлъжняването\" групата на длъжниците на възраст над 70 години расте най-бързо. Спрямо предходната 2016 година броят на задлъжнелите в тази възрастова група е скочил с 11,5% и е достигнал до 190 000. Авторите на изследването предполагат, че това се дължи на нивото на пенсиите, което все по-често се оказва недостатъчно, за да осигури нормален жизнен стандарт. Според експертите, през идните години този феномен ще се задълбочава.   Впрочем, и немалко германци от средното съсловие, за които би могло да се предполага, че нe изпитват финансови проблеми, задлъжняват. Някои - поради това, че искат да поддържат висок жизнен стандарт, макар и разходите им постоянно да се увеличават. За средното съсловие консумацията играе важна роля. Става дума за символи на благоденствието - като скъпа кола, висококачествена храна, спортни курсове и културни мероприятия. Някои от тези германци обаче не са склонни да намалят разходите си дори и когато изпаднат във финансови затруднения - поради причината, че искат да продължат да живеят както преди. В подобни сблучаи често се стига до високи дългове, които в един момент вече не могат да бъдат погасени.    Скъпият ток и високите наеми   Силното увеличаване на разходите за живот в Германия също се оказва важен фактор за задлъжняването. Така например, според данни на портала Verivox, през 2017 година цените на електроенергията са били на рекордно високо ниво: докато през 2005 година домакинствата са плащали по 0,1781 евро на киловатчас, през 2017 цената е била вече 0,2818 евро на киловатчас. През 2016 година на близо 330.000 домакинства в Германия им е бил изключен токът - заради неплатени сметки. Друг фактор, който тласка дълговет е на частните домакинства нагоре, е нарастването на наемите, което особено в големите градове е достигнало драстични размери. В Мюнхен например средният наем на квадратен метър се е повишил от 12,96 евро през 2011 на 17,42 евро през 2016 година. Ръстът на доходите през същия период обаче е бил значително по-нисък.   Според изследване на фондация \"Ханс Бьоклер\", близо 8,6 милиона домакинства в големите германски градове дават близо 40% от чистите си доходи за наем, ток и режийни.  ", "date": "2018.04.27", "title": "Все повече германци трупат дългове. Защо?"}
{"url": "http://www.classa.bg/%D1%81%D0%B2%D1%8F%D1%82/item/381347-iphone-x-%D0%B5-%D0%BC%D1%8A%D1%80%D1%82%D1%8A%D0%B2", "text": "Акциите на австрийската компания AMS AG, чиито оптични сензори са част от технологията за разпознаване на iPhone X на Apple, се сринаха вторник с 14%, с оглед на лошата перспектива за продажбите на този телефон, съобщава Bloomberg.   Тенденцията на инвеститорите да се отърват от акциите на AMS е мотивирана от ниския обем на продажбитена iPhone X, каза Гюнтер Холфелдър, анализатор в Baader Helvea AG.   Прогнозите за продажбите на AMS за второто тримесечие на годината предвиждат \"приблизително между 20 и 25 милиона единици iPhone X по-малко\", каза Холфелдер. По подобен начин и анализаторите от Morgan Stanley намалиха прогнозите си за продажбите за смартфона на Apple. На свой ред пет, от компаниите за монтаж на последния телефонен модел на Apple посочиха, че продажбите на iPhone X са достигнали своя връх в края на 2017 г., но оттогава са се забавили.   В този все по-малко оптимистичен контекст, акциите на Apple са загубили повече от 7% от стойността си само за три дни, докато технологичният гигант се готви да публикува тримесечните си финансови резултати на 1 май.   IPhone X е \"мъртъв\" заради свръхпредлагането на интегрални схеми и високите цени на модела, каза пред CNBC Нийл Камплинг, анализатор в Mirabaud.", "date": "2018.04.27", "title": "\"IPhone X е мъртъв\""}
{"url": "http://www.classa.bg/%D1%81%D0%B2%D1%8F%D1%82/item/381348-%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0-%D1%82%D1%80%D1%8A%D0%BC%D0%BF", "text": "Поразително сходство: Откриха двойник на Тръмп в Испания               До неотдавна Лейс дори не е имала представа кой е това Тръмп, отбелязва изданието.   Според нея, тя е забелязала Лейс напълно случайно и първоначално не обърнала внимание на нейното външно сходство с американския лидер.         Съобщава се, че Васкес е пристигнала в Нантон, за да говори с местните жители, защото работила над статия на тема селско стопанство за местния вестник.   От прозореца на автомобила си журналистката видяла Лейс, отиваща у дома си с мотика на рамото, и й направила снимка.     Но снимката привлякла вниманието на ползвателите и бързо се разпространила из социалните мрежи.     Когато Васкес показала на новоизпечената звезда социалните мрежи, тя вече знаела за успеха си.   На въпроса, не й ли се струва сравнението оскърбително, жената казала, че съвсем не е оскърбена.   Разбирайки за всичко от своите дъщери, Лейс изпаднала във възторг, съобщава  El Mundo.    ", "date": "2018.04.27", "title": "Откриха двойник на Тръмп"}
{"url": "http://www.classa.bg/%D1%81%D0%B2%D1%8F%D1%82/item/381349-%D0%BF%D1%80%D0%B5%D0%B4%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0,-%D1%80%D1%83%D1%81%D0%B8%D1%8F-%D0%BF%D0%BE%D1%81%D1%82%D0%B0%D0%B2%D0%B8-%D1%80%D0%B5%D0%BA%D0%BE%D1%80%D0%B4-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BC%D0%B0%D1%87,-%D0%B8%D0%B3%D1%80%D0%B0%D0%BD-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0-%D0%B2%D0%B8%D1%81%D0%BE%D1%87%D0%B8%D0%BD%D0%B0", "text": "Като част от събитията преди Световната купа на ФИФА за 2018 г., се изигра един мач в планините на Сочи, който влезе в Книгата на рекордите на Русия като мачът, изигран на най-голяма надморска височина в страната.   Мачът се игра на импровизирано поле на 2 064 метра надморска височина в популярния ски курорт Красная поляна. На срещата присъстваха руски футболни легенди, за които снегът и ледът, покриващи полето, не бяха пречка за установяване на рекорда.   \"Няма нищо странно в това, по-рано играехме футбол в снега и леда и си беше нормално\", казаха футболистите, добавяйки, че за да практикуват в тези условия е нужно само желание и оранжева топка. \"За първи път в Русия се играе футболен мач на 2 064 метра над морското равнище\", заявиха от представителите на руската Книга на рекордите, които регистрираха рекорда.   Световното първенство по футбол 2018 г. в Русия е точно зад ъгъла и само 50 дни преди очакваното стартиране на това спортно събитие, всичко на практика е готово. Едно от най-оживените места по време на това световно първенство несъмнено ще площад Манежная в Москва, близо до Кремъл, където е символичният часовник с оставащото до откриването време. Най-очакваното в света състезание ще започне на 14 юни в Москва с мача между Русия и Саудитска Арабия, на стадион \"Лужники\". .", "date": "2018.04.27", "title": "Преди Световната купа, Русия постави рекорд за футболен мач, игран на най-голяма височина"}
{"url": "http://www.classa.bg/%D1%81%D0%B2%D1%8F%D1%82/item/381340-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-%D0%BF%D1%80%D0%BE%D0%BD%D0%B8%D0%BA%D0%BD%D0%B0%D1%85%D0%B0-%D1%81-%D0%B2%D0%B7%D0%BB%D0%BE%D0%BC-%D0%B2-%D1%80%D1%83%D1%81%D0%BA%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%B2-%D1%81%D0%B8%D0%B0%D1%82%D1%8A%D0%BB", "text": "  Представител на Държавния департамент обясни, че американското правителство е извършило проверка на дипломатическата мисия за “осигуряване и защита на съоръженията и за потвърждение, че руските държавни служители са освободили помещенията”.   Говорителят на руското външно министерство Мария Захарова определи проникването на американските власти в консулството като враждебно завладяване. “Подкрепяно от държавата враждебно завладяване е рядък спектакъл”, коментира тя.   “Ситуацията е абсолютно възмутителна, безобразна и безпрецедентна. Никога в историята на двустранните отношения не се е случвало нещо подобно – това, разбира се, е грубо нарушаване от страна на САЩ на основополагащи международно-правни норми“, заяви на брифинг Захарова, цитирана от РИА „Новости“.   Руските дипломати трябваше да напуснат консулството, след като му им беше заповядано да го освободят миналия месец от американските власти на фона на напрежението между САЩ и Русия заради отравянето на бившия руски шпионин Сергей Скрипал в английския град Солсбъри на 4 март.   Seattle Times: Сътрудници на Държавния департамент счупиха вратата на консулството на Русия, за да проверят заминали ли са си руснаците   Сутринта на 25 април сътрудници на Държавния департамент на САЩ изрязаха катинарите на входните врати на затворената резиденция на руския генерален консул в района на Медисън парк в Сиатъл, щата Вашигтон,   .   Както отбелязва изданието, представителите на Държавния департамент са се появили ден, след като по заповед на администрацията на президента Тръмп в рамките на масовото прогонване руските дипломати са напуснали резиденцията.   На специалиста, който се бил скрил зад син брезент, му били нужни около 15 минути, за да се справи с катинара на вратите.   Сградата на самото консулство, разположена в центъра на града, бе затворена по-рано през април.   На обед на 25 април руското знаме още се развяваше над сградата, а мухите обикаляха около пакетите с боклук, оставени на пътя недалеко от резиденцията.   Там кореспондентът на  The Seattle Times дори открил изрезки от унищожени рускоезични документи.   По данни на изданието, сградата на резиденцията е над 100 години и влиза в Националния регистър на историческите места в САЩ.   Отчитайки охладнелите отношения между Москва и Вашингтон, не е известно каква ще бъде съдбата на празната сграда.   Според оценка на експерти, пазарната стойност на резиденцията е  $8 млн.             Представител на американското ведомство също подчерта, че, макар Русия да е собственик на резиденцията, земята, върху която стои сградата, принадлежи на властите на САЩ.         Както отбелязва ведомството, напускайки сградата, дипломатите са си оставили ключовете, защото резиденцията е собственост на Русия.   Но това, очевидно, не е спряло американските власти.      ", "date": "2018.04.27", "title": "Властите в САЩ проникнаха с взлом в руското консулство в Сиатъл"}
{"url": "http://www.classa.bg/%D1%81%D0%B2%D1%8F%D1%82/item/381341-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%BD%D0%B0-%D0%BF%D1%83%D1%82%D0%B8%D0%BD-%D1%81%D0%BF%D0%B5%D1%87%D0%B5%D0%BB%D0%B8%D0%BB-$3,-8-%D0%BC%D0%BB%D1%80%D0%B4-%D0%BE%D1%82-%D0%BD%D0%B8%D1%81%D0%BA%D0%B0%D1%82%D0%B0-%D1%80%D1%83%D0%B1%D0%BB%D0%B0", "text": "Руският бюджет е спечелил 3 800 000 000 долара от ниския курс на рублата, ударен от новите американски санкции    До края на годината прогнозите на финансовия министър Сиуланов са бюджетът му да спечели 4,1 млрд. в зелено. 7,6 млрд. доларът бил ефектът при ударите, но укрепването на руската валута след това довело до намаляването му наполовина.     Така за първи път от 2011 г. хазната на Путин е на излишък, регистриран от финансовото министерство. Основната уловка е, че себестойността на добива на природни богатства е в рубли, а те се продават в твърда валута, предимно долари, като основната стока – петролът, в момента се вдига. Така се получава и ефектът за бюджета. Така всяка рубла нарастване на долара води до 1,4 млрд. долара плюс за хазната.", "date": "2018.04.27", "title": "Бюджетът на Путин спечелил $3, 8 млрд. от ниската рубла"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/381342-%D0%B2%D0%BB%D0%B0%D1%81%D1%82%D1%82%D0%B0-%D0%BC%D0%B8%D1%80%D0%B8%D1%88%D0%B5-%D0%BB%D0%BE%D1%88%D0%BE", "text": "Аз, Богатството и Властта се обединихме около Мнението. Мнението не беше обществено, а преобладаващо. То и преобладаващо не беше съвсем, но социологическите агенции го определиха като такова. Е, не всички социологически агенции – само някои. Онези, на които Богатството беше платило, а Властта беше одобрила.  Така всъщност Мнението беше на Богатството и Властта, но минаваше за мое, понеже и аз бях в това обединение: бях гласувал и избрал Властта, а тя бе създала Богатството.    – Твоето мнение е закон за нас! – съобщи важно и вероятно на себе си Властта и пръдна с желание. – Извинете, без да искам – уточни.  – Лъжеш – рече спокойно Богатството, което имаше властта да говори каквото си иска, защото никой не можеше да му запуши устата с пари. – Направи го нарочно.  Властта се престори, че не чува. Усмихна се и продължи:  – Важното е сега всички да ни вярват. Няма значение, че между нас има недоверие.  – Това е тъпо – отново оспори Богатството. – Но върши работа. Приемам.  – Въпросът е: как да ни вярват? Не е лесно. Аз имам идея. – Властта беше опитна в лъжите и кроежите, можеше да изкара идиота талант, а таланта да обърне на идиот.  – Надявам се, че е безплатна. – Богатството беше стиснато.  Властта се намръщи. Не обичаше безплатните неща. Но знаеше, че когато се окопае във властта, ще си взема каквото поиска, от когото поиска и когато поиска.  – Разбира се, нали накрая сметката плащат други. Какъв е смисълът ние да се преджобваме? – изля благоразположението си в нова усмивка и отново се размириса.  Богатството се намръщи и затвори очи. Трябваше да изтърпи, защото всяко богатство си има край, ако не е около властта.  – И така – задъхано заобяснява Властта, – ще създадем такова Мнение, което да мине за общо.  Мнението мълчеше. През цялото време стоеше свряно в ъгъла на живота и не смееше да шукне. Нямаше нито власт, нито пари. Знаеше, че всяка дума може да се използва срещу него. Каквото и да кажеше, приемаше се за изречено в негова защита – и нищо повече. Затова никой не го слушаше.  – То сега чие е? – попита Богатството, което не беше умно по дефиниция.  – То е наше – повдигна доволно вежди Властта и изстреля острия си злобен поглед към ъгъла на живота. – Но не знае това. Никой освен нас не знае, че общественото мнение е наше. Важното е това да продължи. И не само. Всички трябва да си мислят, че нашето Мнение е тяхно мнение. Така ще ги манипулираме.  Богатството зашава и раздвижи лявото си рамо – по този начин мислеше. Властта имаше право. “Всяка власт има право, защото няма задължения!” – каза си и се удиви на мъдростта си. Би записал тази мъдрост, но нямаше подръка секретарка. Замисли се как всяко Богатство ще стане още по-голямо, ако махне от баланса си всякакви задължения, а придобива само активи. Тогава ще стане по-силно от Властта. И няма да има нужда от нея. Точно така! Един ден Властта ще е в актива на Богатството и няма да се налага да се съобразява с миризмата й.  Идеята му се стори чудесна, видя я в близка перспектива и затова рече благосклонно:  – Браво, одобрявам. – Повдигна брадичка, за да даде знак, че иска още разяснения.  – Ще убедим всички, че защитаваме тяхното мнение!  – Това не е лесно – възрази Богатството. – Никой няма да ни повярва.  – Естествено. Затова ще използваме него! – Властта най-сетне ме забеляза и посочи.  Аз стоях в другия ъгъл на живота, свит и посърнал като Мнението. Бях гладен, зъл и нервен. Бях готов на всичко, за да получа храна, власт, надежда, свобода. Аз бях народът.  – Дали няма да е скъпо? – попита Богатството предпазливо, като се взря в хищния ми и свиреп вид.  – Та погледни го само! – доближи се Властта до мен и се изплю в лицето ми. – Дрипльо! И два лева да му дадеш, пак ще е доволен. И ще те хвали! Ще ни хвали всъщност.  – А ако се отметне? – Богатството беше хитро и предвидливо; знаеше, че докараш ли същество до отчаяние, то може да прояви безразсъдство и дори смелост.  – Тогава го остави на мен! – сбърчи вежди Властта. – Щом веднъж е взел, ще има цял живот да връща! Нали така, а? – изкрещя и ме подритна.  Властта миришеше лошо. Но имаше право.  Усетих погледа на Мнението върху себе си. Гледаше ме едновременно с укор и с надежда от своя ъгъл. Прочетох в очите му: “Те имат нужда от нас, не ние от тях.”    ", "date": "2018.04.27", "title": "Властта мирише лошо"}
{"url": "http://www.classa.bg/%D1%81%D0%B2%D1%8F%D1%82/item/381343-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D0%BF%D0%BB%D0%B0%D1%88%D0%B8-%D0%B8%D1%80%D0%B0%D0%BD", "text": "    Министърът на отбраната на Израел Авигдор Либерман заплаши Иран в интервю за вестник в Саудитска Арабия, като настоял, че ако ислямският режим атакува Тел Авив, Израел “ще удари Техеран и ще унищожи всеки ирански военен обект, който заплашва Израел в Сирия, независимо от цената”, съобщават израелските медии.     Говорейки пред в. “Елаф”, който провежда интервюта с израелски официални лица за арабскоговорящия свят, Либерман подчертал, че наближавал краят на режима в Иран.   Либерман в момента е в САЩ за разговори с американския си колега Джеймс Матис. Той също така ще разговаря със съветника на Доналд Тръмп по националната сигурност Джон Болтън.   По-рано днес върховният лидер на Иран призова мюсюлманските страни да се обединят срещу САЩ, като изтъкна, че Техеран никога няма да се поддаде на “тормоза” от страна на най-големия си враг.   Коментарите на Хаменеи бяха направени преди 12 май, крайния срок за иранското ядрено споразумение, когато Тръмп ще реши дали да възстанови икономическите санкции на САЩ срещу Техеран, което би било тежък удар за споразумението, сключено през 2015 г. между Иран и шестте световни сили.   Френският президент Еманюел Макрон вчера призова САЩ да не се отказват от ядрената сделка с Иран, докато не бъде постигнато по-широко международно споразумение, което да отговори на всички останали притеснения на САЩ и Европа относно Иран.", "date": "2018.04.27", "title": "Министърът на отбраната на Израел заплаши Иран"}
{"url": "http://www.classa.bg/%D1%81%D0%B2%D1%8F%D1%82/item/381344-%D1%87%D0%B0%D0%B2%D1%83%D1%88%D0%BE%D0%B3%D0%BB%D1%83-%D0%B2-%D1%81%D0%BE%D0%BB%D0%B8%D0%BD%D0%B3%D0%B5%D0%BD-%D0%BA%D0%B0%D0%BA%D0%B2%D0%B0-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D1%86%D0%B5%D0%BB", "text": "          В едно поне турският външен министър Мевлют Чавушоглу може да е абсолютно сигурен: едва ли има друг чуждестранен държавник, който да е накарал германските политици толкова бързо и масово да се спуснат към микрофоните, за да реагират на негови изявления.   В случая те реагираха на обявеното от Чавушоглу намерение да участва в траурното тържество на 29 май (неделя) в Солинген, на което ще се почете паметта на турските жертви, загинали преди 25 години при умишлен палеж. През 1993 година в Солинген беше подпалена жилищна сграда, обитавана предимно от турци. При расистко мотивирания атентат загинаха две жени и три момичета.       Непосредствено след като турският външен министър оповести намерението си, външнополитическият говорител на фракцията на ХДС/ХСС в Бундестага Юрген Харт изрази в разговор с Дойче Веле скептичното си отношение: \"На 29 май град Солинген смята да почете паметта на жертвите по достоен начин. Би било жалко, ако събитието се помрачи от вътрешнотурски разправии и се наруши мирната атмосфера на това възпоменание. Апелирам към всички участници, включително и към представителите на турското правителство, да се придържат в изявите си към този дух. Турските предизборни борби нямат място в Солинген на 29 май!\".   Харт не е единственият, който гледа критично на предстоящото посещение на политика от Партията на справедливостта и развитието Чавушоглу. Експертът по външнополитически въпроси на Свободните демократи Александър граф Ламбсдорф също е скептично настроен. Той настоява германското правителство да заеме ясна позиция. \"Има нужда от съвсем ясна позиция на правителството, адресирана към Анкара, която да гласи: съвместен помен на жертвите и обща борба срещу расизма - да, но предизборна агитация в полза на турското правителство на германска земя не бива да има\", казва той.   Безпокойството на Берлин е свързано със сегашната ситуация в Турция: миналата седмица президентът Ердоган обяви, че изтегля президентските избори с година и половина напред. Вместо през ноември 2019, те ще се проведат през юни 2018.   Социологът от турски произход Яшар Айдън смята, че германската външна политика в момента е изправена пред една дилема. \"От една страна смятам, че не е правилно да се отказва на Мевлют Чавушоглу да участва в траурната церемония. Това ще влоши още повече отношенията между Турция и Германия\", казва той и добавя, че от друга страна проявява и разбиране за германските резерви. \"В Турция от години насам се руши демокрацията. Страната все повече се отдалечава от западните ценности, нарушенията на човешките права стават все повече. Заради всичките тези неща германските политици са против изявите на ръководни турски представители в Германия. Те не искат да бъдат обвинени, че са подкрепили предизборната борба на турското правителство\", казва социологът.   Айдън има предвид събитията от миналата година. През април 2017 в Турция се проведе оспорван референдум за промяна на конституцията, с който бяха увеличени президентските правомощия. В навечерието на референдума се разгоря ожесточен спор около предизборните изяви на някои турски политици в Германия. В продължение на седмици първите страници на вестниците бяха превзети от словесните престрелки между Анкара и Берлин. Точно външният министър Чавушоглу използва едно свое посещение в турското генерално консулство в Хамбург през март 2017 за предизборни цели.   В резултат на настъпилата криза в германско-турските отношения, през юни 2017 външното министерство в Берлин забрани всички изяви на чуждестранни правителствени представители в Германия, в случай че в родните им страни предстоят избори.   Сега обаче Чавушоглу би могъл да се възползва от посещението в Солинген, за да заобиколи тази забрана. Външнополитическият експерт на германските Зелени Джем Йоздемир апелира към чувството за разум на турския външен министър. \"Надявам се Мевлют Чавушоглу добре да осъзнава къде ще се намира на този ден и каква е причината за събирането. Той не би трябвало да използва траурното възпоменание, за да произнася предизборни речи\", казва Йоздемир. Сходно мнение изразява и външнополитическият експерт на Социалдемократите Ролф Мюцених: \"Предполагам, че турският външен министър ще изрази своята почит към жертвите от атентата. В такъв случай мисля, че няма защо да се страхуваме от нови усложнения на германско-турските отношения.\"   Социологът Яшар Айдън обаче смята този възглед за малко наивен. Той не вярва, че турският външен министър ще бъде възприет в Солинген само като обикновен участник в траурното възпоменание. \"Дори Чавушоглу да участва в събитието като скърбящ човек, той ще бъде възприеман там и като политик. Едното не може да бъде отделено от другото. Дори и изобщо да не спомене изборите в Турция, неговата изява в Солинген въпреки всичко ще бъде предизборна изява\", смята турският социолог.   И наистина: посещението на Мевлют Чавушоглу в Германия е изцяло от полза за неговата Партия на справедливостта и развитието и за президента Ердоган. В Германия живеят 1,4 млн. турци, които имат и турско гражданство, поради което имат право да гласуват и на турски избори. Предполага се, че още през първата половина на юни те ще дадат своя глас за избора на държавен глава в Турция. Публичното внимание, което ще си осигури Чавушоглу с появата си в Солинген, едва ли би могло да бъде затъмнено от посещението на някой друг турски политик - без значение дали държи предизборни речи или не.", "date": "2018.04.27", "title": "Чавушоглу в Солинген: каква е истинската цел?"}
{"url": "http://www.classa.bg/%D1%81%D0%B2%D1%8F%D1%82/item/381345-%D1%82%D1%83%D0%BA-%D0%B8%D1%81%D0%BA%D0%B0%D0%BC-%D0%B4%D0%B0-%D0%B1%D1%8A%D0%B4%D0%B0-%D0%BF%D0%BE%D0%B3%D1%80%D0%B5%D0%B1%D0%B0%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BE%D0%B1%D0%B8%D1%82%D0%B0%D1%82%D0%B5%D0%BB%D0%B8-%D0%BD%D0%B0-%D1%87%D0%B5%D1%80%D0%BD%D0%BE%D0%B1%D0%B8%D0%BB", "text": "  На гости при баба Ганя   Призрачно   Сетен покой у дома   Последната воля на баба Маруся   \"Като миг\"   Друг свят   Неми свидетели на миналото   Прощаване Маруся наблюдава спящия си съпруг Иван, който страда от деменция, а наскоро е получил и инсулт. \"Понякога става нощем и тръгва да си търси трактора. 42 години беше тракторист\", разказва жената и споделя, че вече не ѝ се живее. \"Не искам да бъда в тежест на децата и внуците.     \"Долният е за мен\"   Последните \"самосели\"", "date": "2018.04.27", "title": "\"Тук искам да бъда погребана\": последните обитатели на Чернобил"}
{"url": "http://www.classa.bg/%D1%81%D0%B2%D1%8F%D1%82/item/381338-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%BB%D0%B8-%D0%B5-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B0-%D0%BA%D0%BE%D1%80%D0%B5%D1%8F", "text": "Севернокорейският лидер Ким Чен-ун ще премине военната демаркационна линия, разделяща двете Кореи, в 9.30 ч. местно време (00.30 ч. по Гринуич) в петък, за да се срещне с южнокорейския президент Мун Дже-ин. Очакванията за тази среща са една от основните теми в световните медии в четвъртък.   По данни на организаторите, в пресцентъра в град Коян, близо до междукорейската граница, са пристигнали около три хиляди журналисти от цял свят. Най-много са специалните кореспонденти на японски медии.   В севернокорейската делегация е включена сестрата на Ким - Ким Йо-чен, която през февруари беше на церемонията по откриването на зимната олимпиада в Пьончан. Делегацията ще присъства на официалната церемония по посрещането в 9.40 ч., съобщи началникът на президентския кабинет в Сеул.   Първите разговори на историческата междукорейска среща на върха ще започнат в 10.30 ч., след като Ким се подпише в книга за гости и участва в протоколни снимки.         По-късно двамата лидери ще засадят бор, растящ от 1953 г., когато е подписано примирието след Корейската война. След това се очаква да бъде подписано и оповестено сегашното споразумение. В 18.30 ч. Ким и Мун ще присъстват на банкет, последван от церемония по изпращането.   Администрацията на южнокорейския президент направи в четвъртък последната генерална репетиция преди предстоящите преговори, съобщи президентският говорител. “В ролите на двамата лидери бяха специални актьори, което ни даде възможност репетицията да премине максимално близо до истинската среща на високо равнище”, посочи говорителят.   Животът в цяла Южна Корея ще замре, за да може хората да гледат и да попият всичко от историческата среща, предаде Ройтерс.   В столицата Сеул пред сградата на кметството ще бъде поставен огромен телевизионен екран, а целият площад отпред ще бъде украсен с цветя във формата на Корейския полуостров. Учебните занятия в училищата ще бъдат отменени, за да може учащите да наблюдават събитията на живо.   Южнокорейците ще може да видят как за пръв път севернокорейски лидер минава границата и идва на посещение. “Нашите деца ще може да получат образование за обединението на живо като гледат в реално време как лидерите на Южна и Северна Корея се здрависват”, каза зам.-директорът на основно училище от южния град Куанджу. Киносалон в града ще излъчва срещата на живо, а желаещите ще могат да гледат безплатно.   Трето поколение автократ, Ким Чен-ун ще бъде на неизследвана територия, когато в петък премине, може би пеша, към южната част на демилитаризираната зона, разделяща двете съперничещи си Кореи, и приветства южнокорейския президент Мун Дже-ин, пише Асошиейтед прес.   Камерите на едни от най-агресивните медии на планетата ще излъчват на живо кадри с човека, свикнал да контролира всеки аспект от публичното си присъствие и тези кадри ще стигнат до домовете на хората и телефоните на милиони по целия свят, макар че още не е ясно дали в Северна Корея ще ги видят веднага.   Но докато Ким маневрира из това минно поле (образно казано, разбира се, защото той няма да мине през тази част на демилитаризираната зона) за първата в историята лидерска среща на върха между двете държави съперници, той всъщност може да намери своеобразен съюзник в лицето на Мун.   Въпреки съобщението, че някои части от срещата ще бъдат излъчвани пряко и че може да има съвместна пресконференция, Мун изглежда възнамерява да пази спокойствието на севернокорейския лидер и да държи агресивните местни медии на безопасно разстояние, докато води тази среща. Целта е тя да отдалечи двете Кореи, които миналата година сякаш бяха пред прага на война, и да постигне сериозен ангажимент, за който либералният Мун винаги е мечтал.   Информацията, която светът ще получава, вероятно ще бъде строго контролирана: с изключение на група репортери, чийто достъп може да е силно ограничен, журналистите ще бъдат изолирани в медиен център, достатъчно далече от силно охранявания Панмичжон - граничното село, където ще се състои срещата на върха.   Обединението е идея, която вълнува повечето корейци в Севера и Юга. За някои, особено младите хора в Юга, това може би не е неотложен проблем. Никой не мисли особено за подробности като това колко ще струва, какви са рисковете и какво конкретно ще спечелят двете страни, освен ако не е учен, политик или активист.   Но когато севернокорейският лидер Ким Чен-ун и южнокорейският президент Мун Дже-ин се срещнат утре, изгледите за обединение, макар и само абстрактни, ще придобият особено важно значение.   Могат ли разполагащият с ядрени оръжия Север на Ким и кейпоп капитализмът в Юга на Мун да се обединят в Една Корея? Двамата лидери сядат на масата за преговори с различни визии как ще изглежда тя. И то много различни, отбелязва Асошиетед прес. След като не успява да превземе Юга със сила през 50-те, основателят и “вечен председател” Ким Ир-сен обявява през 80-те план как трябва да изглежда обединена Корея. Той я нарича Демократична федерална република Корьо. Корьо е средновековно корейско кралство, откъдето произлиза и думата Корея.   Планът на Ким предвижда споразумение от рода на това, което Хонконг има с Китай - обединена страна с две отделни системи на управление.   Съгласно този план Северът и Югът ще зачитат взаимно идеологиите си, социалните системи и автономията. Двете страни ще имат еднакъв брой представители във върховно национално събрание с равни права и отговорности. В събранието ще има и представители на живеещите зад граница корейци и постоянен комитет, който ще ръководи държавните дела.   Ким изтъква необходимостта тази нова федерация да остане неутрална и независима, като най-вече избягва да влиза във военни съюзи.   Не е изненадващо, че това изглежда като днешна Северна Корея с нейното Върховно народно събрание, партийните Политбюро и Централен комитет, контролиращи всекидневните политики. Дори името й напомня това на Севера, който официално се нарича Корейска народнодемократична република.   Равен брой места в събранието ще е изгодна сделка за Севера, чието население се равнява на половината южнокорейско. Включването на живеещите в чужбина корейци ще засили това предимство още повече, тъй като по исторически причини те са поне на думи предани на Пхенян, не на Сеул.   Тъй като толкова много дяволи се крият в детайлите, големият план на Ким така и не набира голяма популярност.   Предложението от три стъпки на Южна Корея е също толкова предвидимо: нейната система да властна на целия Корейски полуостров.   Най-големият приоритет според южнокорейското министерство на обединението е да се изградят устойчиви отношения и да се уреди въпросът със севернокорейската програма за разработване на ядрени оръжия.   Сеул иска да замени нестабилното примирие, което слага край на бойните действия в Корейската война (1950-53 г.) с постоянен мирен договор - цел, която си е поставил и Пхенян.   Тази стъпка може да получи подкрепа утре - темата със сигурност ще бъде повдигната тогава, а вероятно и на срещата на върха между Ким и президента Доналд Тръмп през май или началото на юни.   Южна Корея иска да изгради доверие и сътрудничество до степен, в която бъде постигнат нещо като национален консенсус. След преходен период на общност от две нации следващата стъпка ще бъде създаването на единен пазар на Корейския полуостров “за създаване на двигатели на растеж и на междукорейска икономическа общност на съвместно съществуване и общо благополучие”.   “Ние ще изградим нов икономически ред, който ще донесе мир и благоденствие на Корейския полуостров и в Североизточна Азия”, заключава министерството.   Основните елементи от този план бяха оповестени през септември 1989 г. от тогавашния южнокорейски президент Ро Де-у. Следващите правителства на Юга очаквано се придържат към принципа за постепенен мирен напредък, преценявайки доколко да бъдат готови да си взаимодействат с Пхенян в зависимост от това доколко той е уязвим или враждебно настроен.   В дългосрочен план обаче в него няма клауза за една държава две системи. Сеул смята, че в крайна сметка системата на Северна Корея трябва да изчезне.   През по-голяма част от последните няколко десетилетия мощни високоговорители на южнокорейската граница бълваха пропаганда срещу намиращите се наблизо севернокорейци - всичко от корейски поп до новини за броя на колите в благоденстващия Юг. В понеделник те спряха и това бе най-новата стъпка в дипломатически танц с високи залози, пише в анализ по темата Ройтерс.   Бавно и с трудни преговори Вашингтон и двете Кореи скицират сделка, за да избегнат все по-неизбежната война, от която се страхуваха и двете страни. Остава под въпрос колко успешна ще е срещата и дали Ким наистина се отказва от ядрената си програма. Режимът на Ким е яростно параноичен спрямо външния свят и дълго е вярвал, че само военната сила - включително ядрена - наистина ще го предпази от външни опасности. Напредъкът, който постигна неотдавна, сериозно разтревожи Съединените щати, създавайки заплахи за военни действия - и само титаничното и забележително прозорливо усилие от страна на Сеул запази дипломацията жива. Сега тя може да даде плод.   В събота Пхенян обяви, че вече няма нужда от опити с ядрени или междуконтинентални балистични ракети, защото е достигнал целите си за създаване на оръжия. Американски служители и експерти не мислят, че Северът вече може да удари американската територия, но подозират, че притесненията на Ким от потенциална американска акция са го подтикнали да промени позицията си. Северна Корея вече има възможността да опустоши непосредствените си съседи и това може би за нея е достатъчно. Другата възможност е режимът само да печели време.   Дори и пауза по време на ескалация би била дипломатическа победа. През януари се очакваше, че Пхенян ще използва Зимните олимпийски игри, за да засили напрежението, може би чрез провеждането на нови изпитания на оръжия или чрез кибератака. През последната година - когато бяха извършени много ядрени и ракетни опити, а в Малайзия беше убит полубратът на Ким Чен-ун, ескалацията изглеждаше неудържима. От януари насетне обаче правителството на южнокорейския президент Мун Дже-ин използва първо Олимпийските игри, а после и обещанието за бъдещи срещи, за да насърчи несложен, но продължаващ диалог. Оттогава Северна Корея не е провела и едно изпитание.   Срещата утре в демилитаризираната зона между Ким и Мун ще бъде ключов предвестник на среща между САЩ и КНДР, която може да се състои другаде - включително в Монголия или Швейцария. Това ще бъде първата среща между двамата и едва третата между лидери на Севера и Юга от примирието, сложило край на Корейската война, през 1953 г.   Превръщането на това временно примирие в по-официално мирно споразумение е една от дългосрочните цели на правителството на Мун. То трябва да убеди Пхенян, че нито Вашингтон, нито Сеул имат краткосрочни или дългосрочни амбиции да свалят династията Ким. Това е една от причините защо изключването на високоговорителите - което открито поощряваше севернокорейските войници да дезертират - е толкова важно. В крайна сметка, всичко, което кара Ким да смята, че жестокия му диктаторски режим е в безопасност, може да помогне за постигането на мир, дори да обърква и да тревожи хората. Някои теми обаче почти сигурно няма да бъдат обсъждани - в частност изтеглянето на американските войски от Южна Корея.   Всички страни продължават да са на съвсем различни мнения, пише по-нататък Ройтерс. Казват, че Тръмп, когато бе на посещение миналата година в Сеул, предложил Южна Корея да се откаже от амбицията си за обединение като начин да се успокои Пхенян. Засега и двете Кореи остават решени да постигнат това, макар че малцина вярват, че която и да е от тях ще обмисли компромисите, необходими, за да уеднаквят своите несъвместими политически системи.   Една обединена Корея няма да е приемлива и за Китай, единственият договорен съюзник на КНДР и ключова страна в справянето със ситуацията на полуострова.   Някога тайните дипломатически канали сега стават видими. Миналата седмица Тръмп разкри, че директорът на ЦРУ и кандидат за държавен секретар Майк Помпейо тайно е бил в Пхенян по-рано този месец, за да подготви срещата с Ким. Американски служители казаха, че посещението, организирано от ръководителя на южнокорейското разузнаване и неговия севернокорейски колега, е целяло да се прецени дали Ким е готов да участва в сериозни преговори за отказ от ядрените оръжия.   Повечето американски анализатори смятат, че това все още е малко вероятно. Само няколко държави са се отказвали доброволно от своите ядрени програми и други оръжия за масово унищожение: Южна Африка, Ирак, Либия и постсъветска Украйна, която подписа с посредничеството на Великобритания и САЩ договор за връщане на Русия на оръжията, разположени на нейна територия. От тези страни Ирак и Либия се оказаха със свалени по военен път от САЩ правителства, докато Украйна е все по-заплашвана и атакувана от Москва. Американски служители казват, че искат да видят значително унищожаване на севернокорейските ядрени съоръжения, за да предложат значително вдигане на санкциите.   Все пак Вашингтон може да се задоволи със спиране на изпитанията и разработване на оръжия, отклонявайки заплахата за американската територия. Южна Корея - която вече в обсега на севернокорейската конвенционална артилерия, която според американските анализатори, може да убие десетки хиляди за часове - вероятно би приела такава сделка.   Япония, която също в обсега на Севера, е много по-предпазлива. Това беше и главна тема в срещите между Тръмп и премиера Шиндзо Абе миналата седмица. Токио осъзнава, че не може да наложи вето на съвместните дипломатически усилия на Южна Корея и САЩ, една от причините сега да търси собствен директен диалог с Пхенян. Никоя страна не вярва на другата. Тези преговори са положителна крачка и правят непосредствената война доста по-малко вероятна. Ако се провалят обаче - което остава напълно възможно - резултатът може да е катастрофален.", "date": "2018.04.27", "title": "Историческа среща: Възможна ли е обединена Корея?"}
{"url": "http://www.classa.bg/%D1%81%D0%B2%D1%8F%D1%82/item/381339-%D0%B7%D0%B0%D1%89%D0%BE-%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BD%D0%BE%D0%B2%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%B8%D1%80%D0%B0%D0%BD", "text": "За да бъдат преодолени различията по темата Иран, Еманюел Макрон предлага на Доналд Тръмп “ново споразумение”, което да обхваща не само ядрените въпроси. Но неизвестните остават много повече от шансовете нещата да бъдат доведени до успех и засега изглежда целта е единствено печелене на време.   Съединените щати, Франция, Иран, Русия, Китай, Германия и Обединеното кралство подписаха през 2015 г. споразумение, целящо да попречи на Техеран да се сдобие с атомно оръжие.     Но сегашният американски президент обеща да “скъса” този текст, който според него само отлага с няколко години момента, в който ще бъде създадена иранската бомба. Той даде срок до 12 май на европейските страни по споразумението да намерят, заедно с Вашингтон, начин за “затягането” му, без да се допитват до Иран. В противен случай се закани да върне американските санкции, което ще значи край на сделката.   Европейците играят по свирката на САЩ и преговарят за възможни решения. Целта: да бъде спасена самата сделка.   Със своето “ново” и “по-широкообхватно” споразумение френският президент “представя интелигентно същия проблем по различен начин”, каза за АФП Бенам Бен Талеблю от вашингтонски мозъчен тръст, който е много критичен към пакта от 2015 г.   Тези нови преговори ще вземат предвид тревогите, изразени от Тръмп, но идеята е да бъде запазено първоначалното споразумение, което ще стане първият от “четирите стълба” на бъдещия текст. Другите “стълбове” ще се отнасят за периода след 2025 г., когато някои клаузи от сегашната сделка изтичат, но също така и за пораждащата много полемики балистична програма на Техеран, и за ролята му на “дестабилизатор” в региона.   Основната новост: вече не става дума за кръпки, обсъждани от западняците, а за истински преговори, включващи Иран и другите сили. “Необходимо е да се преговаря с Иран”, съгласява се Талеблю. Иначе “в даден момент ще стане проблем, защото крайната цел е да се промени иранското поведение”.   Какво ще направи Тръмп на 12 май?   Това е голямата неизвестна, защото никой не знае наистина какви са намеренията на президента на САЩ. “Макрон и Тръмп не са на едно мнение по никоя тема”, припомня Луиджи Скациери, специалист по Близкия изток от Центъра за европейска реформа, и подчерта, че американецът не е обещал официално нищо на французина. “Но Тръмп изглежда сравнително отворен към идеята на Макрон за надграждане и разширяване на сегашното споразумение”.   Френското предложение във всеки случай като че ли дава надежда на привържениците на текста от 2015 година. Създадена от бившия американски държавен секретар Джон Кери за защита на пакта, на който той е един от “бащите”, организацията “Дипломаси уъркс”, приветства тази “разумна” инициатива, която увеличава “възможността САЩ да останат част от иранското ядрено споразумение и се опира на неговите успехи, за да изкове други споразумения за останалите дейности на Иран”.   “Надявам се, че иранското ядрено споразумение бе спасено въпреки предизвикателствата, които създаде пред него президентът Тръмп”, каза в сряда в Женева американският дипломат Кристофър Форд, специалист в борбата срещу разпространението на ядрено оръжие. Но основният преговарящ на САЩ Браян Хук демонстрира по-голяма предпазливост. “Твърде рано е да се каже дали можем да постигнем споразумение с европейците. Още има различия”, каза той в ефира на американското обществено радио.   Най-неотложно е да се постигне американско-европейско споразумение. За целта трябва страните от ЕС да се разберат помежду си. “В случая това са Лондон, Берлин и Париж”, уверява Луиджи Скациери. Германската канцлерка Ангела Меркел също ще бъде утре в Белия дом. “Това не се отнася със същата сила за Италия”, която не е много ентусиазирана от идеята за нови санкции срещу иранските ракети, “но нейната опозиция изглежда възможна за преодоляване”, добавя той.   След това всичко зависи от решението, което ще вземе Тръмп на 12 май. Но в случай на възстановяване на санкциите, Вашингтон вече загатна, че дипломацията ще продължи пътя си.   “12 май няма да е краят на историята”, “Тръмп винаги може да реши да върне санкциите, без да ги приложи незабавно или да намери други юридически средства да намали тяхното влияние”, смята Бенам Бен Талеблю.   Но да бъдат убедени Русия, Китай и още повече Иран да започнат преговори по ново споразумение, на този етап изглежда като невъзможна мисия. И все пак, всичко по реда си, казват французите по отношение на иранските възражения.   Според френската анализаторка Селия Белен от мозъчния тръст “Брукингс” във Вашингтон предложението на Макрон е “толкова амбициозно, че изглежда напълно неосъществимо”. “Трудно е да си представим как този крайно амбициозен ход може да успее”, пише тя в “Туитър”.   “Това е дългосрочна инициатива, така че за момента служи главно за печелене на време”, заключава Скациери.", "date": "2018.04.27", "title": "Защо Макрон предлага на Тръмп \"ново споразумение за Иран\""}
