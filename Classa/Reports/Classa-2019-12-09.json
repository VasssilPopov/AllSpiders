{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403190-%D0%BF%D0%BE%D1%80%D0%B5%D0%B4%D0%B5%D0%BD-%D0%BB%D1%8E%D0%B1%D0%BE%D0%B2%D0%B5%D0%BD-%D0%BE%D0%B1%D1%80%D0%B0%D1%82-%D0%B7%D0%B0-%D1%8E%D0%BB%D0%B8%D0%B0%D0%BD-%D0%B2%D0%B5%D1%80%D0%B3%D0%BE%D0%B2,-%D0%B2%D1%8A%D1%80%D0%BD%D0%B0-%D1%81%D0%B5-%D0%BF%D1%80%D0%B8", "text": "Личният живот на Юлиан Вергов е даже в пъти по-интересен откъм обрати, отколкото екранните му превъплъщения. Потвърждение за това е това, което актьорът преживява в момента, след като взе поредното си важно житейско решение.   Разделите и събиранията с бившата му жена Ирина Ялъмова трябва да се продуцират, а най-хубавото при тях е, че са с хепиенд, защото Вергов за пореден път избра да се върне при голямата си любов.     Един от най-обичаните актьори от хитовата медицинска поредица \"Откраднат живот\" изненада всички, като се събра за пореден път с бившата си жена, пише \"Уикенд\". Двамата живеят под един покрив от три месеца насам, а най-щастлива от развоя на събитията е 17-годишната им щерка Алена. Юлиан Вергов и Ирина Ялъмова в момента изживяват най-страстната част на връзката си - такава, каквато е била в самото начало. Неразделни са и приличат на влюбени тийнейджъри, нищо, че детето им е вече в тази възраст. В края на септември тази година даже, двамата заминаха на почивка в Испания в артистичната компания на Владо Пенев и Марта Вачкова, Теодора Духовникова и съпругът й Стефан, Евтим Милошев и жена му Христина Апостолова, и Захари Бахаров и половинката му Диана Алексиева.     Историята на Юлиан и Ирина започва доста отдавна - когато той е на 16, а тя - едва на 13. Съдбата ги среща отново след 3 години на къмпинг \"Арапя\", след което минали още 4 години, през които Вергов учил във ВМИ, но математиката бързо му омръзнала и се записал в актьорската школа \"Любен Гройс\". Впоследствие двамата се срещали из софийските улици, но ту единият бил обвързан, ту другият и все се разминавали. И двамата отглеждали кучета от една и съща порода – кокершпаньоли. Един ден решили да ги разходят на Витоша и така пламнала любовта им, която мина през куп перипетии.", "date": "2019.12.09", "title": "Пореден любовен обрат за Юлиан Вергов, върна се при..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403191-%D1%80%D1%83%D1%81%D0%BB%D0%B0%D0%BD-%D0%BC%D1%8A%D0%B9%D0%BD%D0%BE%D0%B2-%D0%BF%D0%B0%D0%BA-%D1%83%D0%B4%D0%B0%D1%80%D0%B8-120-%D0%BA%D0%B8%D0%BB%D0%B0", "text": "Сагата на Руслан Мъйнов с килограмите изглежда още не е приключила напълно, нищо, че актьорът направи и невъзможното, за да промени хранителните си навици и отношение.   Синеокият чаровник стана поредната родна звезда, която се провали в отслабването си с гастрален пръстен и отново е възстановил предишните си килограми, а кантара шокира с критичните за ръста му 120 кг.     Припомняме, че преди няколко години Мъйнов прибeгна до помощта на пластичната хирургия, за да намали теглото си. Той си сложи пристягащ стомаха пръстен, вместо да се подлага на жестока диета. Звездата от \"Комиците\" се подложи на интервенция за поставяне на гастрален пръстен в клиниката на д-р Ангел Енчев в Пловдив и успя да смъкне около 30 кг от осанката си. Както е добре известно с поставянето на подобен пръстен рязко се намалява приема на храна, а съответно и количеството поети калории. Пръстенът се имплантира в горната част на стомаха, точно под хранопровода и придава на стомаха форма на пясъчен часовник. Така количеството на храната, която може да го запълни целия, е буквално няколко супени лъжици.     Това удоволствие струва на усмихнатия комик 10 бона, но, уви, решението се оказа временно и Мъйнов отново е върнал старите си килограми, че даже и отгоре, пише \"Уикенд\".    Освен Руслан Мъйнов гастралните пръстени са си слагали още Азис, Люси Иларионов, съпругът на модната шефка Ирина Папазова - Ивo Чeшмeджиeв, който обаче издъхна заради усложнения от на пръв поглед безопасната операция за отслабване.", "date": "2019.12.09", "title": "Руслан Мъйнов пак удари 120 кила!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403192-%D0%B0%D0%BB%D0%B5%D0%BA%D1%81%D0%B8-%D1%81%D1%82%D1%80%D0%B0%D1%82%D0%B8%D0%B5%D0%B2-%D0%BF%D0%BE%D1%81%D0%B5%D1%87%D0%B5-%D1%82%D0%B0%D1%80%D0%B8%D0%BA%D0%B0%D1%82%D0%B8%D1%82%D0%B5-%D1%81-%D1%84%D0%B0%D0%BB%D1%88%D0%B8%D0%B2%D0%B8-%D0%BA%D0%BD%D0%B8%D0%B6%D0%BA%D0%B8", "text": "Алекси Стратиев коментира продажбата на фалшиви шофьорски книжки, в сутрешния блок на Нова тв. Гошо Кеша удари конкуренцията:  Тези документи, по думите му, няма да свършат работа пред пътната полиция. Има хора, които не могат да вземат книжка поради ред причини - медицински, липса на ценз, и други. В тези случаи, според него, трябва да се измисли компромисен вариант, като допълнителен курс. Трудно може да се каже колко са потенциалните убийци с фалшиви книжки по пътищата у нас, каза той. При второ и трето нарушение за шофиране без документи, водачът отива на съд, каза Стратиев.", "date": "2019.12.09", "title": "Алекси Стратиев посече тарикатите с фалшиви книжки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403193-%D0%BA%D1%83%D1%80%D1%81%D0%B8%D1%81%D1%82%D0%B8-%D0%B1%D0%B8%D0%BB%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0,-%D0%B4%D0%BE%D0%BA%D0%B0%D1%82%D0%BE-%D0%B3%D0%B8-%D0%BE%D0%B1%D1%83%D1%87%D0%B0%D0%B2%D0%B0%D1%82-%D0%B4%D0%B0-%D1%88%D0%BE%D1%84%D0%B8%D1%80%D0%B0%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2", "text": "Полицията откри нарушения в 37 автошколи при мащабна акция в Пловдив,съобщава БНТ. При съвместната проверка с НАП и ДАИ са били инспектирани всички центрове за обучение на водачи. Някои от школите вече са предадени на прокуратурата. Едно от най-честите нарушения, които са били установени, е липсата на нужното техническо оборудване. Били са констатирани и фрапиращи случаи, при които курсистите дори не са присъствали в определения ден и час, когато е трябвало да бъдат обучавани. Нещо повече - някои от тях дори са били извън страната. Директорът на ОДМВР-Пловдив старши комисар Йордан Рогачев обясни, че тези, които са извършвали обученията, са спестявали част от средствата, с които им е било заплатено. По данни на полицията голяма част от пътните инциденти с ранени и убити са причинени именно заради недобрата подготовка на шофьорите. Рогачев посочи, че въпреки осъществявания контрол от полицията по пътищата, основите се полагат именно от автошколите. В много от обучителните центрове в Пловдив е започнала данъчна ревизия.", "date": "2019.12.09", "title": "Курсисти били в чужбина, докато ги \"обучават\" да шофират в Пловдив"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403194-%D0%BD%D0%BE%D0%B2%D0%B0%D1%82%D0%B0-%E2%80%9E%D0%BC%D0%B8%D1%81-%D0%B2%D1%81%D0%B5%D0%BB%D0%B5%D0%BD%D0%B0%E2%80%9C-%D0%B5-%D0%B7%D0%BE%D0%B7%D0%B8%D0%B1%D0%B8%D0%BD%D0%B8-%D1%82%D1%83%D0%BD%D0%B7%D0%B8-%D0%BE%D1%82-%D1%8E%D0%B6%D0%BD%D0%B0-%D0%B0%D1%84%D1%80%D0%B8%D0%BA%D0%B0", "text": "Подгласнички й станаха красавиците от Пуерто Рико и Мексико Зозибини Тунзи, носителка на титлата „Мис Южна Африка“, спечели короната за тази година на конкурса „Мис Вселена“. Той се състоя снощи в Атланта, САЩ.     Двадесет и шест годишната победителка спечели в оспорвана конкуренция с представителките на Пуерто Рико и Мексико. Тъмнокожата красавица, която се бори против насилието срещу жените, беше горещо аплодирана при заключителната си реч, което е нов елемент в конкурса.                 В нея тя заяви, че иска да направи всичко възможно да насърчи младите момичета да вярват в себе си. Тунзи се пребори с над 90 кандидатки за 68-ата титла „Мис Вселена“, наследявайки короната от миналогодишната носителка – филипинката Катриона Грей.", "date": "2019.12.09", "title": "Новата „Мис Вселена“ е Зозибини Тунзи от Южна Африка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403195-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D1%80%D1%8F%D0%B7%D0%BA%D0%BE-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BD%D0%B0%D0%B3%D0%BE%D1%80%D0%B5", "text": "Само за две седмици те са се повишили средно с около 2%, свинското е поскъпнало с 30% за година Предколедно цените на едро на храните тръгнаха нагоре. Само за две седмици те са се повишили средно с около 2%. Не е ясно как те ще се отразят върху цените на дребно и с още колко ще поскъпнат храните в следващите три седмици до настъпването на празниците. Поскъпването на доматите е с 3,7% на кг, на краставиците - с 2,3%, а на картофите - с 1,4%. Цената на ориза се е повишила с 2,6%, а на олиото - с 2% на литър. Поскъпнало е и замразеното пилешко - с 1,7%. За година цената на свинското е скочила с 30% заради чумата до 10 лв. за кг. на едро. Цената на дребно е стигнала 13 лв. Междувременно се появи прогноза, че ще има увеличение и на таксите за обслужване в банковите клонове. Цените на свинското месо в България отчетоха десетгодишен връх. В момента килограм свинско на едро надхвърля 10 лв., а цените на дребно достигат до 13 лв. на килограм. Спрямо година по-рано стойностите, на които се продава това месо, са с 30% по-големи, съобщава \"Нова телевизия\". Причината за по-високите цени на свинското месо според производители и търговци е африканската чума по свинете, която доведе до унищожаване на над една пета от промишлено отглежданите свине у нас. На българския пазар се внася по-евтино месо предимно от Испания. От Държавната комисия по стокови борси и тържища заявиха, че по традиция българското месо е по-скъпо. И в сегашната ситуация се наблюдава още по-голямо покачване на цените. Испанското месо в България се продава за около 7 лв. за килограм. Африканската чума удари не само родното производство, но и пазарите в Азия. Търговците се оплакват, че все по-малко потребители си купуват от по-скъпото свинско. Опасенията на производители и търговци са, че в следващите 1-2 години цените на свинското месо у нас ще останат високи, докато стадата напълно се възстановят. Морковите са поскъпнали с 0,7 на сто и се търгуват по 0,72 лв. за кг. Зелето е поевтиняло с 1,7 на сто и се е продавало по 0,57 лв. за кг. Зелените чушки са поевтинели с 3,7 на сто и са се търгували по 1,29 лв. за кг. Червените чушки са се продавали средно по 1,52 лв. за кг. Ябълките са поевтинели с 5%, до 1,14 лв. за кг. Лимоните са поскъпнали с 4,7 на сто и са се продавали през миналата седмица по 2,23 лв. за кг. Бананите са се търгували по 2,15 лв. за кг. Кравето сирене е поскъпнало с 0,6% и се е търгувало по 6,43 лв. за кг. Кашкавалът, тип \"Витоша\", се е купувал средно по 10,51 лв. за кг. Олиото е поскъпнало с 2 на сто и се е продавало по 2,05 лв. за литър. Пакетче краве масло от 125 грама се е продавало по 2,20 лв. Пилешкото замразено месо е поскъпнало с 1,7 на сто и се е търгувало по 4,10 лв. за кг. Захарта се е търгувала по 1,25 лв. за кг. Брашното, тип \"500\", е поевтиняло с 2,1% до 0,92 лева за кг. Цената на ориза се е повишила с 2,6 на сто до 1,97 лв. за кг. Яйцата са се продавали средно по 0,21 лв. за брой. През миналата седмица от агенцията по храните на ООН съобщиха, че световните цени на храните са нараснали силно през ноември, отбелязвайки големи скокове в цените на месото и растителните масла, въпреки малко по-ниските цени на зърнените култури. Индексът на Организацията на храните и земеделието (FAO) за цените на храните, който измерва месечните промени в потреблението на зърнени култури, маслодайни семена, млечни продукти, месо и захар, удари 26-месечен връх през ноември, достигайки средно 177,2 пункта, което е с 2,7% повече спрямо предходния месец и с 9,5% на годишна база.", "date": "2019.12.09", "title": "Цените на храните рязко тръгнаха нагоре"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403196-%D0%B1%D0%B0%D0%B1%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B5%D0%BA%D0%BE%D0%B2-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D0%BB%D0%B0,-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F", "text": "Велислав Минеков разказва историята на рода си- за несбъднатата мечта на баба си по майчина линия, за участието на дядо му във Втората световна война и за майка си- концертмайстор по принуда в оркестъра на Перник. …   Моята баба Деспина Полонова /мама Пени/. Годината неизвестна.   Отива тайно във фотографчийницата на „главната“ в Бургас, за да изпрати портрет на любимия. Фотографът арменец, разбира се, увеличава портрета и го поставя като реклама на витрината си. Баща й вижда портрета и го купува, без да спомене и дума /прадядо ми в това време е генерал-бирник и дългогодишен началник на пощата в Бургас/. Бащата прекъсва нейните мечти да бъде актриса и я изпраща в католическия френски колеж по агрономия. Следва брак и семейство с младшия офицер Атанас Полонов. 1942 година Атанас е изпратен да освободи българите в Димотика, Кавала и Тасос. Поради негово изказано съмнение в победата на Оста и евентуална загуба за териториите ни, е наказан /осъден/ с дисцип в поделението на Търново Сеймен /гр.Марица, Симеоновград/, където заминава с двете си дъщери и съпруга. Малко преди краят на войната е освободен и изпратен в Истанбул на тайни преговори с „алиираните“ и военните представители на САЩ, Великобритания, Франция и СССР. Участниците в преговорите са осъдени задочно на смърт от министър-председателят на Турция Иноню. Баба ми разбира за това от вестниците…Изпраща мъжа си във втората фаза на войната и той стига до прочутия бой при Драва. Завръща се по чудо жив. Но генерал-щабен НЦВ офицер, подполковник Атанас Полонов, е осъден на смърт, впоследствие присъдата е заменена с доживотен затвор и изселване на семейството от София. Баба ми, майка ми и моята леля Стоянка Полонова помнят вятъра в Сливен и Сините скали. Баба ми търси помощ сред посланиците на победителите, изтъквайки съучастието му в Истанбул, и скоро след това е освободен и се завръщат в София. Дядо ми учи за лекар и впоследствие е гинеколог в Трета градска болница, София. След години дъщерята /моята майка/ участва в конкурс за концертмайстор в оркестъра на БНР. Печели конкурса. Не я назначават ,тъй като е прикрила факта, че е дете на „пострадал от мероприятията на народната власт „ и я изпращат като цигулар в оркестъра на Перник. Баба ми почина ден след огромния митинг на Цариградско шосе. Последните й думи към мен бяха, че демокрация никога няма да има,  и трябва да се пазя. Да остана в Германия. Бог да я прости, права беше. Тя много ме обичаше.", "date": "2019.12.09", "title": "Бабата на Минеков предупредила, че няма да има демокрация"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/403197-%D1%81%D1%86%D0%B5%D0%BD%D0%B0%D1%80%D0%B8%D1%81%D1%82-%D0%BD%D0%B0-%D1%81%D0%BB%D0%B0%D0%B2%D0%B8-%D0%B3-%D0%BD-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B5-%D0%B7%D0%B0%D0%BC%D0%BE%D0%B6%D0%B5%D0%BD-%D1%87%D0%BE%D0%B2%D0%B5%D0%BA", "text": "Г-н Трифонов е доста заможен човек, колкото и да звучи нескромно. Това заяви сценаристът от \"Шоуто на Слави\" Филип Станев. Така той отговори на въпрос за финансирането на \"Няма такава държава\".   Пред Нова телевизия Филип Станев и колегата му Тошко Йорданов коментираха решението на Софийския градски съд (СГС) за отказ от регистрация на \"Няма такава държава\". По думите им в момента не може да се говори за финансиране на партия, защото реално няма партия. \"Какви пари, бе, момиче. Задайте малко по-умен въпрос\", реагира остро Тошко Йорданов на въпрос на Мартина Ганчева. Въпреки раздразнението на госта, водещата на неделния сутрешен блок на Нова телевизия успя да запази добрия тон на разговора.     \"Тая партия не е регистрирана, най-вероятно ще имаме членове, които ще плащат членски внос, но ще се финансираме по законовия начин\", каза Йорданов. По повод отказа от регистрация сценаристите обявиха, че ще обжалват решението. \"Съдът както и всички граждани би трябвало да спазва закона такъв, какъвто е\", коментира Йорданов. \"Според мен се търси под вола теле\", добави Филип Станчев. Междувременно сценаристите коментираха, че не приемат и критиките, че са учредили формацията си при затворени врати, недопускайки медии. Коментар за съдбата на \"Няма такава държава\" направи и проф. Огнян Герджиков. \"Правосъдието е в основата на държавността и не може да се каже, че решението на съда е безумие. Такъв коментар уронва устоите на държавата. В крайна сметка съдът е този, който решава. В Закона за политическите партии е казано да не се използват символи на държавата. Освен това и името ме смущава\", обясни той пред Нова телевизия.", "date": "2019.12.09", "title": "Сценарист на Слави: Г-н Трифонов е заможен човек"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403198-%D0%BC%D0%B5%D0%B6%D0%B4%D1%83%D1%84%D0%B8%D1%80%D0%BC%D0%B5%D0%BD%D0%B0%D1%82%D0%B0-%D0%B7%D0%B0%D0%B4%D0%BB%D1%8A%D0%B6%D0%BD%D1%8F%D0%BB%D0%BE%D1%81%D1%82-%D0%B2%D1%81%D0%B5-%D0%BE%D1%89%D0%B5-%D0%B5-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%B1%D0%BB%D0%B5%D0%BC-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Г-н Таков, да започнем малко по-отдалеч. С какво точно се занимава поверената ви агенция и как реално помага на бизнеса? Питам ви, защото всъщност малко хора са запознати и повечето са на мнение, че е това е поредната държавна структура, която просто усвоява парите на данъкоплатците... - Добре е да попитате и бизнеса какво мисли по този въпрос. Истината е, че ние действително помагаме, имаме страшно много инициативи, за които обаче се говори малко. Само за последните 12 месеца имаме над 1900 български компании, които сме подкрепили да излязат на чужди пазари. Какво значи подкрепили? - Имаме проекти за интернационализация на българските предприятия. Организираме различни изложения и панаири в чужбина и ги свързваме с потенциални партньори. Преди месец участвахме в най-голямото в света изложение, Ануга, което се провежда от точно 100 г. в Кьолн, Герамния, там заведохме 46 наши компании. По обратната връзка, която имаме от тях, става ясно, че всички са постигнали някакви резултати под формата на контакти и договори за партньорства. Имайте предвид, че понякога резултатите се бавят във времето. Наскоро се видях с част от фирмите, които водихме в началото на годината на изложение в Дубай, посветено на хранително-вкусовата промишленост, и се оказа, че 6 месеца по-късно са подписали контракти за доставки на био храни за Катар. Една наша фирма за производство на кухненско оборудване за хотели пък сподели, че наскоро с тях се е свързала швейцарска компания, с която са се запознали преди 6 години на изложение, което Агенцията е организирала. Подобни инициативи са изключително работещи за бизнеса, те ги припознават и интересът става все по-голям. Има ли определени сектори, в които нещата се случват по-лесно? - Да, при козметиката и хранително-вкусовата промишленост даже договорите често се подписват на момента и доставките и сътрудничеството започват бързо. Като цяло, навсякъде имаме резултати. През 2020 г. наши фирми ще участват в две международни обувни изложения. Този принцип на работа дава отлични резултати. Бизнесът иска да отиде там, където са най-големите събития. Съобразяваме се с това. Имаме програми, които са за търговски мисии – водим до 20 компании на даден пазар, организираме срещи, посещения на даден панаир или изложба, свързана с техния сектор, като тук идеята е ние да ги насочваме към пазари, на които те наистина биха могли да се реализират. По какъв критерий се избират фирмите, които да заведете в чужбина? - Разписани са на сайта ни. Програмите, за които вече споменахме, се изпълняват съгласно условията на оперативна програма „Иновации и конкурентоспособност“ и там има ясни критерии. Трябва да имат съответните кодове на икономическа дейност, точки, има си методология. Има разбира се и самоучастие, което зависи от това колко пъти са идвали с Агенцията на подобни събития. Колкото по-често се включват в наши програми, толкова по-голям е процентът на самоучастие. Обикновено варира в рамките на 15-20% . Това е обаче е хубаво, защото има по-голяма ангажираност от страна на компаниите. В международен план има ли предпочитания към по-големи компании или се търсят повече малки и средни български предприятия? Питам, защото обикновено големите фирми успяват да се доберат по-лесно до чужди пазари и да спечелят нови клиенти. - Много е относително и зависи за какви пазари говорим. Ако говорим за Китай, там е ясно, че малки и средни предприятия трудно ще пробият, защото и нашите „големи“ там са малки. Същественият проблем се корени в това, че се случва наши компании да отидат в чужбина и да бъдат припознати на по-голям пазар, но след това да не могат да отговорят на очакванията. Често се случва, не масово, но има такива случаи. Затова ще си позволя да обърна внимание на компаниите да преценяват хубаво възможностите си и да си дават ясна сметка с какво се захващат. По този повод искам да споделя за още една наша инициатива, която започна скоро –  . Основната идея е на покажем на фирмите какво им е нужно за да излязат на международния пазар, как да подходят. Ще се правят обучения. Ще помагаме с конкретни казуси от търговските аташета. Ще концентрираме енергията на държавни институции, частен бизнес и образование. В хранително-вкусовата промишленост, например, би могла да пробие всяка една компания, особено когато говорим за био продукти, защото те са малко по-бутикови. Там дори да си малък, пак може да провокираш интерес от страна на чуждестранни партньори. При масовите продукти обаче трябват повече обеми, там нещата са други. Тук клъстерните формирования могат да помогнат много, защото по този начин дори малките компании стават големи. Споделете малко данни за малките и средни предприятия в България. Колко са, кои сектори са най-привлекателни, какъв оборот минава през тях? - Най-привлекателни за малкия и средния бизнес са секторите, свързани с осъществяване на търговска дейност, услуги, ресторантьорство и хотелиерство, а така също и преработващата промишленост. Приходи от дейността на МСП за 2018 г са 222 млрд. лв., за 2017 г. е 207 млрд. лв. В някои отраслови сектори относителният дял на оборота на МСП е изключително висок. Така например в отрасъл „Ремонт на компютърна техника, на лични и домакински вещи“ целият оборот - 100%, е реализиран от МСП, а микропредприятията имат над две трети дял; в отрасъл „Операции с недвижими имоти“ относителният му дял е 99,6%, в отрасъл „Професионални дейности и научни изследвания“ - 90,7%. МСП са реализирали под половината от оборота на „Добивна промишленост“ - 19,3%, в „Преработваща промишленост“ - 40,8%, и в отрасъл „Създаване и разпространение на информация и творчески продукти; далекосъобщения“ - 46,8%. Иначе, броят на малките и средните предприятия в българската икономика възлиза на 405 566, които попадат в следните категории в зависимост от броя на заетите: Какъв процент са МСП от всички фирми в страната? 99,8%  от всички предприятия, като 91,9% от тях са микропредприятията с до 9 заети лица. Следват малките предприятия със заети от 10 до 49 лица с дял 6,7% и средните предприятия със заети от 50 до 249 лица, или 1,3%. Има ли място за стартъпи във вашата дейност и как успявате да им помогнете? - Разбира се, има място и за тях и ние много целенасочено полагаме усилия и мислим в посока тяхната подкрепа. Те могат да се възползват от нашите уебинари, нашите инструменти за финансова подкрепа и не само, съвсем скоро например ще бъде международното изложение за иновации и технологии в образованието BETT 2020, което ще се проведе в периода 22-25 януари 2020 в Лондон, Великобритания. В изданието на BETT през 2019 г. участие са взели над 800 изложители и над 300 водещи лектори. Изложението е било посетено от над 34 000 специалисти в сферата на образователните технологии от 146 страни. Има много съпътстващи конференции и презентации, в които участие са взели 1314 представители на министерства на образованието и правителствени организации от целия свят. Стартъпите от тази сфера могат да се възползват и да покажат продуктите си. Също така ние менажираме Националния иновационен фонд повече от 10 г. Чрез него стартъпите биха могли да се възползват от субсидия, с която да направят някаква иновация. Да, тези неща звучат много хубаво на думи, но реалността май е малко по-различна. Често по различни форуми и конференции говоря със собственици на стартъпи и масовото мнение е, че не успяват да се доберат до финансиране, тъй като държавната система работи твърде бавно, сложно и неефективно. В общия случай се стига до ипотеки на жилище или влагане на някакви други лични средства. - Донякъде питането е основателно. Наистина не е чак толкова лесно, но мисля, че има немалко възможности. Действително стартиращите компании в областта на информационните технологии имат по-лесен достъп и по-често успяват да получат финансиране. Има екосистема, тя се развива, дори считам, че Агенцията вече успява да намери своето място в нея. Да, не можем да обхванем всички стартъпи, но работим усилено и нещата се подобряват постоянно. България е малка държава и нашият основен ресурс са хората, ние сме малка икономика, нямаме кой знае какви изкопаеми горива или руди, не можем да произведем повече земеделска продукция отколкото земя имаме, има граница. Но хората са нашия капитал и трябва да инвестираме именно в това. В хората е добавената стойност. И именно поради тази причина често страните се борят помежду си за да привличат стартъпи. Работим в тясно сътрудничество Българска Стартъп Асоциация (BESCO) имаме много общи идеи и активности с тях, те са ни партньор и в Експортния хъб, както и с други организации, работещи за развитието на предприемаческата среда у нас Проблемите се решават един по един. Вече не е чак толкова трудно дори да се намират инвеститори. Сега предизвикателство е намирането на качествена работна ръка, като тенденцията е това да става все по-голям проблем и то не само в България. И тук говорим както за нискоквалифициран труд, така и за специалисти. Вероятно проблемът е в заплащането, особено в България? - Проблемът е комплексен, от една страна има обективни фактори като липсата на работна ръка, от друга страна стои квалификацията, желанието и амбициите на служителите, разбира се не на последно място е и нивото на заплащане. Смятам обаче, че в един момент пазарът ще се регулира сам. Бизнесът ще започне да плаща повече, ако иска да продължи напред и да се развива устойчиво. Проблем са и компаниите, които идват тук заради евтината работна ръка с единствената цел да аутсорсват. Когато трудът поскъпва, те се местят и търсят други дестинации. Този процес донякъде е оздравителен за българската икономика. Крайно време е от аутсорсинг дестинация, да станем „сорсинг“. Добавената стойност трябва да остава тук. Не винаги откриването на работни места е най-големият плюс от идването на голям инвеститор. Надявам се на мястото на аутсорсинг компаниите да дойдат такива с производство, които да бъдат български. Затова предприемачеството трябва да се стимулира по всякакъв начин. Сега се присъединяваме към една инициатива на колегите от София Тех Парк за събитие през април 2020 г., което ще е двудневно, като първия ден ще е за произведени в България продукти по високотехнологични проекти. Също така Агенцията има желание да инициира среща между партньорските организации, подкрепящи малките и средните предприятия, иновациите и стартъпите от страните от Западните Балкани, по време на която да се обмени опит и информация в тези сфери. Нужна е устойчива среда за развитие на иновативни проекти в региона. Започваме и съвместни инициативи с Българската академия на науките за по-добра връзка с бизнеса и имплементиране на техните иновативни разработки в практиката, което би могло да е изключително полезно за икономиката ни и за науката ни. Или с други думи, както сме кръстили предстоящото събитие в началото на следващата година съвместно с БАН, „Наука за бизнес“. Няма как да не ви попитам кои са най-често срещаните проблеми пред МСП? - Основен проблем е липсата на кадри. Работа има, но заплащането не е достатъчно добро, колкото хората очакват, друг е въпросът дали понякога очакванията не са завишени. Разбира се, по направени не едно и две проучвания сред бизнеса се посочват различни проблеми като дълги административни срокове, липса на електронно правителство, инфраструктура, и др. Но мисля, че нещата лека-полека се коригират. Има и определени сектори, където заплащането е на много високо ниво. Въпрос на възможности е и на желание на хората да се преквалифицират или доусъвършенстват. Друг сериозен проблем е междуфирмената задлъжнялост, която все още държи доста високи нива. Достъпът до финанси също е често срещан проблем. Имате предвид достъп до евтини банкови кредити или достъп до европейски средства? - И двете. За да бъде отпуснат подобен кредит, трябва да има някакво обезпечение. Когато дадена компания не може да си позволи да даде гаранции, съответно не може да ползва евтин финансов ресурс. По оперативните програми има много възможности, но пък има и сериозни изисквания. Често фирмите дори не знаят какви възможности имат. Все повече малки и средни предприятия разпознават нашата агенция като портал, в който да влизат и да се информират за възможностите. Планираме да обединим на едно място информация, какво предлагат ЕБВР, ББР, оперативните програми, банките, както и Бълагракста агенция за експортно застраховане и други институции и програми с инструменти за преференциално насочени към МСП. Иска ми се фирмите да свикнат, че при нас могат да намерят такава информация, да ни разпознаят и като информационен консултант. Коментирал съм с министъра на икономиката и идеята да променим облика на агенцията по западен модел. В по-развитите страни подобни агенции са по-скоро консултантски. Идеята е в дългосрочен план агенцията тотално да смени обликът си и да започнем да бъдем истински консултант на бизнеса. За целта е нужно преструктуриране. Сега нямаме капацитет, но правим каквото е възможно с наличните ресурси.", "date": "2019.12.09", "title": "Междуфирмената задлъжнялост все още е голям проблем в България"}
{"url": "http://www.classa.bg/%D1%81%D0%B2%D1%8F%D1%82/item/403199-%D1%81%D0%B0%D1%89-%D0%BE%D1%82%D0%B8%D0%B2%D0%B0%D1%82-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%E2%80%93-%D1%82%D0%BE%D0%B2%D0%B0-%D0%B5-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD", "text": "Западната преса започна активно да разпространява слуха за навлизането на американски контингент в Саудитска Арабия. Предишния ден Доналд Тръмп опроверга тази информация, като я нарече фалшива. Експертите обаче са уверени, че острата реакция на президента се дължи на факта, че народът не би одобрил поредния войнствен ход на Пентагона. Въпреки че всъщност Белият дом отдавна обсъжда възможността за прехвърляне на войски, които да помогнат на саудитците. Ставаше дума за около 14 хиляди военнослужещи, които трябваше да отидат в Саудитска Арабия. Необходимостта от подобна стъпка се обяснява със заплахата, която иранските ракети уж представляват за саудитските и американските войски в Иран. Медиите, позовавайки се на източници в Министерството на отбраната, писаха, че окончателното решение ще бъде взето в края на декември.     Естествено, официалните лица опровергават слуховете, които се появиха за прехвърлянето на войски, твърдейки, че информацията не е вярна. Може би 14 хиляди войници са наистина твърде много, цифрата от 4 до 7 хиляди военни изглежда много по-реалистична. Като се има предвид, че министерството на отбраната на САЩ не отрече възможността да изпрати личен контингент в Саудитска Арабия за противодействие на Иран. Експертите твърдят, че изпращането на военните ще изисква задължително съгласуване с Конгреса, договарянето с който не е толкова просто. Особено на фона на факта, че саудитците не са подложени на агресия, което означава, че решението на Тръмп може да се тълкува като превишаване на президентските правомощия, което ще послужи като допълнително основание за импийчмънт. В същото време информацията за прехвърлянето на американски войници определено ще предизвика негатив в обществото, а за самия Тръмп разгръщането на нова война в Близкия изток не е твърде разумно преди президентските избори. Слуховете обаче циркулират. САЩ изтеглиха всички свои войници от Саудитска Арабия през 2003 г. Но, когато конфликтът ескалира, все по-често започна да се появява информация за прехвърлянето на американски войски в СА. Така Вашингтон планираше да защити както своите интереси, така и тези на саудитците. През есента на 2019 г. щатите раз гърнаха батарея зенитно-ракетни комплекси  „Патриот“ в Саудитска Арабия, а в края на ноември Тръмп обяви готовността си да увеличи военния контингент в региона до 3 хиляди души. Сега той отрича всичко, точно като останалите  чиновници . Според експерта Александър Вавилов, САЩ отиват в Саудитска Арабия заради Персийския залив и Ормузкия проток. Но това не е всичко. Въвеждането на американски войски също е друг начин да се размаха военна пръчка към Иран, което по същество се вписва в политиката на натиск на Вашингтон. Впрочем политолозите са уверени, че разгръщането на истински конфликт все още не влиза в плановете на САЩ, тъй като е много скъпо и в допълнение е неизгодно преди изборите. Въпреки че някои все още вярват, че действията на американците могат да провокират ескалация на конфликта и Вашингтон търси именно това.    ", "date": "2019.12.09", "title": "САЩ отиват в Саудитска Арабия – това е война срещу Иран"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403179-%D0%BA%D1%8A%D1%86%D0%B8-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D1%81%D1%82%D1%80%D0%B5%D1%81%D0%B8%D1%80%D0%B0-%D0%BC%D1%80%D0%B5%D0%B6%D0%B0%D1%82%D0%B0-%D1%81-%D0%B2%D0%B8%D0%B4%D0%B0-%D1%81%D0%B8", "text": "Маскировката обаче, явно доста се е усладила на Къци, който дори и след края на участието си в продукцията, продължава да качва в профила си в социалните мрежи доста стресиращи снимки от различните визии, в които се е превъплъщавал посредством ефектен грим. В последната си изява на сцената на шоуто той бе подготвил тематичната песен \"Шапка ти свалям\" на Криско и направо скри шапките на всички с изпълнението си. Припомняме, че Къци Вапцаров започва телевизионната си кариера в шоу \"Невада\", откъдето мнозина помнят и една от най-оборотните днешни тв водещи - Гала. Вапцаров е участвал и в две издания на \"ВИП Брадър\" през 2012 и 2015 г  ", "date": "2019.12.09", "title": "Къци Вапцаров стресира мрежата с вида си..."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403180-%D0%BD%D0%BE%D0%B8-%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-%D0%B7%D0%B0%D0%B5%D0%B4%D0%BD%D0%BE-%D1%81-%D0%BA%D0%BE%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%BE%D0%B1%D0%B0%D0%B2%D0%BA%D0%B8", "text": "Изплащането на пенсиите за месец декември от Националния осигурителен институт (НОИ) ще започне на 9 декември (понеделник) и ще приключи на 20 декември (петък), съобщиха от НОИ. В изпълнение на Постановление на Министерския съвет № 292 от 20.11.2019 г., заедно с пенсиите ще бъде изплатена и еднократна допълнителна сума в размер на 40,00 лв. на 1 250 236 пенсионери, на които пенсията или сборът от пенсиите (заедно с добавките и компенсациите към тях) за месец декември 2019 г. е в размер до 363,00 лв. включително. Изплащането на сумите чрез пощенските станции ще бъдe извършено съобразно изготвен график, предварително обявен във всяка една от тях. Преводите на декемврийските пенсии по сметките на пенсионерите, които получават парите си по банков път, ще бъдат извършени на 9 декември 2019 г.", "date": "2019.12.09", "title": "НОИ започва изплащането на пенсиите заедно с коледните добавки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/403181-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81%D0%B2%D0%B8%D0%BA%D0%B2%D0%B0-%D1%81%D1%80%D0%B5%D1%89%D0%B0-%D0%B7%D0%B0-%D0%BE%D0%B1%D1%81%D1%8A%D0%B6%D0%B4%D0%B0%D0%BD%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8", "text": "Днес, от 13.00 часа, на „Дондуков“ 2 президентът Румен Радев инициира среща с представители на Централната избирателна комисия, на отговорните институции за провеждането и организацията на местните избори тази година, както и анализатори на изборния процес, съобщиха от прессекретариата на държавния глава. Целта на срещата е да бъдат набелязани проблемите и начините за тяхното отстраняване.", "date": "2019.12.09", "title": "Президентът свиква среща за обсъждане проблемите на местните избори"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403183-%D1%81%D0%B1%D0%BE%D0%B3%D1%83%D0%B2%D0%B0%D0%BC%D0%B5-%D1%81%D0%B5-%D1%81-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B5%D0%B4%D0%B8%D1%8F-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0", "text": "Днес,  от 11 ч. до 16 ч. в Сатиричния театър ще бъде поклонението пред тленните останки на голямата българска актриса Стоянка Мутафова. Аплодираната от поколения българи и чужденци, Кралицата на българската комедия, Г-жа Стихийно бедствие, както често я наричаха, почина на 6 декември на 97-годишна възраст след тежко и продължително боледуване. На 97-годишна възраст Мутафова бе най-възрастната активно играеща на сцената актриса. С изключителна енергия, винаги с усмивка на лице и страхотно чувство за хумор, Стоянка Мутафова бе на сцената повече от 70 години. Първата ѝ роля е още от 1945 г., когато играе прислужница в пиеса на Молиер. „Кралица на българската комедия“, „Фурия“, „тайфун“ и „г-жа Стихийно бедствие“ са само няколко от множеството имена, които ѝ е дала публиката през продължителната ѝ кариера. Мутафова в не едно интервю е споделяла: „Мечтата ми е никога да не стана нормална“. „Родена аристократка, шут – по призвание… Една от най-големите Дами в българския театър… Жена – история, не само по висотите на своя интелект, а и като творец, спомогнал за създаването на Сатиричния театър и неговия облик…”. С тези думи от любимата ѝ Сатира се сбогуват с най-голямата си звезда. „За мен този театър (Сатиричният) е кажи речи всичко“, сподели Мутафова през 2012 г., когато празнува 90-годишен юбилей. „Не усетих кога се изтърколи моето столетие… Шарено и цветно беше то, наситено с големи събития, с мащабни личности около мен. Винаги го приветствам с „Добър вечер“, но е рано да му кажа „Лека нощ“… Имах един кюнец като дете, криех го под леглото, и вечер гледах през него като през телескоп. Бях си набелязала няколко небесни тела и си фантазирах какво ли е там. Баща ми на шега ме наричаше „Пътник между звездите“. Голям дял в живота на Стоянка Мутафова има нейният спътник в живота обичаният от всички Нейчо Попов, който си отиде през 1974 г. „Великият Нейчо Попов имаше голямо значение в живота. Той също беше уникална личност. Стоянка винаги си спомняше за него с много топли думи“, заяви Славчо Пеев. През всичките си години на сцената Стоянка Мутафова никога не е имала дубльорка. За своите роли тя винаги е била единствена изпълнителка. В театралната си история, и това може да се провери в Сатиричния театър, Мутафова е била заместена от друга артистка на 30 ноември 2016 г., заради постъпване в болница два дни преди представление. Аристократката на българската сцена, с тези думи я описа нейният приятел и колега актьорът Славчо Пеев.", "date": "2019.12.09", "title": "Сбогуваме се с Кралицата на българската комедия Стоянка Мутафова"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403184-%D0%BE%D1%82%D0%BD%D0%BE%D0%B2%D0%BE-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B2-%D1%81%D0%BE%D1%84%D0%B8%D1%8F", "text": "Мръсен въздух и нива на фините прахови частици в пъти над нормата тази сутрин в София. Данните на платформата airbg.info показват превишения от над 5 пъти в квартали като „Лозенец”, „Яворов”, „Дружба”, „Витоша”. На сайта си Столичната община също предупреждава за евентуално замърсяване, но в пъти по-малко. От община призовават гражданите, които се отопляват на дърва и въглища и имат възможност, да използват друг начин на отопление. Проучвания сочат, че през зимата около 40% от замърсяването на въздуха идва от битовото отопление на дърва и въглища.", "date": "2019.12.09", "title": "Отново мръсен въздух в София"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/403185-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%BA%D0%B0%D0%BA%D0%B2%D0%B0-%D0%B5-%D1%82%D0%B0%D0%B7%D0%B8-%D0%B3-%D0%B6%D0%B0-%D0%B4%D1%83%D0%BD%D1%8F-%D0%BE%D1%82-%D1%81%D0%B0%D1%80%D0%B0%D0%B5%D0%B2%D0%BE,-%D0%B4%D0%BE%D1%88%D0%BB%D0%B0-%D0%B4%D0%B0-%D0%BD%D0%B8-%D0%BD%D0%B0%D0%B2%D0%B8%D0%B2%D0%B0-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "  Председателят на ВКС се вживява в ролята на на политически лидер и чете политически декларации, коментира бившият конституционен съдия Каква е тази г-жа Дуня от Сараево, дошла да ни навива за Истанбулската конвенция, възмути се депутатът от ГЕРБ Георги Марков. Бившият конституционен съдия бе гост в предаването „Неделята на NOVA”. В края на октомври у нас бе специалният докладчик на ООН по въпросите на насилието над жени Дубравка Симонович, която призова конвенцията да бъде ратифицирана. Според Георги Марков възможността да се върне Истанбулската конвенция не съществува, защото Конституционният съд я \"кремирал\". Георги Марков посочи, че парламентът трябва да приеме декларация, с която да уведоми председателят на Еврокомисията Урсула фон дер Лайен и другите евроинституции за решението на българския Конституционен съд. Избори през 2020 г. няма да има - годината е олимпийска, ще се пие бира и яде диня, смята депутатът от ГЕРБ. Според Георги Марков обаче трябва да се променят изборните правила - да отпадне квадратчето \"не подкрепям никого\" и да се въведе бонус - 50 депутата, на първата политическа сила, защото в противен случай победителят в изборите, но без абсолютно мнозинство, ще бъде тласкан към всякакви коалиции, а безпринципни политици ще му извиват ръцете. „Българската съдебна система е в нокаут, тя е в най-тежката си криза не от 30 години демокрация, а и от комунизма. Председател на Върховен касационен съд се вживява в ролята на политически лидер и чете политически декларации. Казвам „чете”, защото очевидно някой му ги е писал”, коментира още в предаването „Неделята на NOVA” Георги Марков. „Няма кой да му каже: „Стоп! Ние сме парламентарна, не съдебна република”. Когато се минават граници, парламентът да му каже да слиза от тази сцена и да ходи в парламента”, коментира още Марков.  „Второ и в най-лошият си сън не съм мислил, че 25 висши български магистрати – часове наред се разправят помежду си, това се излъчва по телевизията, лош език, язвителност, омраза. Това е удар върху авторитета на съдебната система и много лош сигнал за инвеститорите, които чакаме”, коментира още Георги Марков. Той коментира и новото звено – независим прокурор, който да разследва главния прокурор.  „Тази промяна е хипотетична. Досега не сме имали бандит за главен прокурор, надявам се да нямаме. Но този орган, който се създава, не е безобиден. Това ще е прокурор, който ще е като главен прокурор. Не знам на кого ще викат главния. Той щом ще разследва главния, трябва да е някой ангел, ама няма да е ангел. Тук идва въпросът него кой ще го разследва. Страхувам се, че ще започне вътре в прокуратурата едно голямо меле”, каза Марков. Третият проблем, според него, са платените протестъри, които „не са гражданско общество, а политически активисти” и които са се впили като „пиявици” в съдебната система. „Като говорим за инвеститори. Как така Хелзинкският комитет награждава съдия? Награденият съдия взима бележка от Хелзинкския комитет, който защитава един убиец, и на тази база, че се е поправил, го пускат. Не могат да дават бележки за благонадеждност като ОФ”, смята Георги Марков. „Четвъртият въпрос за състоянието на съдебната система – създадоха се цели антипрокурорски партии. Това е партията „Да, България”, тя е срещу сегашния, срещу бъдещия и срещу всеки, който не е неин, за да защитава лобитата зад нея”, каза Георги Марков.      ", "date": "2019.12.09", "title": "Георги Марков: Каква е тази г-жа Дуня от Сараево, дошла да ни навива за Истанбулската конвенция?!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403186-%D1%84%D0%B0%D0%BB%D1%88%D0%B8%D0%B2%D0%B8-%D0%BE%D1%84%D0%B5%D1%80%D1%82%D0%B8-%D0%B2-%E2%80%9E%D0%BC%D0%B5%D1%82%D1%80%D0%BE%E2%80%9C", "text": "Kлиeнти cигнaлизиpaxa, чe ca пoпaднaли нa фaлшиви oфepти в „Meтpo\".B пocлeдният ĸaтaлoг зa гoдинaтa вaлидeн oт 28 Hoeмвpи дo 31 дeĸeмвpи 2019 гoд. Имa пpoмoция нa гoтвapcĸa пeчĸa МUНLЕR МN-4809 чepнa, 48л. c цeнa 139 лв. c ДДC.Cпpaвĸa нa Toп Πpeca ycтaнoвявa, чe в caйтoвe зa oнлaйн тъpгoвия cъщият мoдeл ce пpoдaвa зa 220 – 240 лв.Дocтa пpимaмливo, нaли !     C пиcмo дo Toп Πpeca ĸлиeнтĸa нa „Meтpo\" paзĸaзвa зa нeпpиятнaтa cлyчĸa.Tя oтишлa в мaгaзин Meтpo в Блaгoeвгpaд, нaмepилa пeчĸитe и c yчyдвaнe видялa нa тaбeлaтa виcящa нaд apтиĸyлa цeнa 169 лв.     Oтишлa пpи пpoдaвaч ĸoнcyлтaнтитe и пoпитaлa дaли цeнaтa нa пeчĸaтa в бpoшypaтa e c ДДC. Oтгoвopa бил: Дa, paзбиpa ce\".Toгaвa тя пoпитaлa зaщo нaд тaзи пeчĸa имa цeнa 169 лв., a в бpoшypaтa цeнaтa e 139 лв. Oтгoвopa бил, чe жeнaтa явнo нe глeдaлa пpaвилнaтa тaбeлa. Cĸъпи ĸoлeги ĸoгaтo ĸoпиpaтe нoвинaтa нe зaбpaвяйтe, чe тя cи имa изтoчниĸ, ĸoйтo тpябвa дa пocoчитe.", "date": "2019.12.09", "title": "Фалшиви оферти в „Метро“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403187-%D0%BD%D0%B8%D0%BA%D0%BE%D0%BB%D0%B0%D0%B9-%D0%BC%D0%B0%D0%BB%D0%B8%D0%BD%D0%BE%D0%B2-%D0%BE%D1%82%D0%BA%D1%8A%D0%B4%D0%B5-%D0%BD%D0%B0%D0%BA%D1%8A%D0%B4%D0%B5-%D0%BD%D1%8F%D0%BA%D0%BE%D0%B9-%D1%89%D0%B5-%D0%BC%D0%B5-%D0%BD%D0%B0%D1%80%D0%B8%D1%87%D0%B0-%D1%88%D0%BF%D0%B8%D0%BE%D0%BD%D0%B8%D0%BD", "text": "Добре съм. Чувствам се възмутен от обвинението за шпионство. Това, което мисля, го мислят над 1 млн. българи. Това каза по БТВ Николай Малинов, председател на движение Русофили.   Казусът с наградата ми мога да го коментирам, че съдът е този, който решава. Какво решава съдът, ние всички трябва да се съобразяваме с него. Откъде накъде някой ще ме нарича шпионин?! Аз твърдя, че не съм и българският съд ще го докаже. Въпросите засега остават към прокуратурата. Милиони сме русофилите в България. Русия желае и продължава да развива добросъседски отношения с нас. Тя се опитва да отговори с добро. Имах разговор с Путин за русофилството. Стана дума за отношенията ни, за моето пускане. Съжалих, че съм само за три дни там. Темата с газа е въпрос на министерствата на енергетиката и икономиката. Въпросът е по-голям за това как ние се отнасяме към Русия и Турция и т. н. Ние не знаем какво е казал Вучич на Путин. Той ясно разделя българските власти от хората, които в болшинството категорично чувстват себе си русофили. Това прави БПЦ. Ние се занимаваме с конкурси, паметници, фестивали. При нас има различни мнения. Не искам да се превръщаме в партия. Подчинявам се на личната си съвест и на националния съвет. Моят началник е моята съвест. Щом гоним ние, ще изгонят и те. Винаги съм отстоявал интересите на България в газовия скандал. В международните отношения липсва нормалност. Не мога да кажа дали Путин ще дойде. Не съм го питал. Бих съдействал. Емилиян Гебрев не го познавам и нямам отношение към неговия бизнес. Затова не мога да го коментирам.", "date": "2019.12.09", "title": "Николай Малинов: Откъде накъде някой ще ме нарича шпионин?!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403188-%D0%BC%D0%BE-%D0%BF%D1%80%D0%BE%D0%B4%D0%B0%D0%B2%D0%B0-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-%D1%81-%D0%B4%D1%8E%D0%BD%D0%B8-%D0%BA%D1%80%D0%B0%D0%B9-%D0%BD%D0%B5%D1%81%D0%B5%D0%B1%D1%8A%D1%80", "text": "Продажбата на цял полуостров до Несебър подготвя министърът на отбраната Красимир Каракачанов. В сряда правителството е одобрило прехвърлянето от публична в частна държавна собственост на 31 311 кв. м от полуострова Акротирия. Това е първата стъпка, за да може отбранителното министерство да обяви търг за продажба на полуострова.     Теренът досега се е ползвал за нуждите на бреговата охрана. Намира се в южната част на града с пряк излаз на море и военните се надяват, че това ще го направи привлекателен за частен инвеститор. Почти целият полуостров обаче е с пясъчни дюни, които са защитени природни образувания и върху тях е почти невъзможно да бъде позволено строителство. Спънка пред продажбата може да се яви и терен от 2200 кв. м, който образува нещо като остров във военния имот. Той е бил реституиран, а на него са били построени няколко складови помещения още докато военното поделение е функционирало.     Това е трети полуостров на Черноморското крайбрежие, който опитва да продаде Министерството на отбраната. През лятото бяха обявени търгове за полуостров до Поморие и до Черноморец. Сделките обаче бяха спрени от Каракачанов след протести на местни хора, които имат реституционни претенции към терените на закритите военни поделения. Имотът в Поморие се намира западно от стария град. Върху него има изоставени казарми на терен от над 56 дка. В северната си част теренът на полуострова граничи с няколко вече изградени ваканционни комплекси и хотели. Този в Черноморец пък е с площ от 173 дка и половината от него е върху полуостров Червенка. На този терен освен всичко друго текат и разкопки на късноантична крепостна стена. Общо 6 военни имота са прехвърлени от публична в частна държавна собственост на последното заседание на Министерския съвет, показва справка в правителствената информационна система. Военните планират да продадат и т.нар. Ломски форт - част от защитните съоръжения около София, изградени още преди Първата световна война. През 1956 г. там е създадено поделение на радиотехническите войски. В Ломски форт се е намирало и командването на въздушния полк, който е осъществявал отбраната на София. Този терен е с площ от 77 026 кв. м и на него има 23 сгради, включително и бункери. Намира се до “Ломско шосе” и околовръстния път на столицата. За продажба с решението на Министерския съвет са подготвени и имоти в Шумен, Ихтиман и Елин Пелин и исперихското село Лудогорци. Най-голям, с площ от над 121 дка, е имотът в Шумен. Той е в местността “Кара чалък” и според източници от Министерството на отбраната към него имало интерес, защото бил подходящ за построяването на заводи, съобщава 24 часа. Останалите имоти, обявени за частна държавна собственост, са значително по-малки, показва решението на правителството. Над 100 са имотите на Министерството на отбраната, които вече са ненужни на военните и те планират да ги продадат. Повечето от тях обаче стоят от години като частна държавна собственост на МО и министерството само плаща данъци на общините. Докато са публична държавна собственост, за тях не се дължат данъци и такси, но пък не може да бъдат продавани и давани под наем.", "date": "2019.12.09", "title": "МО продава полуостров с дюни край Несебър"}
{"url": "http://www.classa.bg/%D1%81%D0%B2%D1%8F%D1%82/item/403189-%D1%89%D0%B5-%D1%81%D1%82%D0%B0%D0%BD%D0%B5-%D0%BB%D0%B8-%D1%80%D1%83%D1%81%D0%B8%D1%8F-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D1%81%D0%B2%D1%80%D1%8A%D1%85%D0%B4%D1%8A%D1%80%D0%B6%D0%B0%D0%B2%D0%B0", "text": "Защо руската икономика и доходите от население не растат? Възможен ли е икономически пробив в Русия? Ще стане ли Русия икономическа суперсила? Тези въпроси засягат не само всички руснаци, но и много жители на постсъветското пространство, чиято по-нататъшна съдба зависи от пътя, избран от Русия и нейната икономическа мощ. Въпросът за ускореното развитие на икономиката е по-актуален от всякога за Русия, тъй като общественото търсене на икономически промени е назрял отдавна. И не защото народът живее лошо, това се дължи на цикличното развитие на пасионарното общество. Едно поколение стабилност изисква промяна и напротив, народът, уморен от сътресения, иска стабилност. Ако дълбоката енергия на обществото не бъде насочена своевременно към съзидание, тази енергия може да бъде използвана за унищожаване на Русия отвътре, както се е случвало неведнъж.     Русия, притежаваща най-голямата територия в света, колосална енергия и стратегически ресурси, заема далеч не почетно място по БВП на глава от населението. Изоставането на Русия от развитите икономики по света все още е много голямо и по този показател все още се числи сред средните, което очевидно не отговаря на нейната геополитическа тежест в света. Повечето руснаци възлагат основната вина за икономическата стагнация върху либералното правителство на Руската федерация, но причината е много по-задълбочена и проблемът няма да бъде решен със смяната на правителството. Либералните елити свързват икономическите проблеми на Русия с нейните прекомерни външнополитически амбиции. В същото време, последствията от поражението в Студената война, което постави Русия в неизгодно положение, се считат за международна норма. Разбира се, настоящият финансов световен ред задържа икономическия растеж на Русия. На този етап обаче това не може да бъде променено поради силната привързаност на руската икономика към световната финансова система като скачени съдове. Поради финансовата привързаност и икономическото участие на страните от Запада, либералите никога не признават правото на Русия да избере своя собствен път. Колкото по-бързо бъдат разкъсани дърпащите назад нишки на компрадорския елит на Русия и ОНД с чужбина, толкова по-бързо ще започнат интеграционните инициативи на Русия. Размерът на икономиката на всяка страна, независимо от нейната структура по всяко време на стоково-паричните отношения, е ограничен от капацитета на пазара. Капацитетът на руския пазар и страните от ОНД, с целия потенциал за неговото разширяване, очевидно не е достатъчен за икономически пробив. Високотехнологичните отрасли също не могат да достигнат своя потенциал, разчитайки единствено на вътрешния пазар или на пазара на ЕАИС. Гореизложеното ясно се потвърждава от примера с ядрената и отбранителната промишленост, където чуждестранните пазари го правят двигател на развитието и заемат лъвския дял в тези отрасли. За разлика от Германия, Япония и Китай или която и да е друга държава, Русия, колкото и да се стараят либералните ѝ елити, по подразбиране не може да бъде вписана в чужд световен ред. Русия, като независима цивилизация и огромна държава, със своето съществуване винаги е заставала на пътя на световното (континентално) господство на всяка империя. И това не може да бъде променено по никакъв начин, без да се унищожи Русия. Ето защо те се сражават със силна Русия, а слабата Русия винаги я водят до разпад (заколение). Въпреки военните победи на Русия, колективният Запад, контролирайки световната търговия и финанси, два пъти нанесе съкрушително поражение на Русия (Руската империя, СССР) в хибридна война с катастрофални последици за нея. Една от основните причини за разпада на СССР се дължи на неизбежността на падането на Желязната завеса пред натиска за разрастването на световния пазар. Нелибералните, планираните и каквито и да са методи, предложени от експерти с опит от бившия СССР или китайския опит в икономиката, няма да превърнат Русия в икономическа суперсила. Ако съветският опит води до икономически изолационизъм, то китайският поема ролята на младши партньор - стоков производител, а това за Русия означава ролята на придатък за суровини, което категорично е неприемливо. Ключът към решаването на икономическия проблем на Русия, както и нейната сигурност, е в далечните подходи. Ето защо присъствието на Русия в ключови региони на света е жизненоважна необходимост за това. Как Русия може да спечели парче от пая в глобалното разделение на пазарите, съизмеримо с геополитическото влияние? Защо американските васали - държави от Западния свят, Япония, Южна Корея, както и независим Китай се придържат към съществуващия световен ред, дори ако самият господар оказва желание да го промени? Защо тук интересите на САЩ и Русия съвпадат? Всички знаят, че емитирането на долара ускорява инфлацията по целия свят, но основно страните от втория, третия свят и Русия плащат сметките. Страните от западния свят, Япония, Южна Корея, както и Китай заемат лъвския дял на световния пазар на готови стоки и по този начин инфлацията в долара се компенсира от приходите от износ. От друга страна, за тяхната икономика загубата на американския пазар е много критична, верижната реакция на загубата на която може да срине икономиката им. Що се отнася до Съединените щати, изкушението на \"печатницата\" - да консумира без да печели, изигра номер на американската икономика. Освен това в стремеж към печалба транснационалните корпорации са пренесли американската мощ извън страната. В резултат на това САЩ, подобно на \"Титаник\", получават огромна дупка в тялото на икономика, несъвместима с нейната хегемония - непрекъснато нарастващ публичен дълг и огромен дефицит в търговския баланс. Ето защо САЩ започнаха търговска война с Китай, в която няма да има победител. При тези условия, с краха на финансовата система на САЩ, всички развити икономики на света по някакъв начин вървят надолу, докато Русия ще пострада най-малко. И всичко това, защото Западът, прилагайки санкции, изтласка Русия със собствените си ръце от опасната зона на финансови сътресения. И изглежда, че агентите на Кремъл работят навсякъде. Желанието на Тръмп да се примири с Путин е в интерес и на двете страни. Времето обаче играе на страната на Русия, а опозицията на демократите всеки ден влошава преговорната позиция на САЩ. Много интересна ситуация се случва на геополитическата арена. Китай, предпочитайки като умна маймуна да наблюдава сблъсъка на двата тигъра, неочаквано се озова в ролята на тигър. А Русия в лицето на мечка може да се опита да играе ролята на умната маймуна, ако в същото време мечката е уверена, че е умна маймуна. Настоящите предимства на Русия в геополитическия триъгълник ѝ дават исторически шанс да реши максимално своите икономически проблеми. Но в тази геополитическа битка залозите са прекомерни, поражението за Русия е неприемливо, следователно и от тук следва прекалената предпазливост на Путин. Във всеки случай врагът може да бъде победен със собственото му оръжие, с други думи, както на американските „Томахавки“ се противопоставиха руските Калибри, както бе доказано на практика в Сирия. Преразпределението на пазарите по правило не става без войни. Русия няма планове да води агресивни войни. И къде да вземем тези пазари за руската индустрия? От тук заключението предполага само себе си: само геополитическата победа на Русия ще отвори пътя към обширни пазари за продажби в различни региони на света, което ще даде тласък на истински икономически пробив. Първата сирийска котва на геополитическата арена беше успешна, Русия беше в състояние да осигурява постоянно военно присъствие на такъв важен регион на света. Именно от Близкия изток започва преразглеждането на трансформацията на военната сила в икономическа сила на Русия. След държавите от Близкия изток последва почти цяла Африка. А за лоялната конкуренция на световния пазар присъствието на военна сила е много по-важно от търговското споразумение с акулите на капитализма. Ако строителството на граждански самолети е монополизирано от ЕС и САЩ, пазарът на корабостроене буквално е превзет от Китай, Южна Корея и Япония, чийто дял на глобалния пазар надхвърля 80%, което не оставя шанс на конкурентите. Това не е защото на Русия ѝ липсва компетентност и тя не е в състояние да строи кораби с голям тонаж, да проектира и изгражда самолети, подобни на „Еърбъс“ или „Боинг“. Без съмнение Русия, която строи космически кораби, ядрени ледоразбивачи и плаващи ядрени централи, е високотехнологична страна. Русия може да пусне в производство гражданската версия на Ту-160 - „Белите лебеди“, а МС-21 е новото поколение самолети с далечен обсег и надминава чуждестранните си колеги. Икономическите проблеми за Русия се създават от нейните конкуренти. Всички богати огромни пазари са почти плътно затворени за руски стоки с висока добавена стойност и няма нищо общо с конкуренцията. Чуждестранните пазари са строго защитени от „чужди стоки“ от настоящите им собственици чрез всякакви правила, сертификати, тарифни и нетарифни ограничения. Усилията на Русия да убеди своите партньори дават първите си резултати: Дания издаде разрешително за преминаване на част от газопровода „Северен поток-2“; Бундестагът прие закон, който защитава „Газпром“ от директивата на ЕС. Русия, след демонстрация на военна мощ в Сирия, получи възможността във формат ОПЕК+ да стабилизира световните цени на петрола. Това, което могъщият СССР не успя, го усвои Русия. За разлика от западните страни и Китай, Русия има огромно конкурентно предимство в правосъдието си и никога не прилага методите на икономическо обвързване и не се стреми да колонизира други страни. В дългосрочен план Русия винаги се връща там, където е останала. Изоставянето на империята винаги е било пагубно за страната и за пореден път това изигра жестока шега с нея. Имперското съзнание на руския народ живее със страната като начин за оцеляване. Русия е военна и енергийна суперсила и в краткосрочен план има всички шансове да се превърне в икономическа суперсила, заемайки трето място в света. Системата на икономически пристрастия, която е в полза на Запада, когато е монополист на финансовия пазар и ценообразуването, а Русия е принудена да действа според правилата му, приключва. Затишието в руската икономика е измамно, за което свидетелстват продължаващите реформи във всички области на живота. Стартира се паралелна икономика под формата на национални проекти, огромни суми се инвестират в инфраструктурни, социални и други значими проекти. Правителството преформатира бизнес елита, изострен, за да съобрази бизнес интересите с държавните интереси като начин на съществуване, независимо от тяхната юрисдикция. Западният свят наблюдава с тревога, когато Русия се превръща в суперсила без участието на „постсъветските братя“, когато продължава да изхвърля САЩ в Близкия изток, продава високотехнологични оръжия и строи атомни електроцентрали по целия свят. Тя изгражда газопроводи, както на Запад, така и на Изток, \"Северен поток 2\", \"Турски поток\" и \"Силата на Сибир\", които са проектирани да станат локомотив на ускореното развитие на руската икономика. Единствено военната сила на Русия, способна да защитава общите интереси и държавността на партньорите, постоянното ѝ присъствие в чужбина ще отвори широки възможности за руската икономика. Наред с това наличието на финансов суверенитет, използването на конкурентното предимство на компонентите на цената на руските стоки ще даде мощен тласък на руската икономика. Въпреки значението на външните пазари, на вътрешния пазар се създава конкурентно предимство. Русия без много усилия би могла да намали вътрешните цени на бензин и материали, които съставляват цената на руските стоки. А това от своя страна би увеличило драстично конкурентоспособността на руските производители, като в същото време ще увеличи потребителското търсене на населението. По-нататък по веригата капацитетът на вътрешния пазар ще се разшири, което ще доведе до бум в малкия и средния бизнес. Ако съберем важните новини от световната геополитика през последните години, където присъства Русия и ги поставим в един пъзел, можем да получим бъдеща картина на руската икономика. И можем да кажем с увереност, че интеграционните проекти на Русия ще се осъществят във всеки случай, независимо от желанието на независимите лидери на страните от ОНД и либералните елити на Русия. Евразийският икономически съюз е само началото на дълго пътуване. За първи път в историята всички независими субекти от световната и регионална геополитика, независимо от конфликтното им положение, предпочитат да бъдат приятели с Русия. Колкото и да е странно, този дълъг списък от влиятелни страни, които искат да се разберат с Русия, се оглавява от нейния антагонист, все още настоящият хегемон на САЩ. Светът наистина се променя от Русия.", "date": "2019.12.09", "title": "Ще стане ли Русия икономическа свръхдържава"}
{"url": "http://www.classa.bg/%D1%81%D0%B2%D1%8F%D1%82/item/403169-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%81%D0%B5%D0%BA%D1%82%D0%BE%D1%80%D0%B0-%D0%B3%D0%B0%D0%B7%D0%B0", "text": "Министър-председателят на Израел Бенямин Нетаняху разпореди подготовка за евентуална военна операция срещу ислямистите в сектора Газа. Това заяви самият той при откриването на редовното заседание на кабинета на министрите днес,   За пореден път конфликтът по границата с палестинските територии се изостри през изминалата нощ, когато армията на Израел атакува цели на ХАМАС в ивицата Газа в отговор на три ракети, изстреляни срещу израелска територия. „Няма да има никакво споразумение (с ХАМАС – бел. ред.), ако стрелбата продължи. Напротив, терористите в Газа ще почувстват нашата сила. Онова, което им се случи преди три седмици в хода на израелската операция „Черен пояс”, когато атакувахме лидера на „Ислямски джихад”, е само началото”, заяви Нетаняху, цитиран от РИА Новости. Той допълни, че е разпоредил на министъра на отбраната да проведе необходимата подготовка за евентуална военна операция.", "date": "2019.12.09", "title": "Нетаняху поиска подготовка за възможна военна операция в сектора Газа"}
{"url": "http://www.classa.bg/%D1%81%D0%B2%D1%8F%D1%82/item/403170-%D0%BD%D0%BE%D0%B2%D0%B8%D1%8F%D1%82-%D0%B8%D1%80%D0%B0%D0%BA%D1%81%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B8%D0%B7%D0%B1%D1%80%D0%B0%D0%BD-%D0%B1%D0%B5%D0%B7-%D1%87%D1%83%D0%B6%D0%B4%D0%B0-%D0%BD%D0%B0%D0%BC%D0%B5%D1%81%D0%B0", "text": "Иракският върховен мюсюлмански духовник Систани в Ирак заяви, че трябва да бъде избран нов премиер без чужда намеса, след като действащият Адел Абдул Махди обяви оставката си преди седмица.   Великият аятолах Али ал-Систани призова политическите лидери да се откажат от партизанската политика при избора на нов глава на правителството.   „Надяваме се нов глава на правителството и членовете му да бъдат избрани в рамките на конституционния срок от 15 \"дни, след като оставката беше формализирана в парламента в неделя, заяви представител на Систани в петъчната си проповед в светия град Кербала. „Това трябва да се проведе без чужда намеса\", каза той.   Абдул Махди обеща да се оттегли в петък миналата седмица, след като Систани призова депутатите да преразгледат подкрепата си за правителството след двумесечните протести, при които силите за сигурност убиха повече от 400 демонстранти, съобщи Ройтерс.", "date": "2019.12.09", "title": "Новият иракски премиер трябва да бъде избран без чужда намеса!"}
{"url": "http://www.classa.bg/%D1%81%D0%B2%D1%8F%D1%82/item/403171-%D1%80%D0%BE%D0%B1%D0%BE%D1%82%D0%B8-%D0%BD%D0%B0-%D1%83%D0%BE%D0%BB%D1%81%D1%82%D1%80%D0%B8%D0%B9%D1%82-%D0%B8%D0%B8-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0", "text": "Подемът на машинното обучение е предназначен да прекрои работната сила във финансовия сектор и може да застраши не само рутинните работни места, но и да удари някои от най-високо платените.   Предупреждението беше произнесено от д-р Маркос Лопес де Прадо, професор в Университета Корнел, на изслушване пред Комитета за финансови услуги на САЩ за определяне на въздействието на изкуствения интелект (ИИ) върху капиталовите пазари. Професорът каза, че всяко инвестиционно предизвикателство може да бъде решено от армия от учени с данни без финансов опит. По този начин „най-високо платените работни места във финансите биха могли да бъдат изложени на риск, \"отбеляза той и добави, че управляващите активи могат да пренасочват цялата си изследователска функция, докато застрахователните компании могат да направят същото с техните актюерски модели.   „Финансовият ML (машинно обучение) създава редица предизвикателства за 6,14 милиона души, заети във финансовата и застрахователната индустрия, много от които ще загубят работата си - не непременно защото ще са заменени с машини, а защото не са обучени да работят успоредно с алгоритмите \", каза Лопес де Прадо на комисията. Ребека Фендър, старши директор на „Бъдещето на финансите\" в CFA Institute, асоциация на инвестиционните специалисти, каза че 43 процента от членовете и кандидатите на CFA очакват значителна промяна в своите роли през следващите 5-10 години. Трите роли „които е най-вероятно да изчезнат\" са агенти по продажбите, търговци и анализатори на ефективността, каза тя, позовавайки се на резултатите от проучване на повече от 3800 респонденти. Междувременно Кирстен Вегнер, изпълнителен директор на инициативата за съвременни пазари, заяви, че политиците са по-добре да насърчат трансформацията към автоматизация, вместо да я възпрепятстват, тъй като това отваря вратата на много технологични специалисти. „Съществуват безброй възможности за работа в кодирането, киберсигурността, съхранението и управлението на данни, количествените разсъждения и други технологични вертикали, на които Уолстрийт планира да даде приоритет\", каза тя и добави, че възможностите за заетост могат да произтичат от блокчейн, електронно банкиране, роботи, съветване и нови криптовалути.", "date": "2019.12.09", "title": "Роботи на Уолстрийт: ИИ заплашва най-добрите финансови работни места"}
{"url": "http://www.classa.bg/%D1%81%D0%B2%D1%8F%D1%82/item/403172-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%BE%D0%B1%D0%B8%D1%87%D0%B0%D1%82-%D1%80%D1%83%D1%81%D0%B8%D1%8F,-%D0%B0-%D0%B2%D0%B8%D0%BD%D0%BE%D0%B2%D0%B5%D0%BD-%D0%B5-%D0%BC%D0%BE%D0%B7%D1%8A%D1%87%D0%BD%D0%B8%D1%8F%D1%82-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D0%BA%D1%80%D0%B5%D0%BC%D1%8A%D0%BB", "text": "Проучване на Института на Рейгън установи, че почти половината от всички американски военни домакинства гледат на Русия повече като на съюзник, отколкото като на заплаха. Служители на Пентагона смятат, че техните мозъци са били промити от Кремъл.   Годишното национално проучване за отбрана на Института Рейгън измерва отношението на американците към всички неща, свързани с война, мир и политика. Последната версия, публикувана през октомври, има повече статистически данни, ,но за Пентагона, по-конкретно се откроява една.   Около 46 процента от военните домакинства смятат Русия за „съюзник\", докато 28 процента от всички американски домакинства споделят това убеждение. Според проучването Китай изпреварва Русия като следващ най-голям враг на Америка.   Изследователският център смята, че позитивните възгледи за Русия се държат предимно от републиканците, което би могло да обясни яростната русофилия във военните звания, но висшият състав на Пентагона има други идеи.   \"Има усилия от страна на Русия да наводним медиите с дезинформация, за да се засее съмнение и объркване\", заяви говорителят на Министерството на отбраната подполковник Карла Глисън пред \"Гласът на Америка\". „ Руснаците правят това, чрез фалшиви разкази, насочени към незаконни симпатични възгледи\".обясни Глисън,   Дали тези разкази се излъчват в главите на войските чрез сателит? Чрез пропагандни лъчи, предизвикващи объркване?   Не, каза изследователят Хорхе Бенитес. Те захранват американските войски чрез спонсорирани от Кремъл хакери, проруски медии и дори позитивните изявления на президента [Доналд] Тръмп за Русия. \"", "date": "2019.12.09", "title": "Американските войски обичат Русия, а виновен е мозъчният контрол на Кремъл!"}
{"url": "http://www.classa.bg/%D1%81%D0%B2%D1%8F%D1%82/item/403173-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BF%D0%B5%D1%87%D0%B0%D1%82%D0%BD%D0%B8%D1%86%D0%B0-%D0%BD%D0%B0-%D0%BF%D0%B0%D1%80%D0%B8-%D0%B2-%D1%81%D0%B2%D0%B5%D1%82%D0%B0-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BF%D0%B0%D1%80%D0%B8", "text": "Компанията, която отпечатва банкнотите и валутата на Обединеното кралство и на 140 други страни, предупреди за евентуален срив, заявявайки, че има „значително съмнение\" за нейното бъдеще. 198-годишната De La Rue печата банкноти за Bank of England от 1860 г. Това е най-голямата търговска печатница на пари, произвеждаща около една трета от банкнотите в света, по договори със 140 централни банки. Фирмата е проектирала 36 процента от всички купюри на банкноти в обращение, според компанията за инвестиционни изследвания Edison Group. De La Rue се бори през последните две години със загубата на договор за отпечатване на паспорти за Великобритания на сумата от 400 милиона паунда (525 милиона долара), от френски съперник. Тя също така беше засегната от ускоряващо се преминаване от пари в брой към безконтактни плащания с карти и онлайн преводи. Само миналата седмица компанията загуби 20 процента от стойността си. „Не може да се отрече, че финансите на De La Rue изглеждат несигурни\", каза Ръс Молд, инвестиционен директор в A.J. Bell, цитиран от NBC News. До 2500 служители на De La Rue могат да бъдат изложени на риск, ако фирмата не успее да оцелее.", "date": "2019.12.09", "title": "Най-голямата печатница на пари в света остана без пари"}
{"url": "http://www.classa.bg/%D1%81%D0%B2%D1%8F%D1%82/item/403174-%D0%BF%D1%85%D0%B5%D0%BD%D1%8F%D0%BD-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D0%BF%D0%BE%D0%BB%D0%B8%D0%B3%D0%BE%D0%BD%D0%B0-%D0%B7%D0%B0-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%BA%D0%B5%D1%82%D0%B8", "text": "Северна Корея обяви, че на полигона за изстрелване близо до китайската граница, е извършила \"тест с голямо значение за ръководството на страната, \" добавяйки, че това ще помогне да се промени \"стратегическото положение\" на Пхенян.   Докладваният тест е извършен в събота следобед местно време, гласи изявление на говорителя на Академията за наука за национална отбрана в Северна Корея, публикувано от KCNA.В него се оценява стартът като \"успешен и от голямо значение за Централния комитет на Работническата Партия на Корея. \"   \"Резултатите от скорошния важен тест ще имат важен ефект върху промяната на стратегическото положение на КНДР отново в близко бъдеще.\"   Изстрелването е извършено полигона за изстрелване на спътници в Тонгчанг-ри, провинция Северен Пхьонг, се казва в съобщението. Полигонът се намира близо до северната граница на Северна Корея с Китай.   Разкрити са досега много малко подробности за самия тест, с изключение на времето и мястото, където е проведен. Това идва часове, след като пратеник на Северна Корея в ООН отхвърли призива на САЩ да се възобновят прекъснатите преговори, като го определи като \"трик за спестяване на време, без да се предлага нищо в замяна, като например освобождаване от осакатяващи санкции \". Той заяви, че денуклеаризацията на Северна Корея, търсена от президента на САЩ Доналд Тръмп , вече е свалена от масата за преговори. Строгото предупреждение дойде, след като Тръмп изрази слабо забулена заплаха срещу Пхенян, заявявайки, че той може да разгърне силата на американските военни слещу Северна Корея, ако прецени, че няма друг начин да продължи. Във вторник Пхенян стартира поредното обвинение към САЩ за провлачване на преговорите. Настоявайки, че топката сега е в полето на Вашингтон, Северна Корея заяви \" от САЩ зависи какъв коледен подарък ще изберат да получат\".", "date": "2019.12.09", "title": "Пхенян провежда \"много важен тест\" на полигона за изстрелване на ракети"}
{"url": "http://www.classa.bg/%D1%81%D0%B2%D1%8F%D1%82/item/403175-%D0%B4%D0%B5%D0%B1%D0%B0%D1%82%D1%8A%D1%82-%D0%BA%D0%BE%D1%80%D0%B1%D0%B8%D0%BD-%D1%81%D1%80%D0%B5%D1%89%D1%83-%D0%B4%D0%B6%D0%BE%D0%BD%D1%81%D1%8A%D0%BD,-%D0%B1%D0%B5-%D1%81%D0%BF%D0%B5%D1%87%D0%B5%D0%BB%D0%B5%D0%BD-%D0%BE%D1%82-%D0%B1%D0%B0%D1%80%D0%B8-%D0%B3%D0%B0%D1%80%D0%B4%D0%B8%D0%BD%D0%B5%D1%80-%D0%BE%D1%82-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5", "text": "И Джеръми Корбин, и Борис Джонсън се представиха задоволително в дебата на лидерите на предизборните лидери в Обединеното кралство в петък, но победителят на вечерта бе някой, който не участва.   Ник Робинсън от Би Би Си води дебатите доста справедливо и позволи както на премиера, така и на опозиционния лидер да изложат своите точки.   Както се очакваше, Борис Джонсън всъщност се съсредоточи върху онова, което (с право) смята за ахилесова пета на Корбин и Лейбъристите: а именно подкрепата им за втори референдум за ЕС. Ако торите спечелят изборите и в момента те са фаворити, то основна причина ще бъде отмятането на лейбъристите от позицията им от 2017 г. „ще уважиме резултата от референдума\" до приемането им на политика за втори референдум. Не е нужно да сте Тори, за да си зададете въпроса: Как лейбъристите могат да постигнат по-добра сделка с ЕС, ако тези, които преговарят, на първо място не искат да напускат ЕС? Ако Brexit беше най-слабата точка на Корбин, то рекордът за последните девет и половина години на правителствата на Торите бе това на Джонсън. Корбин обаче можеше да бъде малко по-силен в натъртване на домашното послание, че торите - чрез промяна на данъците - по принцип признават на тези избори, че повечето от политиките, които провеждат в продължение на почти десетилетие, са грешни.   Той също пропусна момента, когато дебатът премина към неотдавнашната терористична атака на Лондон Бридж. Това беше идеална възможност да атакуват торите заради тяхната външна политика - и да напомнят на зрителите как Великобритания беше ефективно на същата страна като бойците от Ал Кайда, когато преследваше „ насилствена смяна на режима\" в Либия и Сирия.. Вместо това той позволи на Джонсън да получи точки затова, че критикува (съвсем правилно) като „извънредно и грешно автоматичното предсрочно освобождаване на осъдени терористи, като Усман Хан \".   Корбин също можеше да се отдръпне назад, когато беше оспорван за лейбъристичния антисемитизъм. Разбира се, че беше прав да осъди антисемитизма и всички форми на расизъм, но можеше да каже, че и тук играе политическа, наистина геополитическа програма. Той можеше да цитира статията „Договорът за Корбин\" от Гидиън Леви, публикувана в израелския вестник „Хаарец\", в която се казва, че „израелската пропагандна машина е сключила договор с лидера на опозицията във Великобритания \". Най-добрите насоки на Корбин бяха в икономиката и здравната система. Той каза, че правителството не се нуждае от две години, за да каже на Доналд Тръмп, че NHS няма да бъде част от търговска сделка в САЩ. Едно просто „Не\" би било достатъчно. Джонсън умело атакува лейбъристите и обвинението му, че хората с 20 000 британски лири годишно ще плащат повече данък при лейбъристите, можеше да бъде опровергано по-ясно от Корбин.   Лидерът на SNP Никола Стърджън туитира след дебата: „Това беше крайно ужасно. Двама вдъхновяващи мъже, и двамата, неподходящи за премиер\". Анкета веднага след това даде на Джонсън 52-48 (по ирония на съдбата същите проценти като на референдума за ЕС през 2016 г.), но най-запомнящият се - и наистина опустошителен коментар за нощта - дойде след дебата от Барри Гардинър, министърът на международната търговия в сянка.   „Това не е министър-председател на единодушна нация\", каза той за опитите на Джонсън да се представи като Харолд Макмилан, „това е еднопроцентов министър-председател.\" Той добави: „Най-висшият един процент от тази нация през последните десет години увеличава доходите си със 185%. В същото време имате 4 милиона деца в бедност. Как оправдавате това? Как наистина?. Това беше нещото, словесния удар, който липсваше в дебата на лидерите.", "date": "2019.12.09", "title": "Дебатът Корбин срещу Джонсън, бе спечелен от ... Бари Гардинер от лейбъристите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403176-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%B2%D0%BE%D0%B4%D0%BA%D0%B0-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0", "text": "Сутрешните температури вече седмица са отрицателни. Автомобилните стъкла често са заскрежени и или направо покрити с тънък слой лед. Чистенето им сутрин отнема време, при това на същите тези минусови температури.  Ако нямаме под ръка препарат за размразяване на стъкла – ето какви хитринки можем да взаимстваме от руснаците. Те стабилно се подготвят за зимата като пълнят багажниците с лопати, кабели за ток, четки, стъргалки за лед и… бутилка водка. Невероятно но факт – не всички я използват само за пиене. Тя се оказва добро попълнение към стандартния зимен комплект. Често руснаците пребягват до нея като добавка към зимната течност за чистачки. Така увеличават съдържанието на алкохол в синята течност в казанчето преди силни студове. Друг вариант е течността да се налее в пулверизатор и директно да се напръска заледения прозорец. Изобретателни шофьори споделят, че алкохолът помага за бързото премахване на плътен слой от слана или леден пласт от предното стъкло. Така ще си спестите стъргането на лед в мразовитите сутрешни часове. Освен за стъклата на автомобила водката помага и при попадане върху заледен участък, когато автомобилът не може да направи сцепление и да помръдне. Руснаците директно изсипват водката върху мястото на контакт на гумата с ледената повърхност. Така сцеплението на протектора на гумата към земята се подобрявало значително. Разбира се, руснаците не могат да пропуснат и друго, много естествено приложение на загряваща течност през зимата. Когато попаднат в леден капан – те я прилагат не само вътрешно, но и като доър помощник да запалване на огън докато дойде спасителен екип.", "date": "2019.12.09", "title": "Ето за какво руснаците използват водка през зимата"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403177-%D0%BF%D1%80%D0%BE%D1%87%D1%83%D1%82%D0%B8-%D0%BF%D0%B8%D1%81%D0%B0%D1%82%D0%B5%D0%BB%D0%B8-%D0%BD%D0%B0%D1%80%D0%BA%D0%BE%D0%BC%D0%B0%D0%BD%D0%B8", "text": "Много световни произведения са написани под влияние на забранени вещества. Дали те са помогнали на писателите да разкрият таланта си, или те са били нещастни хора със зависимост?     Владимир Висоцки  Висоцки пиел много и за да се спаси от алкохолизма, употребявал морфин. Алкохолът в големи количества и различни наркотици погубиха Висоцки. Тези вещества предизвикаха у него масиран инфаркт.   Михаил Булгаков  Булгаков работил като лекар и се заразил с дифтерия. За да облекчи болките, започнал да си бие опиати и постепенно увеличил дозите. Благодарение на жена си, която разреждала опиума с вода и постепенно, с огромни усилия писателят се справил със зависимостта.   Николай Гумильов  Като Булгаков и Гумильов се пристрастил към опиума и дори описал своите наркотични видения в свое произведение.   Труман Капоти  Авторът на произведението „Закуска у Тифани“ Труман Капоти употребявал кокаин и постепенно преминал на валиум. Под влияние на наркотиците вършел безобразия и често попадал в полицията.   Александър Пушкин  Пушкин пробвал кокаин. След дуела с Дантес, той се мъчил много дни с рана в корема. За да облекчат болките, лекарите му давали наркотик.", "date": "2019.12.09", "title": "Прочути писатели наркомани"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403178-%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D1%86%D0%B0%D0%BA%D0%B0%D1%88-%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0", "text": "  Коледа наближава, а празниците са поредният повод да се съберем и да отбележим както успехите си, така и провалите. Защото, както вече сме казвали, ако не се проваляме, значи въобще не опитваме. Затова се задава декемврийското, под надслов \"Как да прецакаш Дядо Коледа\". Нови четирима лектори ще представят с чувство за хумор новите си интригуващи истории как са се провалили зрелищно. Катерина Хапсали е дългогодишен журналист, както и популярен автор на романи. Със своя бестселър \"Гръцко кафе\" печели наградите \"Перото\" и \"Цветето на Хеликон\". Учила е и е пътувала къде ли не по света и неслучайно твърди, че обича да колекционира места, истории и хора. В момента Катерина е PR на една от най-престижните бизнес организации у нас, а основното си вдъхновение за писане и работа черпи от своя 8-годишен син Ахилеас. Историята, която Катерина Хапсали ще разкаже, не е нещо, за което е говорила публично досега. Тя ще сподели откровено какво се случва с първата версия на романа й \"Сливовиц\" и защо решава да я изтрие категорично, без замисляне. Днес втората версия на \"Сливовиц\" е вече издадена и книгата се приема страхотно от читателите. Но как се стига до онова първо инфарктно натискане на бутона \"delete\" и кои са уроците, които писателката научава? Очаквайте един откровен разказ за смазващото бреме на хорските очаквания и бунтът на автора. Иван Басан обича да казва, че \"прави Операции без да е доктор\", но с претенция за хирургическа точност в телекоми и финтеци у нас и Африка. Преди 18 години става баща и кръстник на *88. Седем години по-късно се разделя с М-тел и позицията \"Директор Операции\". Впоследствие, като главен търговски директор в Глобул оглавява кървавата битка за задържане на негово величество Клиента след въвеждането на опцията за пренос на мобилния номер.     От 2013г. практикува в Зимбабве, ЮАР, Камерун и за кратко в Нигерия като СОО за MVNO, Fintech и BPO компании. „Влизай трудно - излизай по-трудно\" е името на неговия камерунски F**k-Up, в който той ще ни разкаже за инвестиции, лицензи, корупция и още нещо. Кой е Мишо Дурчев? Мишака, както го наричат близките му, е човекът с Cohones-ите. Той е бивш мениджър в комуникационна агенция и от много години се занимава с производство на всевъзможни продукти и нещица. Но докато преди ги е произвеждал за други клиенти, през последните години той започна да произвежда за себе си и се превърна в бащата на новата българска крафт пивоварна Cohones. Днес Cohones е една от най-прогресивните и бързо развиващи се български пивоварни, която става пример както за правене на бира, така и за комуникирането й. Името на бирата е перфектно описание на създаването й, защото се оказва, че да започнеш нещо свое, особено ако е собствена пивоварна, не е никак лесно. И са си нужни истински големи кохонеси (знаете какво е това), за да напуснеш работата си и да можеш на спокойствие да бориш бумащини, институции и какви ли не очаквани и неочаквани провали. Но Мишо е чистото потвърждение, че си заслужава. И че да имаш топки, се отплаща. Останалото... ще го разкаже той. Юрий Алкалай четвъртият лектор и е съдружник и директор в Еконт Експрес (Гръцки и Кипърски пазари). По образование е инженер по автоматика. Кариерата му минава през мениджърски позиции в електронно правителство, телекомуникация, автомобилен пазар, външна търговия и баща на три прекрасни деца. А ако се питате защо един директор на компания е с бейзболен екип, ами защото е вицепрезидент на Европейската Конфедерация по бейзбол и софтбол! Освен това Юрий започва обещаващ бизнес с текстил, търговия и мода. Звучи доста бляскаво, нали? Но какво може да се прецака по пътя и то в Украйна, ще разберем от самия него на 10-ти декември. Водещ на събитието отново е актьорът и телевизионен водещ - Игор Дамянов, а билети можете да си закупите .", "date": "2019.12.09", "title": "Как да прецакаш Дядо Коледа"}
{"url": "http://www.classa.bg/%D1%81%D0%B2%D1%8F%D1%82/item/403159-scmp-%D1%81%D0%B0%D1%89-%D1%86%D0%B8%D0%BC%D0%B5%D0%BD%D1%82%D0%B8%D1%80%D0%B0%D1%82-%D0%B4%D1%80%D1%83%D0%B6%D0%B1%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9", "text": "Русия и Китай са принудени да се обединят от общия враг - САЩ, тъй като американското военно превъзходство заплашва и Москва, и Пекин. Според South China Morning Post експертите смятат, че нарастващото сътрудничество за сигурност между двете страни може да се превърне във военен съюз в обозримо бъдеще. Русия откри газопровод, който ще доставя природен газ на китайския пазар, който изисква все повече и повече енергия, което беше още една стъпка в   на все по-тесни връзки между двете страни. Според South China Morning Post обаче, освен за сътрудничество и бизнес, двете страни са принудени да се обединят и от общия враг - САЩ. Според изданието Москва и Пекин неохотно използват думата  , когато обсъждат отношенията си, тъй като този термин противоречи на настоящата външна политика на Китай, но военните и политическите анализатори твърдят, че благодарение на по-тясното сътрудничество военните връзки между страните също постепенно се задълбочават. Те посочват Вашингтон като свързващо звено: Русия все още чувства тежестта на американските санкции, докато отношенията на Китай с Америка стават все по-напрегнати в резултат на търговската война и реакцията на САЩ на ситуацията в Хонконг. Чжан Син, доцент във Факултета за напреднали международни и регионални изследвания на Педагогическия университет в Източен Китай, смята, че   в отношенията между Москва и Пекин е започнала  „ , казва Чжан Син. В знак на разширяване на сътрудничеството през септември, за втора поредна година Китай участва в големи руски военни учения, а следващия месец Путин заяви, че Москва ще помогне на съседа си да разработи система за противоракетна отбрана за ранно предупреждение. „ , казва Пол Диб, почетен професор по стратегически изследвания към Центъра за стратегически и отбранителни изследвания на Австралийския национален университет. Наблюдателите са съгласни, че в рамките на тези отношения страните може да не се ограничават до учения и доставки на оръжие, но те ще са готови да противостоят на всяка военна дейност на САЩ или Запада, която ще се счита за заплаха, например на Корейския полуостров или в Източна Европа. „ , казва Артьом Лукин, изследовател в Школата за регионални и международни изследвания на Далекоизточния федерален университет във Владивосток. „ , добавя експертът.    ", "date": "2019.12.09", "title": "SCMP: САЩ циментират дружбата между Русия и Китай"}
{"url": "http://www.classa.bg/%D1%81%D0%B2%D1%8F%D1%82/item/403160-independent-%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%82%D0%B5-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%E2%80%94-%D0%B4%D1%83%D1%88%D0%B5%D0%B2%D0%BD%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D1%81%D0%B0%D1%89-%D1%81-%C2%AB%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%C2%BB", "text": "Група психиатри настояват Конгреса да обърне внимание на \"опасното психично състояние\" на президента на САЩ Доналд Тръмп, което може да доведе до наистина \"катастрофални последици\" за страната, пише The Independent. Според експерти, поради разследването в рамките на процедурата по импийчмънт и опасността, която този процес представлява за „крехката самооценка“ на Тръмп, душевното състояние на президента може да се влоши още повече. Група психиатри призова комисията по правни въпроси да разгледа   на президента на САЩ Доналд Тръмп. Според тях   е застрашена от разследването като част от процедурата по импийчмънт, пише The Independent. „ , заяви професорът Йейлската школа по медицина Бенди Лий, професорът от университета във Вашингтон д-р Джон Зинер и бившият психолог на ЦРУ Джерълд Пост. Те съобщиха за това в писмено изявление до комисията по правни въпроси. Това изявление е придружено от петиция, подписана от поне 350 психиатрични експерти. И тримата от горепосочените психиатри съобщиха за готовността си да дадат показания като част от процедурата по импийчмънт. В този документ авторите предупреждават, че  . „ , пишат психиатрите. Въпреки че Лий и нейните колеги бяха предложили услугите си като част от процедурата по импийчмънт по-рано, да се направи такова изявление, според лекаря, отново си струва, защото американският лидер   и   в своите   Лий вярва, че това подсказва, че заблудите му го увличат все повече и повече. „ , добави тя, позовавайки се на изявлението на Тръмп по време на срещата с генералния секретар на НАТО Йенс Столтенберг. Тогава той заяви, че   са   стенограмите на разговора му с президента на Украйна Владимир Зеленски и са стигнали до извода, че това позвъняване е  . В същото време Ли призна, че някои членове на Конгреса - особено републиканците, подкрепящи президента - могат да отхвърлят това предупреждение, обвинявайки за всичко политическите различия. Независимо от това, лекарят отбеляза, че това твърдение трябва да се приема сериозно, тъй като обучението им им позволява да кажат, че Тръмп демонстрира  . „ , подчерта тя. Според Лий фактът, че президентът продължава да популяризира конспиративни теории, всъщност е проблем за общественото здраве, защото способността на американския лидер да привлича нови хора води до  . , добави лекарят, отбелязвайки, че Палатата на представителите трябва да разгледа този проблем заедно с правните и конституционните аспекти на импийчмънта. Д-р Зинер, специалист по нарцистични разстройства на личността, заяви пред The Independent, че членовете на Конгреса трябва да бъдат предупредени за заплахата, която представлява импийчмънтът, ако човек с патология като Тръмп поеме поста президент. Според него Тръмп е христоматиен пример за нарцистично разстройство на личността. „ , добави лекарят.    ", "date": "2019.12.09", "title": "Independent: Психиатрите предупреждават — душевното състояние на Тръмп заплашва САЩ с «катастрофа»"}
{"url": "http://www.classa.bg/%D1%81%D0%B2%D1%8F%D1%82/item/403161-%D0%B5%D0%B2%D1%80%D0%BE%D0%BF%D0%B0-%D1%89%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5,-%D0%B0%D0%BA%D0%BE", "text": "Европа не е в състояние сама да се спре процесите около климатичните промени. Инвестициите и програмите трябва да са дългосрочни и да обхващат повече от един мандат на политиците. Това каза проф. Георги Рачев, климатолог, в ефира на  .  \"60% от произведените въглища се изгарят в Китай. Страната има нужда от огромно количество енергия. Също така Китай е абсолютен първенец по соларна и вятърна енергия\", посочва Рачев. Той обясни, че скандалите между Европейския съюз (ЕС) и Китай са за евтините фотоволтаици, които се внасят от азиатската страна. \"ЕС постигна много, но не може да действа самостоятелно. Трябва абсолютно всички да участват в процеса или резултатът ще бъде нулев. Не може някой да остане изолиран\". По думите му по този начин Европа се самоубива. \"Глобалното решение трябва да е дело на абсолютно всички. Ако Европа утвърди нисковъглеродна икономика, има голяма опасност това да срути европейската икономика\", предупреждава Рачев. Той коментира, че ако Европа си сътрудничи с останалите страни, това няма да се случи.    ", "date": "2019.12.09", "title": "Европа ще се самоубие, ако..."}
{"url": "http://www.classa.bg/%D1%81%D0%B2%D1%8F%D1%82/item/403162-%D0%B1%D0%B5%D1%81%D1%8A%D1%82-%D0%BD%D0%B0-%D0%B7%D0%B0%D0%B2%D0%B8%D1%81%D1%82%D1%82%D0%B0", "text": "“Завистта е бяс, който прави непоносима мисълта за всяко благо, достигащо до другите”, пише Ларошфуко. “Този, когото наричат “ближен”, винаги е потенциален завистник и колкото ви е по-близък, толкова по-силна и предвидима е завистта му”, продължава германският социолог Хелмут Шойк. Завистта е оръжие за унищожение. Но също и за изграждане, твърди Шойк в основния си труд, “Завист: теория на социалното поведение” (Der Neid: Eine Theorie der Gesellschaft, 1966).   Романтиците вярват, че любовта води света. Либералите и марксистите смятат, че това е икономиката. Вярващите смятат, че това е Бог, а интелектуалците вярват в силата на идеите и думите. Най-прозаичните - и най-прозорливи? - ни съветват да погледнем към завистта. Завистта на Каин към Авел. Завистта на брат към брата. Завистта на бедния към богатия. На грозния към красивия. Завистта на всички към всички. Това пише Ерик Земур по повод преиздаването във Франция на основната книга на големия германски социолог Хелмут Шойк. В началото беше не словото, а завистта: От индианските племена до Симон дьо Бовоар и Жан-Пол Сартр, от гръците митове до социалистическите теории, един от най-големите германски социолози ни, Хелмут Шойк, ни разхожда в страната на завистта. в своята поучителна и крайно увлекателна книга. Завистта е сложен феномен. Завистта не е ревност. Както отбелязва Ларошфуко:  Завистливият предпочита другият да няма нищо, вместо да има нещо, което той самият няма. Завистта е оръжие за унищожение. Но също и за изграждане:  . В традиционните общества всичко е организирано така, че да се защити от нея: завистта е прословутото “лошо око”. Цената, която трябва да се плати, е огромна, царува конформизъм - и най-умният, и най-самотният, и най-изобретателният се самоцензурират от страх да не им завидят. Дори боговете завиждат на изключителните мъже, както се вижда в “Илиада” и “Одисея”. За да живеем щастливо, трябва да живеем скрито. За да живеем, без да ни завиждат, трябва да останем смирени: . За да се измъкне от нищетата си, човечеството трябваше да се измъкне първо от завистта и страха да не му завидят. Християнството е основна межда.  Можем да добавим, следвайки Рене Жирар, че превръщайки в изкупителен Агнец Този, Който е едновременно и Бог, и жертва, християнството превръща завистта в непростимо престъпление, от което хората трябва да се пречистят. ХХ век, “векът на завистта” Знаем продължението. Християнският Запад, който единствен успя да канализира завистта, единствен  взима такава икономическа и технологична преднина, че налага хегемонията си на останалия свят. ХХ век ще промени всичко това. Защото ХХ век, обяснява Хелмут Шойк с рядък финес, е “векът на завистта”. Токвил бе предсказал, че  Шойк продължава тази идея в своя анализ на завистта:  (…)  . (…)  (…)  . Хелмут Шойк познаваше двата тоталитаризма на ХХ век, нацизма и комунизма, които поставя в един кюп - на социализма, който  . И което се проваля. Авторът умира през 1993 г. и не познава нашия мултиполюсен свят и мултикултурното ни общество. Но той предвиди срещата на злопаметността - основана на завистта - на старите колонизирани народи - и на чувството за вина на старите господари. Експлозивна среща, пророкувана от Ницше:  И теоретизирана от Хелмут Шойк:  Четейки Хелмут Шойк, можем с горчивина да установим, че нашият германски социолог е проповядвал в пустиня.    ", "date": "2019.12.09", "title": "Бесът на завистта"}
{"url": "http://www.classa.bg/%D1%81%D0%B2%D1%8F%D1%82/item/403163-%D1%82%D1%83%D1%80%D1%81%D0%BA%D0%B8-%D1%87%D0%B8%D1%82%D0%B0%D1%82%D0%B5%D0%BB%D0%B8-%D1%81-400-%D1%89%D0%B5-%D0%BD%D0%B8-%D0%B7%D0%B0%D1%89%D0%B8%D1%82%D0%B8-%D0%BE%D1%82-%D0%BE%D0%BA%D1%83%D0%BF%D0%B0%D1%86%D0%B8%D1%8F-%D0%BD%D0%B0-%D1%81%D0%B0%D1%89", "text": "Не мина и ден от края на срещата на върха на НАТО и член на комисията по международните въпроси към Бундестага заяви, че алиансът все пак трябва да принуди Анкара да се откаже от С-400. Абсолютното  болшинство читатели смятат, че Турция е на прав път и няма да изостави плановете си. Освен това С-400 е защита срещу поредния опит за преврат. Нилс Шмид, член на Комитета по външните работи в Бундестага, отбеляза, че НАТО трябва да отговори на придобиването от Анкара на системите за противовъздушна отбрана С-400 и каза: „Трябва да намерим друг начин да защитим територията на Турция.“ Но ден след срещата на НАТО постъпи следното изявление: „Първо, това се превърна в проблем за НАТО и затова имаме нужда от решителна реакция от НАТО. Разполагането на руско оръжие на турска земя заплашва единството на НАТО». На въпроса какъв трябва да бъде отговорът, Шмид отговори: „Това трябва да бъде открита дискусия в НАТО и в бъдеще може би трябва да се опитаме да намерим начин за разполагане на американски системи за противоракетна отбрана“. Коментари на читатели: Hop: Напълно очевидно е, че искате да нападнете Турция. Nedim: Русия не търси война и не е окупатор. Русия ни продаде С-400, въпреки факта, че сме член на НАТО. Но НАТО е окупатор, алианс, която се стреми към война. А с помощта на руското оръжие ние ще се предпазим от НАТО.  Çeçen: Защо НАТО не се тревожи за С-300 в Гърция ??? ferdi al: Турция е член на НАТО, но страните членки на НАТО не са приятели на Турция … Следователно С-400 е много подходяща система за Турция. Да се откажеш от С-400 означава да се откажеш от независимост. Özgür t.: Просто стойте по-далеч от нас. camcı: Превратът на 15 юли 2016 г. се провали. Те ще се опитат отново да окупират страната ни. Ако имаме система С-400, те няма да могат да се намесят от въздуха, затова са против. caylak: Излза, че сме на правилен път, Турция не е двор, през който просто така може да се преминава, тези времена свършиха. almuslu: А ние задължително ли трябва да останем в НАТО ??? YILMAZ: Капанът, който поставиха на Турция, не сработи, затова се побъркват.  ", "date": "2019.12.09", "title": "Турски читатели: С-400 ще ни защити от окупация на САЩ"}
{"url": "http://www.classa.bg/%D1%81%D0%B2%D1%8F%D1%82/item/403164-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%80%D0%B5%D0%BD%D0%B5%D0%B3%D0%B0%D1%82%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D1%81%D0%B0%D1%89-%D0%BC%D0%BE%D0%B3%D0%B0%D1%82-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%B4%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B0%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "Възходът на технологични гиганти като Amazon и Facebook, както и този на китайският капитализъм, променят националните икономики по начин, с който международните данъчни и търговски системи никога не са подготвяни да се справят. В идеалния вариант единомислещите страни могат да се обединят и да създадат необходимите нови правила. Събитията от тази седмица обаче показаха, че индивидуалните държави са по-склонни да го направят сами, подкопавайки допълнително световната търговска система.      В понеделник администрацията на американския президент Доналд Тръмп заплаши да обложи с мита вноса от Франция в отговор на дигиталния данък, който страната въвежда. Търговският представител на САЩ коментира, че Франция налага едностранно, правно съмнително средство за разрешаване на глобален проблем, който изисква глобален отговор. „Призоваваме всички страни да отменят инициативите за въвеждане на дигитални данъци, за да позволят на Организацията за икономическо сътрудничество и развитие (ОИСР) да постигне успешно многостранно споразумение“, заяви американският финансов министър Стивън Манучин. Това обаче е повече от иронично. Миналата година Тръмп взе едностранно, отново правно съмнително решение по отношение на глобален проблем, въвеждайки мита върху стоманата в отговор на спор с Китай. В понеделник Човекът на митата обяви, че ще възобнови тези мита за Бразилия и Аржентина. През 2016 г. работна група на ОИСР, представляваща повече от 100 страни, включително Франция и САЩ, започна работа по предложения за промяна в международните стандарти за облагане на електронната търговия. По призив на Франция Европейският съюз през 2018 г. предложи въвеждането на данък върху приходите на трансграничните доставчици на цифрови услуги. Предложението обаче не привлече достатъчно подкрепа, което доведе до едноличните мерки на Париж през тази година и страната въведе собствен данък от 3%. „Тези гиганти използват личните ви данни и генерират значителни печалби от това, без да плащат честно техните дялове по отношение на данъците“, заяви френският финансов министър Бруно льо Мер. Той сигнализира, че плановете на Париж са да окажат натиск върху останалия свят, включително и САЩ, да приемат сходни решения. „Когато Франция покаже волята си, нещата се променят“, добави Льо Мер. Според Лилиан Фаулхабер, професор по право в Университета в Джорджтаун, която съветва международните данъчни инициативи на ОИСР, администрацията на Тръмп и Конгресът подкрепят инициативите на организацията. По нейни думи обаче изглежда ОИСР не действа достатъчно бързо за Франция, която се сблъсква с вътрешен натиск да предприеме мерки, включително и от протестите на „жълтите жилетки“. Търговският представител на САЩ Робърт Лайтхайзър започна разследване съгласно раздел 301 от Търговския закон на Щатите, който е насочен към нелоялните търговски практики на други държави. Тази седмица Вашингтон стигна до заключението, че данъкът на Франция е предназначен само за американски компании, като например Google, Apple, Amazon и Facebook, а за сметка на това щади френските дружества. Това накара Белия дом да определи френския данък като дискриминационен и да обвини страната в подкопаване на усилията на ОИСР.  ", "date": "2019.12.09", "title": "Политическите ренегати Франция и САЩ могат сериозно да застрашат световната икономика"}
{"url": "http://www.classa.bg/%D1%81%D0%B2%D1%8F%D1%82/item/403165-%D1%81%D0%BB%D0%B5%D0%B4-%D1%80%D0%B0%D0%B7%D1%80%D0%B8%D0%B2%D0%B0-%D0%BC%D0%B5%D0%B6%D0%B4%D1%83-%D0%B1%D0%B5%D1%80%D0%BB%D0%B8%D0%BD-%D0%B8-%D0%BC%D0%BE%D1%81%D0%BA%D0%B2%D0%B0-%D0%BD%D0%B0-%D0%BA%D0%B0%D0%BA%D0%B2%D0%BE-%D0%B7%D0%B0%D0%BB%D0%B0%D0%B3%D0%B0-%D0%BF%D1%83%D1%82%D0%B8%D0%BD", "text": "Заради убийството на един чеченец в Берлин Германия експулсира от страната двама служители на руското посолство. Москва няма интерес от задълбочаване на разрива. Принципът на Путин обаче  е никога да не показва слабост.         Как реагира Кремъл на експулсирането на двама служители на руското посолство от Германия, предприето на 4. декември? Германия прибегна до тази стъпка, след като обвини руските власти в съучастие в убийството на чеченския сепаратист Зелимхан Хангошвили. Хангошвили бе застрелян в Берлин през август т. г. от преминаващ покрай него велосипедист. Паспортът на задържания заподозрян очевидно е фалшив, а той самият продължава да мълчи. Кремъл отрича всякакво съучастие - тази реакция не е изненадваща. По правило в такива случаи Москва реагира бързо и симетрично: ако двама руски дипломати са обявени за персона нон грата, то може да се очаква, че двама германски дипломати също ще трябва да напуснат завинаги германското посолство в Москва. До този момент обаче подобно нещо не се е случило. Може би руските власти все още обсъждат кого точно да изгонят. По-правдоподобното обяснение обаче е, че те преценяват възможните последици от подобна ескалация. Германското правителство обяви, че ще наложи санкции срещу Русия, веднага щом разполага с доказателства за участието на Москва в убийството на Хангошвили. Ако действително се стигне дотам, това може да предизвика най-голямата криза в отношенията на двете държави от падането на Берлинската стена насам. Може ли в такъв случай Германия да разчита на солидарността на съюзниците си в НАТО? Когато британското правителство обвини Русия в опит за убийството с “Новичок”  на бившия шеф на разузнаването Сергей Скрипал и дъщеря му в английския град Солсбъри, 20 държави от НАТО изгониха над 100 руски дипломати. В настоящия случай подобно масивно възмездие е малко вероятно. Преди всичко германското правителство дълго се колеба дали да изгони руските дипломати. Това създаде впечатлението, че не приема случая чак толкова сериозно. На второ място, невинният британски гражданин Даун Стърджис почина в Солсбъри като случайна жертва на атаката с отрова. Докато Хангошвили беше грузински гражданин, който подлежеше на депортиране, тъй като молбата му за убежище бе отхвърлена. Същевременно дълго време се смяташе, че убийството му може да е дело на организираната престъпност.  Трето, Обединеното кралство се възползва от своята принадлежност към т. нар. съюз \"Пет очи\" - разузнавателният съюз на секретните служби на САЩ, Канада, Австралия и Нова Зеландия. Когато САЩ, Обединеното кралство и Канада действат като едно цяло, другите съюзници в НАТО нямат друг избор, освен да последват този пример - влиянието им в Алианса е твърде голямо. И четвърто, въпреки анексирането на Крим от Русия през 2014 г., Германия никога не е прекъсвала напълно контактите си с Москва, макар че Берлин заемаше спрямо наложените санкции много по-твърда позиция от много други страни от ЕС. Руският президент Владимир Путин е наясно, че все още може да намери събеседници в Берлин и Париж, въпреки че колегите му от Германия и Франция рядко са съгласни с него. И той оценява това. Въпреки острата критика от страна на САЩ и ожесточените протести в Украйна, Германия позволи на руския газов монопол \"Газпром\" да завърши проекта „Северен поток 2“. Киев вижда в тръбопровода опит на Русия да прекрати транзита на газ през Украйна, като по този начин я лишава от значителна част от държавните приходи. Канцлерката Ангела Меркел е движещата сила, когато е нужно да се постигнат компромиси между новия украински президент Володимир Зеленски и Путин. Това важи особено сега, дни преди предстоящата нова Нормандска среща, на която Русия, Украйна, Германия и Франция ще дискутират прекратяването на конфликта в Донбас. А и в момент, когато политици от всички партии в Германия отново настояват за отмяна на санкциите срещу Русия. Общественото мнение в Германия като цяло е по-дружелюбно спрямо Русия и Путин, отколкото в Обединеното кралство или САЩ. Имиджът на Кремъл пред катастрофа Всичко това трябва да накара Путин да премисли много внимателно дали си струва да се впуска в мащабна конфронтация с Германия. За разлика от случая в Солсбъри, в Берлин заподозреният е арестуван бързо. Междувременно федералната прокуратура пое случая от полицията и колкото повече напредва разследването, в толкова по-неприятна ситуация може да се окаже руското правителство. Във всеки случай Кремъл е изправен пред катастрофална загуба на имиджа - през месец март в съда в Хага ще бъде гледан процесът срещу заподозрените за свалянето на малайзийския самолет MH17 през 2014 г. над Донбас, за което се смята, че е извършено от руска ракета. Москва едва ли може да си позволи паралелен скандал и в Германия. Ето защо руското правителство ще трябва да търси по-миролюбиво решение за актуалния случай в Берлин.   От друга страна, принципът на Путин е никога да не показва слабост. Ето защо той би могъл да предприеме превантивен удар, като откаже да участва в планираната за понеделник нова среща на Нормандската четворка. Путин не бърза да се срещне със Зеленски и не желае да обсъжда убийството на Хангошвили с Меркел. Той разчита на това германското правителство да не свързва случая с конфликта в Украйна и за пореден път да не затваря напълно вратата си за Русия.  ", "date": "2019.12.09", "title": "След разрива между Берлин и Москва: на какво залага Путин?"}
{"url": "http://www.classa.bg/%D1%81%D0%B2%D1%8F%D1%82/item/403166-%D0%BD%D0%BE%D0%B2%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-%D0%BC%D0%BE%D1%80%D1%8F%D1%82-%D0%BE%D1%82-%D0%B3%D0%BB%D0%B0%D0%B4-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BC%D0%BE%D1%80%D0%B0%D0%BB%D0%B5%D1%81", "text": "В един от най-големите градове на Боливия - Кочабамба, по време на сблъсъците загинаха петима души, десетки пострадаха. Ситуацията излезе извън контрол, когато полицията не допусна на демонстрация група привърженици на бившия президент Ево Моралес. Самият той е в Мексико, което му даде убежище. За безредиците Моралес обвини Жанин Анес, която се обяви за временен президент на Боливия. Облаци газ се стелят от всички страни. Полицията разгони митинга на привържениците на Моралес в големия град Кочабамба. Хората бяха разпръснати, но скоро след това сблъсъците продължиха. В Ла Пас междувременно се проведе също марш на привържениците на подалия оставка президент. Значително по-мирен. Тук тълпата се сдържа не само от полицията с газово оръжие, но и от военни с автомати. Затова демонстрантите нанасят удар на друго място. В предградието на столицата “Ел Алто” са атакувани всички полицейски участъци. Зданието е разграбено. В това число и арсенала. Никой не знае къде е сега оръжието. Ключалките на сейфовете, в които доскоро се е държало оръжието, не са отваряни с ключ, а са разбивани. “Ел Алто” сега е въоръжено и много опасно. Това е основната позиция на привържениците на Моралес. Новите власти тази седмица прекратиха доставките на продукти и подаването на газ. Просто защото тук живеят привърженици на Ево Моралес. Не извозват боклука от тук. Но може би това е добре, защото с този боклук се хранят хората - децата търсят храна тук. “Ето в какво се превърна нашият “Ел Алто”. Планини боклук, нищо за ядене”, разказва местна жителка. На пазара в “Ел Алто” продават основно повехнали зеленчуци. Месо тук няма от няколко дни. Местната жителка Лучия показва останалите запаси храна - малко ориз и брашно. В хладилника има малко зеленчук. Месо повече няма. Няма и гориво. Бензиностанциите са закрити. По пътищата са тези, които навреме са заредили. При банките чакат цели семейства. Понякога за 5-10 минути дневно те отварят врати. Боят се да пускат посетители. Чиновниците дори и да приемат клиенти, то е за съвсем кратко време. Тези, които са уморени да чакат, отново се отправят на митинги. Те продължават в Ла Пас до тъмна доба. Временният президент Жанин Анес заяви, че новите президентски избори в Боливия ще се проведат в най-скоро време. Ево Моралес, наистина, няма да успее да участва. Новите власти казват, че при завръщане в родината го очаква арест. Превод: В.Сергеев", "date": "2019.12.09", "title": "Новите власти в Боливия морят от глад привържениците на Моралес"}
{"url": "http://www.classa.bg/%D1%81%D0%B2%D1%8F%D1%82/item/403167-%D0%BD%D0%B0%D1%82%D0%BE-%D0%BD%D0%B5-%D0%BC%D0%BE%D0%B6%D0%B5-%D0%B1%D0%B5%D0%B7-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%B8%D0%BB%D0%B8-%D0%B7%D0%B0%D1%89%D0%BE-%D1%82%D1%80%D1%8A%D0%BC%D0%BF-%D0%B5-%D0%B1%D0%B5%D1%81%D0%B5%D0%BD", "text": "Срещата на високо равнище на страните от Северноатлантическия алианс, проведена в Лондон, беше не само юбилейна, но и предсказуема. До седемдесет години дядо най-накрая изкуфя. Събранието на участниците във военния блок се превърна в типичен базар, толкова шумен, колкото не беше последователен. Но скандален. Пристигайки в британската столица, Тръмп нарече канадския министър-председател Трюдо двуличен тип за някаква шега в кулоарите. Той ритна Франция още по-яко, намеквайки за възможността за депортиране у нея на радикалните ислямисти от френски произход, пленени в Сирия. Битката на взаимните изявления между Ердоган и Макрон по въпроса за смъртта на мозъка на НАТО продължава. Журналистите се чудят в кое отверстие турският президент ще препоръча на французите да си заврат ултиматума. Джонсън и Столтенберг традиционно говорят за неприкосновеността на единството на НАТО и неговите големи перспективи. Тогава като майстор-актьор Испанският премиер Педро Санчес заяви точно обратното. Светът също се промени. Алиансът критично стои зад промяната. Държавите членки трябва да разработят нова стратегия за следващите десетилетия. Напълно като водевил изглеждат опитите едновременно да се увеличат усилията за отразяването на растящата военна и геополитическа заплаха от страна на Русия с едновременното разглеждане на идеите по поканата ѝ в Алианса. Юбилейната 70-та среща на върха на Блока се разля в царството на криви огледала, където дясната ръка не знае какво прави лявата, а главата изобщо не разбира нищо. На фона на очевидни финансови проблеми (малко преди да замине за Лондон, Тръмп обяви намаляване на разходите на САЩ за НАТО от 22 на 16% от бюджета на Организацията), лидерите на Алианса обявиха решение да разширят оперативната зона в пространството. В реалния свят те също излязоха с нова инициатива. Те обаче представят нещо подобно на всеки две години. Отначало това беше Корпусът на силите за високо готовност, след това бригадата за високоефективни действия на НАТО, а сега е разработена формулата 30-30-30. Страните от Алианса се ангажираха да осигурят на централното командване 30 наземни батальона, 30 въздушни ескадрили и 30 военни кораба в рамките на 30 дни. Инициативата за поставяне на предна линия на 150 хиляди щика за един месец изглежда, разбира се, страхотна, но осъществимостта ѝ остава съмнителна. Както показаха ученията от 2018–2019 г., Еврокорпусът от 15 хиляди души, обявен през 2016–2017 г., всъщност успя да събере по-малко от 3500 души. Освен това малко над 800 души се оказаха действителните войници. Откъде в сегашните условия ще се вземат 150 хиляди остава неразбираемо. Обещаването, както знаете, все пак не означава наистина да се ожените. Не бива обаче да мислите, че някога страшният западен военен блок най-накрая се е превърнал в цирк. Докато колхозът по време на общото събрание го играе на демокрация и се опитва да се пъчи, сериозните хора, както се казва, в кулоарите на събитието, без никаква публичност, решават специфичните си въпроси. Например, Тръмп преговаря с Ердоган. Какво беше обсъдено там - всички мълчат, но пресслужбата на турския президент нарече разговорите ползотворни. Вероятно в близко бъдеще трябва да очакваме интересни изявления. Но това не е основното. Зад цялата безполезност на ярките официални изказвания на САЩ изглежда, че те тихо образуват същия този Източен вал, който вече беше споменавана няколко пъти. Полша подчертава важността и успеха на разширяването на военното сътрудничество с Америка. По-специално, формирането на задната инфраструктура на американските експедиционни сили наброява около 50 хиляди души. Характерно е именно американската армия, а не НАТО. А поляците възнамеряват да плащат за това от джоба си. Полският бастион трябва да се превърне в един вид тилова инфраструктура на западната (четете - американска геополитическа и военна) отбранителна линия в Източна Европа, предните линии на която ще се формират от балтийските републики. Нещо повече, министърът на отбраната на Естония генерал-майор Мартин Херем, без да се крие, призова за създаването на единен военен протекторат от страните от региона под ръководството на НАТО, в името на което той нарече уместно да пожертва дори част от националната независимост. И тези негови думи не предизвикаха никакво възмущение там. Дори от правителството на Естония. Интересно е какво мислят в това отношение в Беларус, при сегашното ръководство на което тази концепция е хипертрофирана от 2014 г. Това води до определени мисли. Северноатлантическият алианс наистина е умрял, но зад този процес, Вашингтон вече формира новата военно-политическа структура в Европа. Доста опасно, като се имат предвид последиците от отказа на САЩ от ДРСМО. Но това е в сянката, а на сцената клоуните танцуват, предимно украински. Въпреки че ръководството на блока изрично говори за липсата на каквито и да било положителни перспективи за приемане на Украйна в НАТО през следващите две десетилетия, Киев все още се опитва по някакъв начин да се вкопчи в блока. Украинските власти обявиха желанието си да наемат офис в сградата на централата на Алианса за военната си мисия. Говорим за сума от 850 хиляди евро.  ", "date": "2019.12.09", "title": "НАТО не може без скандали или защо Тръмп е бесен"}
{"url": "http://www.classa.bg/%D1%81%D0%B2%D1%8F%D1%82/item/403168-%C2%AB%D0%BD%D0%B0%D1%82%D0%BE-%D0%B5-%D0%BF%D0%B0%D0%B7%D0%B0%D1%80-%D0%B7%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-%D0%BD%D0%B0-%D1%81%D0%B0%D1%89%C2%BB", "text": "Нито политиците, нито медиите подкрепиха мнението на Макрон за НАТО. Обикновените британци обаче имат различно мнение. „Гардиън“ публикува писма на читателите си, в които се изразява подкрепа за изявлението на френския президент и се подчертава не само безпочвеното съществуване на НАТО, но и отрицателното влияние на САЩ върху Европа. В момента НАТО е пазар за заложници на САЩ, купуващи скъпо оръжие от Америка, пише Антъни Матю. Президентът Макрон издаде присъдата на НАТО: мозъчна смърт. Това е смъртоносна болест с неизбежен летален изход, затова вече можем да изключим оборудването за поддържане на живота и да погребем трупа. Що се отнася до НАТО, това трябваше да се направи отдавна. Първоначално алиансът твърдеше, че е отбранителен, но преди около 30 години, когато Съветският съюз се разпадна и Варшавският договор беше разпуснат, подобно изявление стана неправдоподобно. На НАТО не му останаха врагове, от които да се защава, така блокът изгуби оправданията за съществуването си. В такава ситуация беше логично алиансът да се разпусне, но вместо това той започна да си измисля врагове, за да оправдае собственото си съществуване. Лесно беше да се провокира Русия и от нея отново да се сътвори враг. За целта беше просто необходимо да се приемат нови членове на НАТО, да се приближи територията на блока близо до руската граница и да се разположат войски близо до Санкт Петербург (можете да си представите реакцията на САЩ, ако Китай създаде съюз с Мексико и разположи войските си на границата с Калифорния). В момента НАТО е пазар за заложници на САЩ, купуващи скъпи оръжия от Америка, включително напълно безполезните ракети Trident, които са на въоръжение във Великобритания. Единствената претенция на САЩ към сателитите им е, че те не харчат достатъчно за това опасно военно оборудване и оръжия. Америка подчертава, че собствените й военни разходи са двойно повече. Тази несправедливост лесно може да бъде премахната, ако Съединените щати намалят наполовина военния си бюджет. Спестените пари имат за какво да се похарчат, при това с голяма полза за американския народ. Например за здравеопазване.    ", "date": "2019.12.09", "title": "«НАТО е пазар за заложници на САЩ»"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/403158-%D0%BD%D0%B0%D0%B4-20-%D0%BA%D0%BE%D0%BB%D0%B5%D0%BA%D1%82%D0%B8%D0%B2%D0%BD%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D1%82-%D0%B2-%D0%B4%D0%BD%D0%B5%D1%81-%D0%BA%D1%8A%D0%BC-%D0%BD%D0%BE%D0%B2%D0%B0%D1%82%D0%B0-%D0%BF%D0%BB%D0%B0%D1%82%D1%84%D0%BE%D1%80%D0%BC%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%E2%80%9E%D0%B8%D0%B7%D0%BF%D1%80%D0%B0%D0%B2%D0%B8-%D1%81%D0%B5-%D0%B1%D0%B3", "text": "Днес, 9 декември, Мая Манолова организира публичен форум в София, на който към новоучредената й гражданска платформа „Изправи се.БГ“ ще се присъединят колективни и индивидуални партньори и членове. В мрежата на „Изправи се.БГ“ ще се включат граждански сдружения, синдикални организации, неправителствени и съсловни формации, неформални обединения, нови индивидуални членове и партньори от страната и София.     Гражданската инициатива бе обявена от Манолова и учредителите в петък, на 6 декември, в офиса на новия проект. Учредителите са близо 30 души.     На събитието в понеделник новите членове и партньори ще обявят общи каузи, по които ще работят съвместно в мрежата „Изправи се.БГ”.     Събитието е открито за медии и ще се проведе в понеделник, 9 декември, в Конгресния център на Кула Б (в кулите до КАТ - София) от 18:00 ч.     ", "date": "2019.12.09", "title": "Над 20 колективни партньори се присъединяват днес към новата платформа на Мая Манолова „Изправи се.БГ"}
{"url": "http://www.classa.bg/%D1%81%D0%B2%D1%8F%D1%82/item/403151-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D1%82%D1%80%D0%B8-%D0%B2%D0%B8%D0%B4%D0%B0-%D1%80%D0%B0%D0%B1%D0%BE%D1%82%D0%BD%D0%B8-%D0%B2%D0%B8%D0%B7%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F", "text": "При победа на предстоящите избори през декември Борис Джонсън ще въведе три вида работни визи, съобщи самият министър-председател. Първата категория визи \"изключителен талант\" ще бъдат издавани на учени, гении от стартиращи организации и хора, които ще допринесат за ръста на икономиката на Великобритания. Подобни визи ще бъдат издавани на прима-балерини и първи цигулки, обяснява Джонсън в интервю за \"Съндей Таймс\". За такива хора няма да е необходимо да имат предложение за работа в страната, а визи ще им бъдат издавани в оперативен порядък. Във втората категория попадат квалифицираните работници, които трябва да разполагат с предложение за работа на територията на Обединеното кралство. Третият вид визи е предназначен за хора, които идват в страната \"на отсраслов принцип\" за краткосрочна работа, която не изисква квалификация. Такива, например, са сезонните работници в селското стопанство. Тази категория граждани няма да имат възможност да получат право на постоянно пребиваване. Джонсън обясни, че системата ще бъде организирана по австралийски образец и ще позволи да се върне контролът върху британските граници след напускането на Евросъюза.", "date": "2019.12.09", "title": "Въвеждат три вида работни визи във Великобритания"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/403152-%D0%B5%D0%B4%D0%BD%D0%B0-%D0%B3%D0%B0%D1%89%D0%B0-%D0%BF%D0%BB%D1%8F%D0%B2%D0%B0-%D1%81%D0%B0-%D0%BD%D0%B5%D1%89%D0%B0%D1%82%D0%B0", "text": "Неделя. Вие помните ли оная стара песен на група Конкурент „За любов ти дай ми време\"? Навремето не можех да разбера дали лирическият герой се опитва да си запише час или моли любимата за отсрочка поради дисфункция. За по-лесно приемах, че са и двете. Би ли могла дамата да го приеме в сряда, 14:30, но да се запаси с търпение, че хубавите работи бавно стават, ако въобще станат. Колко наивен съм бил! Под „време\" се е имало предвид климата. Човекът просто е настоявал да се обърне внимание на екологичните проблеми и едва после да се отдадем на физиология. В понеделник в Мадрид започва срещата за климата. На нея ще се види кой каква позиция за любов е готов да заеме. Ако нашата е твърде наведена, поне да си струва, както казват синоптичките. Понеделник. Чета във фейсбук, че въздухът в София бил най-мръсният в света. Време беше! Изпълнен съм с гордост и въглероден диоксид. Ще оставим и ние отпечатъка си в историята! При това от карбон. Разни скептици отварят уста да кажат, че не било баш така. Винаги ще се намери някой да ти отрови усещането за токсичност. И четвърти да сме, пак е постижение. Грета закъснява. Плува с катамаран към Мадрид, за да внесе и там младежкия си позитивизъм. Споко, дали сме ти време за любов, малката. Когато - тогава, няма защо да бързаш. В това време Борисов държа хладка реч за климатичната неутралност. Впечатлен съм от възобновяемата енергия на този човек! Накъдето задуха вятърът - натам се завърта. Източникът на бъдещето ни. Вторник. Изглежда, че Фандъкова пак е оплескала пейзажа и на ремонтираната отсечка на Патриарха са оставени твърде дълги паркоместа. Като за катамаран. Тя, естествено, като виден меценат, се оправдава, че било временно. Така искали от КАТ. Забелязал съм, че в тая страна винаги ченгетата са големият душманин на естетическия ни прогрес. Слава Богу, завалява сняг и не само скрива проблемната зона, но и превръща всяко паркиране в твърде дълга мъка. Пък българинът обича колата си почти колкото и естетическия прогрес. Кефи ме, как автомобилите вече не се броят за замърсители на въздуха. Проблемът бил главно във въглищата, а ние почти не караме коли с такова гориво. Виждате как се променя климата значи, особена като пуснеш климатика. Сряда. Не, оставете майтапа настрана. Климатът наистина се промени много напоследък. И по тази причина вече не дават на моделите на „Виктория сикрет\" да дефилират по гащи. Да не им изстинат бъбречетата на девойките. О, времена! Някакъв депутатин от НФСБ попитал незнайна журналистчица от Алфа с какво бельо била и това зорлем трябва да стане скандал, че Патриотите отдавна не се бяха изпускали. Абе една гаща плява са нещата, ако питате мен. Обнадежден съм от международната оценка на българските средношколци. Тестът PISA показал, че са занемарили тотално ученето. Вижте как неусетно младежите ни достигнаха нивото на Грета Тунберг. Освен това още по мое време имаше напредничави тийнейджъри, които си решаваха тестовете с помощта на климатичните промени - с топло и студено. Четвъртък. Сърцето ми се сгря, като научих, че Ахмед Доган ще държи на 19-и традиционната си реч в Сараите. Притеснил се бях, че ни е забравил и е занемарил тази своя временна заетост. Сигурен съм, че ще е звучна, дълга и ще се усети. Хубав човек лошо нещо не държи, както се казва. Тоя израз е по принцип за парниковите газове, но и за държането на знакови речи става. Пусни си душата, Соколе, тъкмо да преценим откъде духа вятъра. Знакова реч нали това значи? Което ми напомня пак за партийната субсидия. 8 лв. на глас - първи път, втори път, трети път - продадено. А уж търговията с гласове била престъпление. Само когато вие можете да изкарате някой лев от нея - само тогава е. Петък. Никулден. Така трябваше да се казва партията на Слави. Хем щеше да се спази традицията на празнични наименования след Гергьовден, хем нямаше да се налага да обясняват пред съда какво са нямали предвид с името, както е сега. И логото им не мина. А колко библейско щеше да е, ако беше риба. При нас от спасителите се очаква чудо, освен леви ръце с широки пръсти. Пък и това е по-скоро логото на кукления театър. Като заговорихме за риби в тая мътилка, Мая Манолова регистрира своя проект без проблеми. Така е, като си спестиш излишното оригиналничене в заглавието и го кръстиш като здравна рубрика. Изправи се, бе, ге. Ей, чудесно хрумване! Звучи като заклинание за потентност. Колко време ни е дадена за тая любов, както биха питали конкурентите. И логото си го бива - квадратчета, подредени вероятно да символизират планински върхове, но всъщност изобразяващи буквата М. Мъдро, Мая, много мъдро. Събота. Някои знае ли какъв е климатът в Саудитска Арабия? Там някакви промени усещат ли се? Температурни, имам предвид, иначе ясно, че са построили и комунизма, и капитализма и сега са на фина венецианска мазилка. Грета вика ли им нещо за ограничаване на петролната употреба или като типичен пубер си е гневна главно на близките си. Защо Близкият Изток е винаги така далеч от праведните европейски адженди? Обаче се отплеснах, а ви питах за климата. Горещо ли е там? Да знам много ли ще се поти Анди Руис, че е качил тегло до степен да няма фенове в арабския свят. Страхотно име е „Сблъсъкът в дюните\", ама по-скоро трябваше да е „в дюнерите\", че нали родният спортен специалист такива аналогии обича да кльопа. Еми изяде малко бой Анди, но остана изправен, все едно Мая Манолова му е наставник. Разбира се нашенецът недолюби съвсем кьотека, скучно му беше. Но както добре знаем, за любов ни трябва време. Пък ако даром ти го дават някъде, пуснете линк.", "date": "2019.12.09", "title": "Една гаща плява са нещата"}
{"url": "http://www.classa.bg/%D1%81%D0%B2%D1%8F%D1%82/item/403153-%D0%BC%D0%B5%D0%B4%D0%B8%D0%B8%D1%82%D0%B5-%D0%B2-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%81%D0%B0-%D0%BF%D0%BE%D0%B4-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D0%B2%D0%BB%D0%B8%D1%8F%D0%BD%D0%B8%D0%B5", "text": "Обществено-правните медии в Югоизточна Европа са все още силно зависими от управляващите структури. Германия може да бъде модел за повече обществено представителство, посочва Хендрик Зитиг от фондация \"Конрад Аденауер\".       Хендрик Зитиг:  За първи път издадохме книга за обществено-правните телевизионни и радиостанции в Югоизточна Европа - едновременно с представително проучване на общественото мнение за актуалната ситуация. Според нас, значими са следните два резултата: две трети от потребителите на медиите казват, че обществено-правните телевизии и радиа са важна съставна част на демокрацията. Същевременно обаче почти 65 процента са на мнението, че тези медии са подложени на политическо влияние. Това потвърждава критиката, която се открои тази година по време на демонстрациите в Сърбия, Черна гора, Хърватия, а преди няколко месеца и в България.     Има два фактора, които доказват политическото влияние. От една страна това са контролните органи, т.е. надзорни съвети. Те се избират от парламента или от други държавни институции. Това естествено създава зависимости. Всъщност тези органи би трябвало да представляват отражение на обществото и да бъдат свободни при взимането на решения - например при избора на генерален директор. От друга страна, повечето радиа и телевизионни станции изцяло или частично се финансират от държавния бюджет. Често финансирането не е достатъчно и няма перспективна финансова стратегия, на базата на която медиите да могат да планират дългосрочно. Гледаме на нашето проучване като на основа за възможни следващи проекти и искаме да дадем импулс за реформирането на обществено-правните телевизии и радиа в Югоизточна Европа. През последните месеци водих разговори с някои от генералните директори. Може да се каже, че положението навсякъде е сложно. Като медийна програма ние предлагаме подкрепата си на базата на опита от Германия. Ние насърчаваме диалога с ръководните кадри на медиите, с надзорните съвети и с политиците. Заради това планираме и следващи проекти през следващата година. Това е продължителен процес, който протича успоредно с цялата демократична трансформация на бившите социалистически страни. С което за съжаление са свързани и постоянните отстъпления назад, към авторитарното. Освен това в тези страни доверието към медиите е много ниско - включително и към обществено-правните. Трябва да е ясно, че заради обществената си отговорност тези медии не са играчка в ръцете на политиците. Те трябва да бъдат най-вече източник на надеждна и обективна информация. Това е по-важно отвсякога в днешния фрагментиран дигитален медиен ландшафт. Хендрик Зитиг:  Не, според мен обществено-правните медии са значима част от демократичното общество - ако могат да работят независимо. Бих пожелал Европейският съюз да обърне повече внимание на тази тема. Това се отнася между другото и за Европейския медиен съюз и за обществено-правните медии в Германия - работещите в тях може да имат нужда от подкрепа. Принципно ми се струва, че Югоизточна Европа за съжаление твърде често е подценявана.", "date": "2019.12.09", "title": "\"Медиите в Югоизточна Европа са под политическо влияние\""}
{"url": "http://www.classa.bg/%D1%81%D0%B2%D1%8F%D1%82/item/403154-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%B1%D0%B8%D0%B2%D1%88%D0%B8%D1%82%D0%B5-%D0%BD%D0%B0%D1%86%D0%B8%D1%81%D1%82%D0%B8", "text": "Завърнал се през 1954 г. в Германия, Райнхард Щрекер е шокиран: в съдилищата отново служат бивши нацисти. На това трябва да се сложи край, решава студентът. И повежда своята битка срещу ненаказаните престъпници.       Две години след края на войната Райнхард Щрекер напуска Германия и отива в Париж. Той възнамерява да не се връща повече в родината. През 1954 година обаче променя своето решение по желание на родителите си. Когато се завръща, преживява истински шок: в съдилищата на Федералната република продължават да издават присъди съдии, които са работили в съдебната система на нацистка Германия.  „Ако трябваше да остана в Германия, страната трябваше да се промени. Смятах, че е идиотско да се гради демокрация със стари престъпници. Трябваше да направя нещо срещу това“ , казва Щрекер в разговор с „Дойче веле“. Програмата за денацификация цели да изчисти германското общество от нацистите. След края на войната около 200 хиляди активисти на националсоциализма са обявени за опасни функционери и вероятни съучастници в престъпления. Те са изключени от обществото и интернирани в лагери.  Липсват съдии  Израз на желанието отговорните да бъдат строго наказани са Нюрнбергските процеси и делата срещу основните военни престъпници, които завършват през 1946 година с 12 смъртни присъди. Следват процеси срещу отделни професионални групи. И това води до кадрови проблеми. Например до недостиг на съдии.     Ето защо правилата все повече се разхлабват. Критиците скоро започват да говорят за „ренацификация“ на правосъдието в Западна Германия. „До началото на 1960-те години в Германия между 1100 и 1200 известни съдии и прокурори от времето на националсоциализма продължаваха да практикуват\", посочва Клаус-Детлев Годау-Шютке в своето изследване „Федералният върховен съд. Правосъдието в Германия“. Много от тях са произнасяли смъртни присъди във военни съдилища в окупирани държави като Полша и Дания. Аденауер не беше нацист „За това, че не съм станал нацист, благодаря на моите родители, които бяха строго против нацистите. Баща ми беше един от основателите на Изповядващата църква в Берлин“. Изповядващата църква е опозиционно движение на протестанти, които се противопоставят на опитите за причисляване на религията към националсоциализма. Щрекер, който е роден през 1930 година в Берлин, произхожда от семейство на юристи. През есента на 1954 година 24-годишният Щрекер се премества в Западен Берлин. Там той завършва средно образование и започва да следва индогермански езици в Свободния университет. Но вниманието му скоро е привлечено от друга задача: той започва да издирва бивши нацисти, които продължават да работят в правосъдието и медицината. Подтиква го пропагандата в ГДР в средата на 1950-те. В рамките на кампанията „Кървави съдии“ се разпространява информация за германски военни престъпници, които продължават кариерите си след 1949 година в Западна Германия. „Нацистите, които мразех, бяха отново на служба“, споделя побелелият днес пенсионер. „Аденауер никога не е бил нацист, но след 1945 година той се обгради с такива. Той искаше да предотврати процеси срещу нацистки престъпници в германските съдилища“, смята Щрекер. В търсене на доказателства Щрекер и съмишлениците му от университета се наемат с трудната задача да издирват доказателства. Те събират документи и проверяват идентичности. Работата е била „убийствена“, посочва Щрекер. Получават подкрепа от Съюза на социалистическите студенти в Германия. Без да обръща внимание на обвиненията, че се превръща в проводник на комунистическа пропаганда, Щрекер поддържа контакти с Източен Берлин. След като западногерманският архив му отказва достъп до документите, той се обръща за помощ към властите в ГДР. От края на 1958 година използва източногерманския архив, където се съхраняват над 3000 досиета. Пробив в Карлсруе Щрекер и сътрудниците му показват малка част от документите във Франкфурт в началото на 1959 година. Големият пробив обаче е през ноември 1959 година в Карлсруе, където е седалището на Федералния върховен съд и на Федералния конституционен съд. Изложбата „Ненаказаното нацистко правосъдие и ненаказаната нацистка медицина“ в градската зала на Карлсруе, която изобличава над 100 бивши нацисти, които продължават да работят в съдебното дело и в медицината, се превръща в сензация. Поради големия отзвук в медиите темата вече няма как да продължи да се премълчава. Изложбата на Щрекер пътува в цяла Западна Германия. Показана е и във Великобритания и Нидерландия. В началото на 1960 студентът предприема още една стъпка и входира жалба срещу 43 бивши нацисти в правосъдната система. При набирането на доказателства Щрекер няма задръжки да работи съвместно с комунистическите служби в Полша и Чехословакия. Както Изтокът, така и Западът гледат с недоверие на преследвача на нацисти. „За Бон бях комунист, за Източен Берлин – агент на ЦРУ“, казва Щрекер.  Помощ от Лондон Той си спомня как Аденауер многократно е обявявал, че след 8 май 1960 година вече има давност и всичко трябва да бъде опростено и забравено, трябва да се наложи пълна амнистия. „Не можех да си представя, че тези престъпници ще останат на служба. Трябваше да се боря“, казва Щрекер. Той получава подкрепа от Камарата на общините във Великобритания. При посещение в Лондон показва на депутати от всички фракции своите доказателства. Британският външен министър Селвин Лойд отлита за Бон и конфронтира Аденауер по темата. „По въпроса с давността Аденауер трябваше да отстъпи. Това беше големият ми успех. Изложбата постигна своята цел“, казва Щрекер. Бундестагът окончателно премахва давността за убийства и геноцид едва през 1979 г. Въпреки че нито един съдия не е осъден впоследствие за службата си в Третия райх, Щрекер не смята мисията си за провалена. Постепенно германците най-после осъзнават, че „времето на нацизма е престъпление, на което все още не е окончателно сложен край\". През 1945 година обаче Райнхард Щрекер е сред все още само малцината германци, които осъзнават това.", "date": "2019.12.09", "title": "\"Престъпници на служба\": по следите на бившите нацисти"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403155-%D1%81%D1%8A%D0%B4%D1%8A%D1%82-%D0%BD%D0%B0-%D0%B5%D1%81-%D0%BF%D1%80%D0%B5%D0%B3%D0%B0%D0%B7%D0%B8-%D0%B1%D0%BE%D1%80%D1%86%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BF%D0%B0%D1%80%D0%BD%D0%BE%D1%82%D0%BE-%D0%B7%D0%B0%D1%89%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8", "text": "Лоша новина за враговете на Топлофикация дойде от Страсбург. Съдът на ЕС постанови, че плащането на сградна инсталация и отопление на общите части е законно, независимо дали си си изключил парното. В България са заведени хиляди дела от абонати на топлофикации в различни градове, най-много в София, които претендират, че не трябва да плащат нищо, след като са изключили радиаторите си. Според българския закон (а така е и в Европа), абонат, който не ползва парно, трябва да плаща за общите части на сградата, които също поемат топлина и регистрират разходи за отопление. В България обаче се спори по въпроса, включително в съда. През 2017 няколко районни съдилища от София и от Асеновград са се обърнали към съда в Страсбург да се произнесе, поради много на брой заведени искове на Топлофикация София и Топлофикация ЕВН-България срещу клиенти, които не си плащат за общите части. Решението на съда на ЕС излезе чак сега. То гласи, че това е законно. Борците за топлинна демокрация няма да могат да претендират повече по съдебен ред, както правеха досега. Освен индивидуални дела, заведени от множество потребители, има и колективни искове, заведени от някои борчески организации срещу Топлофикация. Колкото и да се гневят, съдът на ЕС само потвърждава европейската практика, според която няма изключване в сграда с централно парно. Всеки може да си спира и пуска с кранчето един или друг радиатор, но плаща за сградна инсталация и общи части на сградата. Това е справедливото решение, почива на измервания, инженерни проучвания и др. Няма по-справедливо решение, примерно, да плащат само онези, които ползват парно. Всъщност казусът освен юридически, е също така и технически, и социален проблем, и дори политически въпрос, пряко сблъскващ интересите на отделни собственици при съжителство в сграда. Онези, които са си изключили парното и не искат да плащат нищо, имат – Топлофикация да си махне тръбите от апартаментите им или да им плаща наем. – Те също се отопляват с климатик или друго, така отопляват и част от общия имот, не ползват топлото на топлофикация, даже на тях трябва да им плащат, че отопляват част от сградата. – Само тези, които ползват парно в жилищната сграда, само те да плащат за сградна инсталация и отопление на общите части, другите не са искали това отопление, то е непоискана услуга. Привеждат се и още юридически и технически аргументи, да оправдаят отказа да се плаща за общите части на сградата. В общи линии цари неразбиране по въпроса, което довежда до гняв от някаква несправедливост борците срещу парното. Има принципни положения, които не всички познават или отчитат. Илюзия е, че Топлофикация можела да си махне тръбите или да плаща наем за тях. Тръбите са част от имота, част от инсталациите на сградата, а не са собственост на Топлофикация. Топлофикация не разпределя дяловете, тоест сметки на всеки апартамент. Топлофикация има топломер общ за жилищния блок, който отчита колко топлина влиза и колко излиза и за разликата има обща сума за отопление на сградата. Как се разпределя тази сума по апартаменти – това е работа на топлинните счетоводители – т. нар. фирми за дялово разпределение. Те подават данните на Топлофикация и тя изпраща фактура на всеки апартамент според разпределението, извършено от друга фирма. както ги разбират живеещите в блока. Те могат да се дължат на неразбиране на клиента, на големи загуби в блока, неравномерно разпределени. Например спиране на радиатори по стълбите имат голямо значение за някои апартаменти и натоварва сметките им. Повечето блокове са без изолации, със стари дограми по стълбища, някъде дори в жилищата. И загубите са големи. И към това се добявят шашмите и кражбите на съседи. Мнозина си изключиха радиаторите и после въведоха разни тайни байпаси с тръби, или наслагаха по тръбите с топлото самоделни радиатори от метално фолио и др., с вентилаторчета към тях. Така се топлят за сметка на съседите, чиито сметки растат. В някои блокове половината апартаменти са си изключили радиаторите, но неминуемо ползват топлината на сградата. И натоварват сметките на другите, които ползват парното. На Запад не е позволено да си откачиш радиаторите. Може само да спираш с кранчето. Тук се създаде една илюзия в някакъв период, когато откачаха радиаторите, че ето, аз съм ги откачил, защо да плащам. Понеже повечето софиянци са от село, възприемат апартамента си като къща, вътре в нея аз съм си господар, извън нея е чуждо и не ме интересува. Българинът по принцип има проблеми със съжителството и чувството за общност. Има и пряк сблъсък на интереси между собственици. Който смята, че не трябва да плаща за общи части, директно бърка в джоба на съседа си. Защото парното влиза в сградата по тръби и топлината се разпространява по стени, подове, в бетона навсякъде в сградата. Това се прости закони на физиката, по които у нас спорят юридически в съда. Който има апартамент плаща данък и такса смет, без значение дали го ползва или го държи празен. Подобно е и с парното – щом сградата е топлофицирана, притежателят на апартамент плаща за сградна инсталация и за отопление на общи части, независимо дали си е изключил радиаторите. Законът дава възможност да се съберат собствениците на апартаментите и да решат дали Това става с решението на 2/3 от собствениците на идеални части от сградата (а не от брой жители или брой апартаменти). Тоест – не е принудително това отопление. Онези, които не го желаят, приемат решението на мнозинството, на преобладаващия собственик на сградата. Няма как малцинство да наложи над мнозинството от притежателите на собствеността на сградата. Не са много такива такива случаи на откачили се, с решение на общо събрание. Същевременно много нови сгради непрекъснато се включват в Топлофикация или подават заявки и чакат тръбите да стигнат до тях.  Неслучайно цените на апартаменти в сграда с парно са по-високи от цените на апартаменти в сграда без парно при равни други условия – квадратура, квартал и др. Понеже много често се привежда аргумент как онези, които са спрели радиаторите си, тоест и от тях идва топлина, не само от парното, ето как седят нещата с тях. Това, което наричат масово климатици, и виси по стени и балкони, специалистите по климатична техника го наричат „духалки“. Независимо дали климатикът е 12-ка, 16-ка, 18-ка (така се обозначава мощността им), това е духалка. Тя духа както малките духалки с нагреватели по 2 кв, които се продават във всеки супермаркет есенно време.  Само че – за разлика от малките духалки, климатикът духа с постоянна температура от 40 градуса. Даже може и с 2-3 градуса по-малко да е, зависи от климатика, настройката и др. И духа така, докато температурата в стаята достигне зададената от обитателя й, примерно 25 градуса. Като достигне тази температура, духалката спира да духа и си влючва пак като температурата падне под зададената. И има по-модерни духалки (инверторни), които (казано с думи прости) духат и по-начесто, помалко, и по-слабо, и т. н. Но и те духат с температура до 40 градуса. И кой ще твърди сериозно, че тези духалки отопляват сградата повече или равно на парно? И останалите с радиаторите трябвало да плащат на онези с духалките, а не обратно? Топлофикация подава много по-гореща пара от 40 градуса, има топломер на блока, настройки, има инсталация, има загуби, има всичко, но не може да се сравнява духалка с парно. Проблемът с парното е политически, защото според някои Топлофикация е последното убежище на комунизма. Тя се дотира от държавата, натрупала е огромни загуби. Потребителите й са свикнали от социализма на евтино парно и сега се гневят от високите сметки (въпреки дотациите). Пенсионери, които са живели нормално в 2-3-стаен апартамент, сега не могат да му плащат отоплението и не искат да го продават или да го дадат под наем и да се пренесат в по-малък (както правят по света). Вместо това изискват ниски сметки за парно, а това става невъзможно в някои блокове. Проблемът става още по-политически след решението на съда на ЕС – дребнособственическият манталитет на българина се сблъска с европейското право и принципи. Българският сиромах човек, жив дявол, си мислеше, че може да живее в отоплена с парно сграда и да не плаща сградна инсталация.", "date": "2019.12.09", "title": "Съдът на ЕС прегази борците срещу парното. Защо за българина проблемът е политически?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403149-%D1%81%D0%B7%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0%D1%82%D0%B0-%D1%81%D0%B0-%D0%BF%D0%B5%D1%82%D0%B8-%D0%BF%D0%BE-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5-%D0%B2-%D0%B5%D0%B2%D1%80%D0%BE%D0%BF%D0%B0", "text": "Пето място по затлъстяване в Европа държат децата в България. Една трета от българите под 18 години са с наднормено тегло. Това показват данните на Световната здравна организация (СЗО), цитирани от БНТ. С тези данни според националната телевизия Световната здравна организация напомня, че храненето на подрастващите трябва да бъде подпомогнато. Всяка година държавата отделя средства за безплатни закуски. Според някои директори обаче средствата са твърде малко, за да може безплатните закуски да бъдат и здравословни. Наредбите на здравното министерство задължават директорите на училищата да предлагат разнообразно хранене на децата. Според Милена Аначкова, директор на 8 СУ \"Васил Левски\" в София \"0.58 лв. е цената с ДДС, която се полага за тези закуски на ден на дете. Трудно може да се предложи нещо качествено. Два дни тестена закуска, кифла и баничка и единия ден - млечен пудинг\". Според прогнозите четвърт милион от децата се очаква да бъдат с наднормено тегло след шест години. По думите на Вангелия Мангезова от фондация \"За храната\" 10 000 от тези деца ще са в преддиабетно или диабетно състояние. Институциите си прехвърлят отговора на въпроса дали сиренето за закуска отговаря на изискванията на наредбите. От Регионалната здравна инспекция насочват към Министерство на здравеопазването, а от там - към Агенцията по безопасност на храните. Според БАБХ сиренето е произведено по Български държавен стандарт и отговаря на формалните изисквания и не може да се прецени дали има нарушение. Вангелия Мангезова от фондация \"За храната\" всичко е проверка по документи: „А какво правим с децата, които имат нетолерантност с млечните продукти?\"  ", "date": "2019.12.09", "title": "СЗО: Българчетата са пети по затлъстяване в Европа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403150-%D0%BC%D1%80%D1%8A%D1%81%D0%BD%D0%B0%D1%82%D0%B0-%D0%B4%D1%83%D0%BC%D0%B8%D1%87%D0%BA%D0%B0-%D1%81-%D0%BA", "text": "Не съм фен на Коледа. Даже ако можех да проспя като една смолянска мечка целия декемв-ри, за да не видя и една гирлянда и да не чуя нито веднъж \"All I want for Christmas is you\", щеше да е идеално. Но уви, за да стане това, ще трябва да се изселя не само от континента, но и от планетата. И все пак... Ако дойде някой Гринч, ама истински, не наужким, и открадне Коледата, май ще се почувст-вам тъпо. И няма да съм само аз, а още два милиарда и двеста милиона други човеци. Тол-кова, колкото по последни данни са принадлежащите към различни християнски деноминации хора по света. И въпреки че подобен сценарий, в който злодеят отнема радостта от празника, звучи крайно фантасмагорично, бъдещето все повече замирисва на живот без Коледа... Чуйте тази история. В нея се разказва за едни истински деца, техните истински баби, един стресиран истински училищен директор и едно помрачено коледно тържество. В края на ноември учениците от гимназията в Селюр, малък град в норвежката област Теле-марк, се прибират у дома и когато техните ги питат кога ще бъде коледното тържество тази година, децата споделят, че вече им е забранено да наричат тържеството така. Както и да наричат коледните сладки и коледните свински ребърца \"коледни\". Преподавателката по готварство събира учениците предходния ден и им обяснява, че тази година няма да готвят \"julemat\" (коледна храна), а \"tradisjonsmat\" (традиционна храна). И по-неже целта е да не отблъскват от коледнoто тържество децата от нехристиянските семейства, затова вече няма и да купуват салфетки с „обидния\" за тези семейства надпис \"Merry Christmas\". Когато обаче една разгневена баба подава в редакцията на местния вестник ано-нимен сигнал от името на внука си, работата се размирисва. Случаят се раздува още повече в различни форуми във Facebook, в които не само жителите на Селюр, но и хора от всички краища на страната изказват възмущението си от цензурата, за която подозират, че е била наложена от училищното ръководство под натиска на мюсюлманската общност и тази на Свидетелите на Йехова. Фейсбук броженията се разрастват и директорът на гимназията започва да полу-чава анонимни заплахи за физическа саморазправа, някои от които са толкова сериозни, че областният управител е принуден да се обърне към полицията за съдействие. Официалните медии направиха случая със забранената Коледа публично достояние минлата събота, а днес вече е стигнал до най-високо, правителствено ниво. С изказването си във Фейсбук профила си министърът на семейната политика Хел Инголф Ропстад се опита да успокои духовете, като припомни, че християнските празници са важна част от националната идентичност на норвежците и дори публикува дълга позиция по темата, в която се обявява срещу криворазбраното приобщаване и посочва, че иска „открито общество, където можем да празнуваме християнската коледа смело\". Иначе казано, хайде всички вече да дишаме като йогите и да се успокоим. А дали наистина можем да сме спокойни, че никой няма намерение да открадне Коледа? Все повече \"прогресивни\" умове, говорители и лидери на религиозни общности и обикновени хора по света заклеймяват думата Christmas (Коледа) и производните й като политически не-коректни и крайно дискриминационни От няколко години повечето големи вериги молове и супермаркети, както и известни брандо-ве като Starbucks в САЩ са премахнали Christmas от празничните приветствия към своите клиенти. В много училища и детски градини в Кънектикът коледните тържества са преимену-вани на \"зимни празненства\". Училищен директор в Небраска миналата година забрани на подчинените си да украсяват училищните стаи с традиционна коледна украса, включително и да раздават любимите на поколения захарни пръчици във формата на буквата J. Защото с J започва името на Jesus (Исус). В Австралия също не остават настрана от коледните дебати. Преди време се проведе мащабно проучване на общественото мнение по въпроса дали трябва да бъдат забранени коледните песни в училищата. Във Франция коледната украса в обществените сгради не е забранена, стига да не присъст-ват кукленски инсталации на класическата библейска сценка с раждането на \"Жезу̀\" в обора. Причина за това, според решение на съда в Нант от преди няколко години, е, че това проти-воречи на закона от 1905 година за разделение на държавата от църквата. През 2017 г. в началното училище в датския град Грестед отмениха литургията, с която по традиция се отбелязва началото на коледните тържества, за да не засегнат ученицит мюсюл-мани и семействата им. През същата година училище в немския град Люнебург отмени ко-ледното тържество, понеже един от мюсюлманските им възпитаници се оплакал на ръководс-твото, че тържеството е в разрез с неговата религия. Из цяла Западна Европа популярни коледни базари бяха нарочно преименувани така, че да не съдържат думата с \"К\" - Plaisirs d'Hiver в Брюксел, Kreuzberger Vintermarkt в Берлин, Winterville в Лондон и други. На реклами за \"мултикултурния зимен\" базар в Мюнхен пък се кипреше снежен човек, облечен с бурка. В северния италиански град Болцано разтуриха коледната елха във фоайето на кметството, отново за да не засегнат чувствата на мюсюлманското малцинство. Общинският съвет на Мадрид пък замести коледните тържества с \"Интернационален фестивал на културите\", а доскорошната кметица на испанската столица отмени дългогодишната традиция да се аран-жира сценка с Рождеството на иконичния монумент Пуерта де Алкала. Списъкът с подобни прояви на заглушаване на Коледата нараства с всяка изминала година. Ветровете на промяната в световен мащаб вече са задухали толкова силно, че нищо чудно в скоро време да отвеят не само \"К\"-то от Коледата, но и самата Коледа. А религиозният празничен календар - такъв, какъвто го познаваме, да остане завинаги в ми-налото, потънал в прах. И ако се върнем в началото на този текст, при ядосаната баба от малкото норвежко градче и \"традиционните\" свински ребърца, сценарият с Джим Кери, преоб-лечен като Гринч, май вече не звучи толкова абсурден. Така че който поръчал подаръци, поръчал - Дядо ви Коледа скоро се пенсионира.", "date": "2019.12.09", "title": "Мръсната думичка с \"К\""}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/403156-%D0%BA%D0%B0%D0%BA-%D0%BF%D1%80%D0%BE%D1%81%D1%82%D0%BE%D1%82%D0%B8%D1%8F%D1%82%D0%B0-%D1%81%D1%82%D0%B0%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D1%81%D0%B8%D0%BB%D0%B0", "text": "„Произвеждането на малоумия, което беше постоянна черта на пресата, се превърна в епидемия, заливаща медиите, интернет и социалните мрежи, които ги разпространяват толкова масово, че простотията стана политическа сила. Тя е част от това, което бе наречено епоха на „постистината”, но е по-добре да го наречем епоха на простотията: произвеждането на такъв тип дискурс и мисъл, в който никой не се интересува дали това, което казва е вярно, и единственото, което има значение, е постигнатият ефект”, според Паскал Анжел, професор във Висшето училище по социални науки в Париж в „Психология на глупостта” (изд. „Изток-Запад”, превод Недка Капралова).     Главният редактор на списание „Серкл Пси” Жан-Франсоа Мармион събрал статии и разговори с 30-тина предимно френски специалисти по темата. „Изправени пред огромния материал и пълния провал, да твърдим, че можем да изучим глупостта с тази книга, би било просто още една глупост”, предупреждава съставителят. Една четвърт от европейците вярват, че Земята е в центъра и всичко обикаля около нея. Проучване сред американците установило, че 7% от тях (над 16 милиона души) твърдят, че „млякото с какао идва от кафяви крави”. Във Франция около 100 000 души се обявяват за ясновидци и печалбата им е около 3 милиарда евро годишно. Но не това е „огромният материал”, а гледните точки на учените, обектите и посоките на изследванията им. Типология на глупаците, езикът на глупостта, глупост и нарцисизъм, интернет: поражението на интелекта, глупост и постистина, тъпота и когнитивни изкривявания и т.н. Скепсисът доминира разсъжденията. Разгадаването на мозъка не дава оръжие за справяне с глупостта: „В плана на еволюцията глупостта очевидно е необходима: ако не беше така, този недостатък отдавна щеше да е изчезнал!”. Те обичат да цитират писателя Флобер оправдателно: „Глупостта е желанието да заключаваш”. И още: „Когато говорим за простотията или за глупостта, трябва да внимаваме, защото винаги говорим за глупостта на другите”.    ", "date": "2019.12.09", "title": "Как простотията стана политическа сила"}
{"url": "http://www.classa.bg/%D1%81%D0%B2%D1%8F%D1%82/item/403157-%D0%B0%D0%BA%D0%BE-%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D1%87%D0%B5%D1%82%D0%B2%D1%8A%D1%80%D1%82%D0%B8-%D1%80%D0%B0%D0%B9%D1%85", "text": "Юбилейната среща на високо равнище, отбелязваща 70-годишнината на НАТО в Уотфорд край Лондон, завърши с „объркан хленч“, заяви Кевин Барон, главен редактор на американския портал American Defense One, раздразнен от отказа на Доналд Тръмп да участва в заключителната пресконференция. Формално Доналд Тръмп прекъсна участието си в срещата на високо равнище на НАТО поради факта, че премиерът на Канада Джъстин Трюдо, британският премиер Борис Джонсън и френският президент Еманюел Макрон го осмиваха по време на приема в Бъкингамския дворец. „Президентът мрази самата идея някой да му се присмива. Дълги години той използва формулата „целият свят ни се смее“ за лични нападки срещу своите предшественици “, отбеляза репортерът на New York Times Маги Хаберман. „Юбилейната среща на високо равнище на НАТО подкопа позицията на Тръмп на чуждата сцена“, заяви военният анализатор Рахия Арзуманян в интервю за FSK. “Един от основните постулати на външната политика: никой не смее да ни се смее и да не ни уважава. В Лондон обаче най-близките съюзници се присмяха над Тръмп/САЩ и публично изразиха неуважението си”.     Смехът си е смях, а в триъгълника Макрон-Ердоган-Тръмп наистина са възникнали противоречия относно военните операции на Турция срещу въоръжените части на Кюрдската работническа партия, които подкопават усилията на Франция и Израел да създадат \"регионална държавна формация в интерес на кюрдските “Отряди за народна самоотбрана” (YPG) ПКК”, заяви турският външен министър Мевлют Чавушоглу. Макрон изрази недоволство от действията на Турция в Сирия, които не са договорени със съюзниците от НАТО. „За съжаление, нямаме единно определение за тероризма“, каза Макрон по време на пресконференция. “Гледам Турция - сега те се бият срещу онези, които се биха рамо до рамо с нас срещу “Ислямска държава”. И в някои случаи те си сътрудничат с тези, свързани с “Ислямска държава”. И това е стратегически въпрос! И няма да е сериозно, ако само ще обсъждаме колко плащаме, без да имаме ясни определения относно подобна ситуация. Ердоган реагира остро, казвайки на репортерите: \"Ако нашите приятели от НАТО не приемат терористичните организации, които ни считаме за такива и срещу които се борим, ние ще бъдем против всички стъпки, които НАТО ще предприеме.\" Разминаването между интересите на европейските членове на НАТО и САЩ, което се засили с появата на Тръмп, се забелязва отдавна. Европейците не са съгласни с американците по въпросите на стратегията за Близкия изток; САЩ се стремят да завладеят европейския пазар на газ, докато лидерите на ЕС Германия и Франция са фокусирани върху разнообразяването им. Европейският съюз се нуждае от истински „военен суверенитет“, както Макрон заяви в сензационното си интервю за списание „Икономист“. Германия и Франция са по този път от много време. Вече няколко години се осъществява интеграцията на военнопромишлените комплекси на тези страни, говори се за създаване на собствена европейска армия. Европейската авиационна отбранителна и космическа компания (EADS), основана през юли 2000 г. от сливането на немската компания Daimler-Benz Aerospace AG, френската Aérospatiale-Matra и испанската CASA (Construcciones Aeronáuticas SA), стана локомотив на военно-промишлената френско-германска интеграция.     През юли 2016 г. френската държавна компания Nexter Systems S.A. и немската компания Kraus-Maffei Wegmann GmbH & Co. KG (KMW) създадоха „брониран Аърбъс“ - холдинг, който ще се специализира в производството на бронирани машини и артилерийски оръжия. Холдингът получи името KNDS (от KMW и Nexter Defense Systems). През 2019 г. започват преговори за закупуване на дял в акционерния капитал на KNDS от гигантския германски отбранителен концерн Rheinmetall, което може да доведе до появата на един от най-мощните световни производители на бронирана и артилерийска техника. През юни 2019 г. на авиошоу в Париж френската отбранителна компания Dassault Aviation и Airbus представиха пред правителствата на Франция и Германия съвместен проект за създаване на изтребител от ново поколение, заместващ френските изтребители Rafale и немския Eurofighter. Испания се присъедини към този проект. Френската компания Safran и немската MTU Aero Engines ще разработят съвместно двигателя на новия боен самолет. От началото на века идеята за създаване на единна морска корабостроителница се разпространява в европейските среди. Проектът за сливане на един от най-големите германски индустриални концерни ThyssenKrupp и френската корабостроителна компания DCNS бяха многократно обсъждани между Никола Саркози и Ангела Меркел. Сливането на водещите отбранителни компании на Франция и Германия, в което участват и напредналите военно-промишлени комплекси на Испания и Италия, далеч не е приключило, но няма да има отклонение от тази линия сред насочилите се към военен суверенитет държави от “Каролингското ядро” на Европа. Очертава се Европейски Четвърти райх. Как ще се държи на международната арена? Руският военен анализатор Александър Собянин казва: „В следващите години ще настъпи период на голямо и искрено приятелство между Руската федерация и Федерална република Германия, но никой в руското ръководство не витае в облаците по този въпрос. Нямаме право да се откажем от етапа на приятелство и тясно сътрудничество с Германия, защото това ще бъде стратегическо самоубийство за Русия. В  хипотетичния Drang nach Osten ще пристъпи съвсем различна Германия ... \" И няма причина за радост или тревожност. Русия просто трябва да е готова за появата в Западна Европа на нов - четвърти Райх.    ", "date": "2019.12.09", "title": "Ако в Европа се появи Четвърти райх"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403140-%D0%BF%D0%BE%D1%82%D1%80%D0%B5%D1%81-%D0%B1%D0%B5%D0%B7-%D0%BA%D1%80%D0%B0%D0%B9", "text": "Казват, че всяка булка е красива по свое му, а в сватбения й ден е направо неотразима. Е, разбира се някои хора биха казали, че не винаги е така.  Оказа се обаче, че точно когато си мислим, че по-зле няма накъде, то се намира доказателство, че винаги има още. Това се случи, след като поредната бъдеща булка сподели сватбената си рокля. Мрежата направо я разпъна на кръст, а мнозина казаха, че е доста долна, грозна и дебела стриптизьорка. Най-романтичното и дългоочаквано събитие в живота на тази жена бе засенчено от неумели коментари под снимка й в социална мрежа. Тя сподели своя снимка с булчинската си рокля, която се оказа че е с миниатюрни дантелени шорти, дълъг шлейф, голям воал и… спортни джапанки с камъни.     Скандалното й облекло предизвика невероятно вълнение в мрежата. Мнозина сравниха визията й с дебела и не много оборотна стриптизьорка, тръгнала на долнопробно ергенско парти. „Не, не и пак не!“, „Господи, кажи, че се шегуваш! Моля те, дано това да не е истинската ти сватбена рокля!“; „Какво по дяволите е това?“ – това са само малка част от негативните коментари, които заляха снимката на бъдещата булка. А вие какво мислите за визията й – оригинална ли е или прекалено провокативна? Споделете с нас в коментарите.", "date": "2019.12.09", "title": "Потрес без край!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403141-%D1%81%D0%BB%D0%B5%D0%B4-%D0%B8%D0%B7%D0%BD%D0%B5%D0%B2%D0%B5%D1%80%D0%B8%D1%82%D0%B5-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2", "text": "Подарък извинение за изневерите направил Валери Божинов на любимата си Биляна Дол. Нападателят на Ботев (Враца) ще спонсорира  Както е известно, лятото връзката на звездната двойка претърпя крах заради многобройните изневери на Божинов. Биляна публично призна, че вече не може да преглъща униженията и слага край на отношенията им. Няколко месеца по-късно двамата се сдобриха, след като Валери й направил неустоим подарък. А именно - собствена модна линия. Божинов покрил първоначалната инвестиция от над 100 000 евро, с които Биляна планирала да направи летящ старт в модния бизнес, пише \"Галерия\". Брандът на сръбкинята ще е насочен основно към хайлайфа и ще се рекламира от редица родни звезди, включително и от Николета Лозанова.              ", "date": "2019.12.09", "title": "След изневерите на Божинов..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403142-%D1%81%D1%82%D1%8E%D0%B0%D1%80%D0%B4%D0%B5%D1%81%D0%B0-%D1%81%D1%8A%D1%81-%D1%81%D0%B8%D0%BD%D0%B4%D1%80%D0%BE%D0%BC-%D0%BD%D0%B0-%D0%B4%D0%B0%D1%83%D0%BD", "text": "Хеба Атеф стана първата в историята египетска стюардеса със синдром на Даун, която предприе специален полет от Кайро до Хартум, озаглавен „Пътешествието на човечеството. Атеф, която е студентка в Арабския университет в Египет (AOU), придружи група пътници със специални нужди заедно със семействата им по време на пътуването. В сътрудничество с авиационната компания Badr и учебния център Smart Mind в Хартум, забележителното „Пътешествие на човечеството\" се проведе под спонсорството на Международния комитет на ООН и беше пригодено за хора със специални нужди. Униформата на стюардесата е била персонализирана специално за Атеф, според майка й, като Атеф твърди, че опитът не я е плашил, предаде Hon News outlet.      Предишно интервю с Atef по OnE Channel разкри, че тя е преодоляла редица предизвикателства, особено през 2011 г., когато е диагностицирана с рак на кръвта. Въпреки това, Атеф се бори смело с болестта, спечелвайки битката си с рака след пет изтощителни години. Атеф била упорита в завършването на образованието си въпреки болестта си и факта, че била единствената студентка със синдром на Даун в часовете си. Атеф стартира и кариера като телевизионен водещ в университета. Тя се представи на конференцията в Бокра Ахла, насочена към хората със специални нужди и беше отличена от Ротари Порт Саид. Забележително е, че тя бе поканена от културния комитет на ООН, заедно с посолството на Белгия в Кайро, за да покаже своята картина на церемония по повод различни творби на съвременни художници. Атеф беше отличена на това събитие, като 17 нейни лица от страни по света подписаха нейната картина. Атеф се срещна и с президента на Египет Абдел Фатах ал Сиси заедно с министъра на културата на Египет Инас Абдел Дейем на откриването на Международния панаир на книгата в Кайро през 2019 г., където тя участва в няколко дейности, насочени към изкуството. Атеф е известна с мотивационния си цитат, който гласи: „Учим хората на любов и желание да бъдат живи - тук сме, за да поставяме усмивки на лицата на хората и да им даваме надежда.\" През юни комисията по правата на хората с увреждания в Египет „UN-ARTS\" избра египетския плувец Мохамед ал Хусейни, който е роден със синдром на Даун, за официален говорител на комитета в Египет, както и в чужбина. През октомври 2018 г. Ибрахим ал-Холи, друг египтянин, роден със синдром на Даун, беше назначен за асистент в преподаването в Канадския университет в отдела за масови комуникации, радио и телевизия в Египет.", "date": "2019.12.09", "title": "Стюардеса със синдром на Даун"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403143-%D0%BC%D0%B8%D1%81%D0%B8%D1%81-%D0%B7%D0%B5%D0%BC%D0%BD%D0%BE-%D0%BA%D1%8A%D0%BB%D0%B1%D0%BE-2019", "text": "Многодетна майка от Кемерово е представила Русия на световния конкурс за красота сред омъжените дами. Състезанието се проведе в китайския град Шенжен и Ксения Кривко стана притежател на главната титла, съобщават световните издания.      В конкурса са се конкурирали 80 участнички от 75 държави по света. Журито определи, че рускинята, майка на четирима синове, заслужава най-много първото място. Титлата на първа подгласничка отиде при Джована Андраде от Еквадор, а втората подгласничка е Анастасия Божкова, друга участничка от Крим.                    Преди това Ксения Кривко е спечелила конкурса \"Мисис Кемерово\", а след това спечели \"Мисис Русия Земно кълбо\". В свободното си време от състезания и отглеждане на синове Ксения провежда обучения и майсторски класове за жени.", "date": "2019.12.09", "title": "\"Мисис Земно кълбо 2019\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403144-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-9-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Очаква ви скъп подарък от влиятелен човек, когото наскоро сте срещнали. Старанията по време на работа, ще се отплатят, не се притеснявайте. Тези, които са правили профилактични прегледи, няма от какво да се притесняват. Здравето ви е много добро, но нервите създават проблеми. Може би салонът за красота и пазаруването, ще ви помогнат да се успокоите? Днес, ще ви се иска да крещите с пълно гърло:\"Свобода! Искам свобода! \" Може би сте много уморени от работата или домакинските си задължения? Тогава го споделете с близките си. Само с любимия човек, днес не трябва да се обяснявате. Със сигурност той третира думите ви неправилно. Особено, ако на лицето ви непрекъснато играе лукава усмивка. По-малко се интересувайте от живота на другите хора и повече давайте приоритет на личните си желания. Научете се компетентно да съчетавате работата и почивката, в противен случай вечерта, едва ще стигате до леглото. Ярки промени ви очакват в любовта. Възможно е да ви се обади и покани на среща лице, към което в миналото сте изпитвали чувства.   Ще искате да получите награда за работата си, но шефът упорито няма да забелязва усърдието ви. Не е необходимо да действате с намеци, още повече, да се смущавате. Ако имате цел, вървете право към нея. Може смело да почукате на вратата на шефа и да поискате всичко, което желаете. Само не викайте и не размахвайте юмруци. В любовната сфера, ви чака истински парадокс. Ако партньорът ви в брака се чувства по-свободен, тогава и вашите съвети приема с радост. Не се възмущавайте от това, което се случва във финансовата сфера. Сами сте виновни за проблемите, особено ако сте решили да инвестирате голяма сума пари в бизнес или покупки. Около вас днес ще има, не само почитатели и ухажори, но и личности, които ще ви придружават навсякъде, като телохранители. Е, ако този сценарий не ви раздразни, тогава се радвайте. Неотдавна започнал любовен роман, ще ви донесе много изненади. В работата, не забравяйте да координирате действията си с колегите, в противен случай ще сгрешите в дреболиите. Днес ще имате толкова много свободно пространство, колкото пожелаете. Може дори да си вземете почивен ден и да отидете сред природата, ако нямате много работа. Старите болежки могат да напомнят за себе си, ако се отнасяте с пренебрежение към здравето си или злоупотребявате с алкохол. Вечерта, си легнете по рано и не се заседявайте на компютъра. Днес приятно ще изненадате не само колегите, но и началниците. Оказва се, че имате толкова много неразкрити таланти, че с лопата да ги ринеш. Ситуацията с финансите, ще се влоши, ако не започнете да спестявате. Новите начинания, ще бъдат от голяма полза, особено ако наскоро сте започнали работа. От пътуване извън града, по-добре се откажете.   Очаква ви натоварен ден, когато ще трябва да общувате и да се срещате с нови хора. Възможно е да бъдете изкушени от съблазни и приключения, затова бъдете по-внимателни. Бързо ще се справите с битовите проблеми, както и ще решите задачи свързани с недвижими имоти и данъци. За кредити и големи покупки, не е най-добрият ден. Трябва да обърнете по-голямо внимание на важните неща в живота, а всичко маловажно да изхвърлите. Ако имате възможност, купете нещо ново за дома – мебели или декорация, това ще повиши настроението ви. В любовта, не крийте чувствата в себе си. В края на краищата, все още не може да избягате, от спомените за миналото и красивата любов. Препоръчително е да посетите или поговорите днес, с ваши роднини или приятели. Дори не нужно да пътувате някъде надалече, защото може да общувате в социалните мрежи. Удоволствие, ще получите от творчеството, както и от съвместната работа с по-опитен колега. Здравето ви е добро, но трябва да обърнете внимание на ставите и да се консултирате с лекар, ако нещо ви притеснява от дълго време. Днес няма да е нужно, нищо да планирате, за да свършите работата качествено и навреме. Обстоятелствата ще се развият така, че не само ще получите помощ, но и ще ви платят голяма сума за проект. Денят е благоприятен за борба с наднорменото тегло, смело може да се заемете с фитнес, танци и плуване. Но всичко това, трябва да правите редовно.", "date": "2019.12.09", "title": "Дневен хороскоп 9 декември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/403145-%D0%BF%D1%80%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%E2%80%93-%D0%BF%D0%BE-%D1%87%D0%B5%D1%85%D0%BB%D0%B8-%D0%B8-%D0%B0%D0%BD%D1%86%D1%83%D0%B3", "text": "Класиците са описали класическия начин да попадне човек на страниците на вестника – да се изхитри да го прегази нещо на улицата. Новото време си има и нови начини – „24 ЧАСА” забавлява читателите си с подробности от поредното убийство насред София: „Гей заби нож в устата на гаджето си и му обу гащите в Борисовата градина”. Забавничко, нали? Така трябва да се поднасят лошите новини – като любопитни факти от иначе щастливото ни всекидневие. „ТРУД” пък пропагандира поредния успех на българската икономика – „Внесоха 736 хил. тона боклук в страната”. Очевидно боклукът ни е недостатъчен, та се налага и внос. Но това са дреболии, подробности от пейзажа, основна тема на миналата седмица бе посещението на премиера в Щатите. Пръв за подготовката му се погрижи, както винаги, „24 ЧАСА” – с инструкцията „Кои мимики на Тръмп ще издадат дали харесва Бойко Борисов”. Значи, „ако издуе напред устни, се съмнява, че е добре разбран”. Ако е недоволен от хода на разговора – ще „скръсти ръце и се вторачи в земята”. И най-важното – „Щом вдигне показалец, не иска да го прекъсват”. За да разберем дали Доналд е харесал Бойко, нека почерпим вода от извора – репортажа на г-жа Валерия Велева за сайта „Епицентър” – „До Вашингтон и назад”. Извинявай, Алеко, оригиналните заглавия напоследък са кът. Важно е съдържанието: „Ръкостискане. Прегръдки. Опит за целувки от страна на Борисов и леко отдръпване на Тръмп.” Очевидно – с посланика може, с президента – не. Добре де, и без целувки ще минем! Пусти протокол! Само след пет минути беседа насаме двамата лидери се появяват отново. „Американският президент поздравява БГ журналистите: “Отнасяйте се добре с Борисов“ … Може би защото не знае какво ще му се случи след малко. Борисов е с усмивка, сякаш е спечелил битката при Ватерло.” Пет минути – и готово? Затова ли би толкова път? Не е само затова – по обратния път се разбира, че е било и за да дадем малко акъл на американците. “Какъв ти е проблемът с Русия? Богатите държави не воюват!“, казал Борисов на Тръмп. Китай е проблемът на САЩ. И обяснил защо… „Никой не е правил такъв анализ“, коментирал Помпео, по думите на премиера.” Абсолютно сме сигурни в това! И все пак, на такива места трябва да се пращат и репортери-мъже. Стига с тая сексуална дискриминация! Г-жа Велева, залисана в отразяване на висшия дипломатически пилотаж, се прави, че изобщо не е забелязала присъствието на друга бележита личност от журналистическия ни елит – г-жа Илиана Беновска. Този път тя не замерва никого с ябълки – може би за да не я разбере американската охрана погрешно, но все пак не е останала незабелязана. „Пред Белия дом зададох въпрос на президента на САЩ Тръмп. После Борисов каза, че Тръмп попитал: Коя е тази в зеленото?” – цитира репортерката „Блиц”. Не му се е изкривил езикът да попита защо репортер се явява по анцуг на такова място. Защото на снимката, публикувана лично от г-жа Беновска, облеченото от нея наистина прилича на анцуг. Как по друг начин да привлече човек вниманието на президент! Разбира се, родните хейтъри не пропуснаха да се заядат, но сайтът „Флагман” се е погрижил да ни информира, че „Шопинг експерти разкриха, че Илияна Беновска е дала поне 3 хил. лева за тези дрехи и обувки”. А самата топрепортерка обясни на омразниците: „Хейтят ме дърти жени със заспал сексуален статус” и добави: „Скъпи лели на моята възраст, турете си бутовете на моя „официален анцуг“. Красотата ще спаси света – това го знаем пак от класиката, но наистина ще ни струва скъпичко – от последната страница на „ТРУД” научаваме, че Дженифър Лопес „Застрахова дупето си за 27 милиона долара”. Дупето човек може да си застрахова. Срещу простотията обаче никой не предлага застраховки.    ", "date": "2019.12.09", "title": "При президента – по чехли и анцуг"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403146-%D0%B7%D0%B0%D1%87%D0%B0%D1%82%D0%B8%D0%B5-%D0%BD%D0%B0-%D1%81%D0%B2-%D0%B0%D0%BD%D0%BD%D0%B0,-%D0%BA%D0%BE%D0%B3%D0%B0%D1%82%D0%BE-%D1%82%D1%8F-%D0%B7%D0%B0%D1%87%D0%B5%D0%BD%D0%B0-%D0%BF%D1%80%D0%B5%D1%81%D0%B2%D0%B5%D1%82%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0", "text": "  Нашият Господ и Бог, желаейки да създаде за Себе Си жива Църква и свят Дом за Своето пребиваване, изпратил Своя Ангел при праведните Иоаким и Анна. От тях Той пожелал да подготви Своя Майка по плът и предвъзвестил на бездетната и неплодна Анна за зачатието и раждането на Девата от нея. Така Светата Дева Мария била зачената и родена по обещание от Бога, макар и чрез плътско съединение. Защото само един Господ и Бог Иисус Христос се родил от Пресветата Дева Мария без мъж и без брак, неизречено и неизказано, от Дух Свети, родил се съвършен Бог и съвършен Човек.     Господ, за Своето въплъщение в съвършенство, възприел всичко необходимо за човешкото естество, както изначално сътворил и създал и самото човешко естество. Някои казвали, че Пресветата Дева се родила след седем месеца - и без мъж, но това е неправилно. В действителност, тя се родила след девет месеца и по пътя на човешкото съединение. Празненството в чест на Зачатието се чества в пречестния храм на Пресветата наша Владичица Богородица, намиращ се в Евораний, близо до светата велика Църква*. * Подробно сказание за зачатието и раждането на Пресвета Богородица се намира в житието на светите Богоотци Иоаким и Анна под датата 9 септември. Веселието на праведните Богоотци Иоаким и Анна в Иерусалимския храм и живата им благодарност към Бога, освободил ги от неплодството и снел от тях укора на ближните, било и начало на празнуването на Зачатието. В Заченалата се не само праведните родители, но и целият свят имал верен залог за изкуплението, защото Нейното зачатие се извършило по особен благодатен Божий промисъл. Началото на църковното празнуване на Зачатието на Пресвета Богородица е трудно да се определи с точност, поради недостиг на писмени паметници, но може с достоверност да се предполага, че то започнало още в древни времена; тъй като всички обстоятелства от живота на Божията Майка били важни и свещени за древните православни християни. В VII в. преподобни Андрей Критски, в деня на Зачатието на Божията Майка написал канон и беседа. Денят на Зачатието е отнесен към 9 декември, защото този ден е девет месеца преди деня на Рождеството на Пресвета Богородица. В Константинопол празненството в чест на Зачатието на Пресвета Богородица на този ден било отпразнувано в Еворании, според друго четене, Урании, близо до храма “Света София”. Тук храмът на Пресвета Богородица бил построен от един сенатор още при Константин Велики. Бел.ред.", "date": "2019.12.09", "title": "Зачатие на св. Анна, когато тя зачена Пресвета Богородица"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403147-9-%D0%B4%D0%B5%D0%BA%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "536 г. - Византийският генерал Велизарий превзема Рим и прогонва племето остготи от пределите на Италия.   1212 г. - Фридрих II е коронован за крал на Германия.   1738 г. - Управата на полския град Вроцлав прогонва евреите от града.   1824 г. - По време на Войната за независимост на испанските колонии в Америка войските на генерал Антонио Сукре разгромяват последните испански части при Аякучо (дн. Перу).   1884 г. - В Чикаго Левант Ричардсън патентова ролковите кънки.   1885 г. - В Пирот е сключено примирието, с което се слага край на Сръбско-българската война.   1917 г. - Първата световна война: Англичаните отблъскват турците от Йерусалим и градът подпада под християнски контрол след столетия турска власт.   1922 г. - Основан е шведски футболен отбор Йоншьопингс Сьодра ИФ.   1923 г. - Започва работа XXI Народно събрание на България под председателството на професор Тодор Кулев, заменен на 5 януари 1926 г. от професор Александър Цанков.   1927 г. - Подписано е спогодбата Моллов - Кафандарис за размяна на население между България и Гърция.   1931 г. - Испания е провъзгласена за република.   1942 г. - В Рио де Жанейро е основан бразилският футболен клуб Ботафого де Футебол е Регаташ, след сливане на Клуб де Регаташ Ботафого с Електро клуб.   1953 г. - Американската компания Дженерал Електрик уволнява всички свои работници и служещи с комунистически убеждения.   1961 г. - Танганика получава независимост от Великобритания.   1963 г. - Занзибар става независима държава.   1967 г. - Николае Чаушеску става държавен глава на Румъния.   1987 г. - В териториите на Ивицата Газа и Западния бряг в Израел избухват масови безредици, които стават начало на Първата интифада.   1990 г. - Лех Валенса печели изборите за президент на Полша.   2001 г. - В България е учредена партията Съюз на свободните демократи и за неин лидер е избран Стефан Софиянски.   2011 г. - В Брюксел е подписан Договорът за присъединяване на Хърватия към Европейския съюз.  ", "date": "2019.12.09", "title": "9 декември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/403148-%D0%B5%D0%BB%D0%B5%D0%BA%D1%82%D1%80%D0%BE%D1%88%D0%BE%D0%BA", "text": "В началото на седмицата енерГЕПИйната мафия задейства план “Коледни подаръци” и за целта наду борсовата цена на електроенергията до най-високите нива в цяла Европа. Сега за първи път, единствено и само тук ще повдигнем малко завесата над схемата. За целта ще видите няколко графики, които би трябвало да ви помогнат да се ориентирате. За по-добър преглед и прочит кликайте с мишката върху снимките. \r\n   \r\n \r\n Горната графика е по данни на Електроенергийния системен оператор (ЕСО) и енергийната борса (БНЕБ). От нея става ясно, че въпреки увеличеното производство на 3-ти декември в сравнение с предния 2-ри декември цената на борсата скача с близо 90%. Как можем да разберем, как се получава така? Може би за отговора ще ни помогне специалния поглед върху делата на борсата? \r\n   \r\n   \r\n   Тези две графики би трябвало да ви помогнат да се ориентирате. \r\n Липсва ви графиката за 3-ти декември? Опитайте се да се досетите, как би изглеждала тя? А през това време не забравяйте, че и на мен много неща ми липсват, но аз не ви се оплаквам. \r\n Апропо! И за утре, 9-ти декември, българската цена е най-високата в Европа, а също така и средната от началото на месеца. \r\n \r\n   \r\n \r\n \r\n \r\n   \r\n", "date": "2019.12.09", "title": "Електрошок"}
