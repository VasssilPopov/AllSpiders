{"url": "http://www.classa.bg/%D1%81%D0%B2%D1%8F%D1%82/item/379201-%D0%B5%D1%81-%D1%89%D0%B5-%D0%BD%D0%B0%D0%BC%D0%B0%D0%BB%D1%8F-%D1%81%D1%83%D0%B1%D1%81%D0%B8%D0%B4%D0%B8%D0%B8%D1%82%D0%B5,-%D0%BF%D1%8A%D1%80%D0%B2%D0%B0-%D1%89%D0%B5-%D0%B5-%D0%BF%D0%BE%D0%BB%D1%88%D0%B0", "text": "Вчера, 28 февруари, се състоя първата среща по бюджета на Европейския съюз за периода 2020-2027 г. Лидерите на Европа обсъдиха финансовото бъдеще на организацията във връзка с брекзита на Великобритания.     На срещата ръководителите на Стара Европа демонстрираха решимост да предадат на съда кой нарушава ценностите на ЕС. Позиция по въпроса изложи френският президент Еманюел Макрон, който заяви, че „би било логично да се спре плащането на средства от фондовете на ЕС, когато хората не спазват европейските ценности“.         Всеки разбира, че в този случай става дума за Полша. Тя, от своя страна, отказва да направи отстъпки пред ЕС и да приеме исканията на Брюксел за премахване на неотдавна приетите закони, които ограничават независимостта на съдебната система на страната. Освен това, полското правителство се ограничава само до намеци за възможността да организира облекчение в рамките на приетите закони.     Брюксел обаче не харесва подобна позиция.     Заслужава да се отбележи, че след брексита Европейският съюз ще се загуби около 10% от целия си бюджет. За да се компенсира тази разлика, ЕС ще трябва или да намали размера на финансова помощ, или да въведе нови данъци.     Най-вероятно, с оглед на предстоящите избори за Европейски парламент през 2019 г., длъжностните лица от Брюксел няма да увеличат данъците, в противен случай ще трябва да се изправят пред недоволството на 350 милиона избиратели. От тази ситуация има само един изход: да се намалят субсидиите за страни с слабо развита икономика. За Полша това е значителна сума, която е около 10 милиарда евро годишно.     Без значение колко решително са били ангажирани лидерите на водещите държави от ЕС, те обаче няма да могат да лишат Варшава от правото да гласува в Съвета на ЕС.     Точно днес се провежда пленарната сесия на Европейския парламент, на която се решава съдбата на Полша. С поглед напред, струва си да се каже, че подобен резултат е малко вероятен. В крайна сметка Европейският парламент трябва единодушно да гласува положително, за да изпълни своята заплаха.     Унгария и Литва вече изразиха подкрепата си за Полша, като по този начин наложиха вето върху прилагането на наказателни мерки спрямо поляците.", "date": "2018.03.01", "title": "ЕС ще намаля субсидиите, първа ще е Полша"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379192-%D0%B1%D0%B0%D0%B1%D0%B8%D1%88-%D1%80%D0%B0%D0%B7%D0%B1%D1%80%D0%B0%D0%BB-%D0%BE%D1%82-%E2%80%9E%D1%80%D0%BE%D0%B9%D1%82%D0%B5%D1%80%D1%81%E2%80%9C,-%D1%87%D0%B5-%D0%B5-%D0%B8%D0%B7%D0%BF%D1%80%D0%B0%D1%82%D0%B8%D0%BB-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%87%D0%B5%D0%B7", "text": "  Там е цитиран Борисов чрез Ройтерс, който вчера заяви в парламента, че е получил от Бабиш секретни документи, че в сделката участват руско-грузинска офшорна компания, български и руски банки.     “Българският премиер ми съобщи, че има проблем с фирмата купувач и финансирането на сделката, а аз му обясних, че сделката е сключена на чешка територия. От самото начало чрез Министерството на финансите и ние казвахме, че не харесваме тази сделка, но надзорният съвет на ЧЕЗ ни увери, че всичко е прозрачно – и купувачът, и кредитите”, казва Бабиш. Напомня се и изявлението на говорителя на ЧЕЗ от вторник, който каза, че сделката по покупката е подкрепена от българския клон на международната банка “Уникредито”.   На извънреден брифинг вчера Бойко Борисов заяви следното: „   Информацията, свързана с източниците на финансиране на сделката по продажбата на бизнеса на ЧЕЗ Груп в България, предоставена от министър-председателя Бойко Борисов на народните представители вчера, е получена от кабинета на премиера Андрей Бабиш след като беше поискана от премиера Борисов при проведения телефонен разговор между двамата, съобщиха от правителствената пресслужба днес.   Върху нея няма гриф за сигурност, но поради факта, че не е съставена от орган на изпълнителната власт в България и съдържа данни за евентуални бъдещи банкови операции, е заведена в секретното деловодство на Народното събрание. Без да коментираме съдържанието на предоставения материал и каквито и тълкувания да му бъдат правени, подчертаваме, че това е първата официална информация по сделката и тя беше предадена на народните представители незабавно след получаването й.  ", "date": "2018.03.01", "title": "Бабиш разбрал от „Ройтерс“, че е изпратил документи на Борисов за ЧЕЗ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379193-%D1%87%D0%B5%D1%81%D1%82%D0%B8%D1%82%D0%B0-%D0%B1%D0%B0%D0%B1%D0%B0-%D0%BC%D0%B0%D1%80%D1%82%D0%B0", "text": "Всяка година на 1 март българите се закичваме с мартеници – за здраве и в очакване на настъпването на пролетта. Обредът по закичването на сукани бели и червени конци датира от векове. Смята се, че белият цвят символизира дълголетие, а червеният – здраве и сила. Хората вярвали, че мартениците ги пазят от уроки и зли сили. Според поверието трябва да свалим мартеничката си, когато видим щъркел или цъфнало дръвче, на което да я вържем.     Една от легендите за мартеницата разказва, че след като Аспарух и неговите българи пристигнали по днешните наши земи, сестрата на хана му пратила като дар билка от родината. Вързала я с бял конец за крака на птица. По време на дългия полет птицата се наранила, а кръвта обагрила конеца. Все пак тя донесла дара на българския владетел. А той след като взел билката, си вързал бяло-червения конец за здраве и сполука.    ", "date": "2018.03.01", "title": "Честита Баба Марта!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379194-%D0%B8%D1%81%D1%82%D0%B8%D0%BD%D1%81%D0%BA%D0%BE%D1%82%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%BE-%D0%BE%D0%B1%D1%89%D0%B5%D1%81%D1%82%D0%B2%D0%BE", "text": "  В настоящия скандал около продажбата на активите на ЧЕЗ в България се откроява и една много добра тенденция. Не сме се отказали да протестираме. Когато властта наистина премине границата на приличието, недвусмислено ѝ показваме, че не я харесваме.    .  .  .      Най-елементарната логика сочи, че зад въпросната фирма няма как да не стоят някои от най-важните хора в държавата – политици, бизнесмени, а може, и най-вероятно, е някакъв хибриден вариант. А най-смешно става, когато управляващите заговорят как сега щяло да има жестоки проверки.    Кой изобщо вярва в сериозността на това намерение? Разбира се, че проверките ще установят, че нищо нередно няма. Че властта е чиста като сълза на комсомолка, по сполучливия израз на Венедикт Ерофеев.   Сега обаче възмущението в обществото е толкова голямо, че независимо от стерилните проверки, тази срамна сделка няма как да бъде финализирана. Няма да е никак изненадващо, ако се стигне и до оставка на правителството при една евентуална реализация. До оставка ще се стигне не защото управляващите искат това, както вече се е случвало, а защото хората ще ги принудят. Тъй като има безобразия, които не могат да бъдат търпяни.    . Но само с това не бива да се приключва.  .     А защо се отказа? Ами защото чужди и, разбира се, наши политици, политолози, либерални мислители не спираха да натякват как държавата е лош стопанин, как трябва максимално бързо да разпродаде всичките си активи, как дори цената няма чак такова значение. Единственото важно било собствеността да не е публична. Защото това била една много лоша, една комунистическа собственост.    .    Умните хора отдавна са забелязали, че има един-единствен монопол, който е по-лош от държавния. И това е частният монопол. Защото той не се съобразява с нищо. Нито със законите, нито с напълно нормалното желание на работниците и служителите си за достойно заплащане.        Ето защо е време да си поискаме собствеността обратно. Да поискаме ренационализация. Нищо страшно няма в тази дума. Такива неща са правени и в най-модерните страни. Изкупувани са обратно активи, когато е било преценявано, че частната собственост върху тях вреди на общественото благо. Няма нищо лошо в публичната собственост, както толкова години повтаряха либералите. Те вероятно ще продължат да повтарят това клише. А ние трябва да си върнем държавата.    ", "date": "2018.03.01", "title": "Истинското гражданско общество"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379195-%D1%89%D0%BE-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B5-%D1%82%D0%B0%D0%B7%D0%B8,-%D0%B2-%D0%BA%D0%BE%D1%8F%D1%82%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D1%80%D0%B8%D0%B5%D0%BC%D0%B0-%D0%B2-%D0%BC%D1%81-%D0%B3%D0%B8%D0%BD%D0%BA%D0%B0-%D0%B2%D1%81%D1%8A%D1%89%D0%BD%D0%BE%D1%81%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D0%BB%D0%B8-%D1%81%D1%8A%D1%81-%D1%81%D0%B5%D0%B1%D0%B5-%D1%81%D0%B8", "text": "«Що за държава е тази, в която премиерът официално приема в Министерския съвет провинциална мутреса, за да се информира за инвестиционните й намерения? Що за парламент е този, който извънредно ще заседава с височайшето присъствие на въпросната бизнесдама, за да обсъди бизнеса й? Само остава да й отдават военни почести. Всъщност в тези минути Бойко Борисов не преговаря ли със себе си?»,       Тази сутрин собственичката на „Интерком България“ – дружеството, което купува активите на ЧЕЗ в България, Гинка Върбакова влезе в сградата на Министерския съвет.   Върбакова в момента има среща с премиера Бойко Борисов. На влизане в Министерския съвет тя отказа да говори, но обеща да даде изявление след срещата с Бойко Борисов.   По-късно днес, Комисията по енергетика съвместно с Комисията за контрол над службите за сигурност ще прослушат всички страни по сделката за ЧЕЗ.   Депутатите ще изслушат информацията от Комисията за защита на конкуренцията, Комисията за енергийно и водно регулиране, Комисията за финансов надзор, Агенцията за приватизация и следприватизационен контрол, Държавната агенция „Национална сигурност“ и Държавната агенция „Разузнаване“ във връзка с покупко-продажбата на активите на ЧЕЗ Груп в България.   На заседанието на двете комисии е поканена и собственичката на фирмата купувач „Интерком” Гинка Върбакова. От ГЕРБ съобщиха, че е поканен и представител на администрацията на президента.  ", "date": "2018.03.01", "title": "Що за държава е тази, в която премиерът приема в МС Гинка? Всъщност Борисов не преговаря ли със себе си ?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379196-%D0%B1%D0%BE%D0%B3%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%B8%D1%80%D0%B0%D0%BA,-%D1%81%D0%B8%D1%80%D0%B8%D1%8F,-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B8-%D0%B9%D0%B5%D0%BC%D0%B5%D0%BD-%D0%B7%D0%B0-782-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0", "text": "    България ще предостави хуманитарна помощ за Ирак, Сирия, Афганистан и Йемен в размер на 782 000 лв. Финансирането ще бъде осигурено от средствата по бюджета на Министерството на външните работи, предназначени за развитие и хуманитарна помощ.     Най-голям дял ще бъде насочен към Сирия, където ще бъдат разпределени 293 хил. лв. За Афганистан и Ирак ще бъде отпусната помощ в размер от по 195 хил. лв., а за Йемен – 97 хил. лв.     Средствата ще бъдат предоставени чрез съответни доброволни вноски към бюджетите на Международния комитет на Червения кръст, Международната организация по миграция, Службата на ООН за координиране на хуманитарните дейности, Службата на Върховния комисар на ООН за бежанците, Детския фонд на ООН.   Предоставената от българска страна хуманитарна помощ е част от усилията на международната общност за възстановяване на региона и подобряване на условията на живот на гражданите там.  ", "date": "2018.03.01", "title": "Богата България предоставя хуманитарна помощ за Ирак, Сирия, Афганистан и Йемен за 782 хиляди лева!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379197-%D1%80%D0%B5%D1%86%D0%B5%D0%BF%D1%82%D0%B0-%D0%B7%D0%B0-%D0%BF%D1%80%D0%B8%D0%B3%D0%BE%D1%82%D0%B2%D1%8F%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%82%D0%B2-%D1%81%D0%B5%D1%80%D0%B8%D0%B0%D0%BB", "text": "Светът познава продукции като \"Game of Thrones\", \"Stranger Things\", \"Westworld\", \"Bron\", \"House of Cards\", \"Homeland\", \"Breaking Bad\", \"Mad Men\"... Все сериали, които са причина за или следствие от възраждането на сериалите, при което мащабни истории биват разказани с визуално качество и усет към детайла, на които много високобюджетни филми могат да завидят.     Това възраждане прескочи и отвъд Океана, като доведе до появата на качествени европейски продукции, намиращи зрители по целия свят.      Тези заглавия (и много други качествени такива) остават извън полезрението на българските телевизии, или ако все пак стигнат до тук, те са заврени в г**а на програмата и задължително са с умопомрачителен дублаж.     Съответно те не стига до голяма част от населението - онази част, която не е свикнала да плаща за филмови канали и стрийминг услуги, не тегли, не споделя, а потребява пасивно продукта на тримата програмни директори на националните телевизии с орязан бюджет и още по-орязани от рейтингите на турските сериали криле.     Хора, на които някои от споменатите вече сериали не им говорят нищо. Хора, които вярват, че последният епизод на българския сериал X е бил страшно интересен. Накрая почваш да им вярваш и дори пускаш рекламите по телевизията, за да видиш между тях тоя величествен български сериал.   И се шокираш! Няколко минути по-късно искаш да си избодеш очите с вилица.     Българските сериали през последните години стават все повече, но това не означава, че стават по-добри. Горе-долу увереният старт не стана основа за надграждане и изчистване на грешките. Напротив - доведе до трупането на още и още такива, само че за по-малко пари. Така стигаме до абсурдната ситуация, в която \"Дървото на живота\", което ТВ 7 излъчи в златните години на Цветан Василев, е по-добро от всичко ново и родно.   Да забъркаш български телевизионен хит, изглежда, не е особено трудно. Слагаме престилката и маска за лице (сега са модерни) и започваме да редим на масата продуктите, които са нужни за направата на сериал у нас:   Не е редно да се генерализира, защото у нас има и добри актьори. Много малко от тях обаче показват това на екран. От някои сякаш никога няма да може да бъде изкаран театърът. И настава едно викане, артикулиране, свръхартикулиране, рецитиране, натъртване.   Понякога положението е толкова лошо, че човек сякаш гледа по-добре заснет вариант на псевдо-риалити формати като \"Съдби на кръстопът\". Само че там поне знаеш, че \"актьорите\" са пълни аматьори, което в някаква степен оправдава бездарността им, но не и присъствието на нещо подобно в национален ефир. Когато обаче гледаш възпитаници на НАТФИЗ да се мъчат пред камерите все едно са в зала, ти става някак тъпо.    Българските телевизионни творци са майстори на драматичния жанр, дори когато става дума за комедиен сериал. В живота на героите винаги трябва да е налице някаква безгранична мъка, да се реве, да се вика, да се плаче. Дори един проблем да бъде решен, веднага изскача друг, който иска още повече сълзи, вайкане и още от онова горното. За създателите на българското кино и сериали гадното не е просто гадно, то е черната дупка на Вселената.   Как? Чрез силна музика, която ти се натрапва във всяка сцена. Изглежда, че хората зад кулисите нямат доверие, че актьорите могат да предадат емоцията на дадена сцена (защо ли...). Заради това тази сцена бива удавена в мелодия, която трябва или да свие сърцето ти, или да накара косъмчетата по врата ти да настръхнат. Най-често обаче само дразни. С оглед на всичко останало понякога е по-добре да затвориш очи. То с толкова натрапваща се музика и без това сериалите напомнят повече на радиопиеси.    Хем да се усеща, хем не. Вече имахме пример с един много хубав филм на Скорсезе, който получи своя български римейк под формата на криминален сериал като дори някои сцени бяха почти 1 към 1 с оригинала. Да се краде в областта на тв сериалите не е задължително лошо, стига това да се прави добре.   Вместо това получаваме истории, които са рядко срещани в българската действителност, както и сцени на забавен каданс със счупване на чаша или някой бавно крачещ герой, просто защото \"го имаше в еди-кой-си-сериал и там изглеждаше много яко\". Понякога дори визуално се копира дадено място от сходен американски сериал (къщата от \"Двама мъже и половина\" сте я виждали не само с чичо Чарли в нея, а и с една недоволна тъща).    Героите в българските сериали не говорят като нормални хора. Репликите им са като извадени от слаб роман, ясни, правилно структурирани и на книжовен български език. Когато някой има диалект, то това се прави с ясна цел (да разберем, че е някой заблуден чичо от далечно село), а актьорът така настоятелно набляга на това, че ти иде да му забършеш един шамар. Естествените разговори са нещо чуждо, а когато налице е театрална игра става чудна кашичка!   Нали трябва да бъде привлечена и младата аудитория? Проблем е обаче когато 30+ годишни хора се опитват да пишат реплики на съвременен тийнейджър, който расте в съвсем различна среда и свят. Накрая се получава някаква пародия, която бабите може и да не хващат, но която всеки връстник на героя ще забележи.    Да има кой да ходи да гостува в лайфстайл предаванията на телевизията, по която се излъчва сериала.    Иначе редовното лице на българското кино и телевизия не участва във всяка продукция, като само някои са богоизбрани. Но дори когато има роля, сценаристите не се стараят особено да разчупят стереотипния образ на лошото момче, който отново такива продукции му лепнаха.   Всяка една идея трябва да бъде източена докрай, дори това да я осакати. Сериалът се радва на популярност? Правят му се още няколко сезона, дори историите да започнат да се повтарят, а и на самите актьори вече да не им се играе в него. Кравата трябва да бъде издоена до кости. Вече се наблюдава и друго - предварително да се заснемат по 100-200 епизода с идеята \"абе, той ще върви, бе!\". И за съжаление в някаква степен това се оказва правилно. О, зрителю?!?    Може би основната съставка. Всяка телевизия рекламира продукциите си като \"най-добрите\", \"най-качествените\", \"невиждани досега на телевизионен екран у нас\" и прочие. Рекламните спотове са на всеки час, а името на сериала се появява от другата страна на логото на телевизията. Обратно броене задължително отмерва времето до премиерата и до последния епизод. Нищо, че скрива част от картината на всички останали филми, сериали и предавания.   Персонажи от продукцията се появяват в новините, в прогнозата за времето, стават репортери, водещи за ден, пеят, готвят и каквото още се сетите.   Взимате горните съставки, разбърквате ги добре и хоп! Имате си нещо, което ще ви прави прилични рейтинги веднъж седмично в праймтайма. Нека хората по света гледат качествени сериали - българските зрители няма как да усетят разликата, ако телевизиите не ги излъчват, а пускат само своите.  ", "date": "2018.03.01", "title": "Рецепта за приготвяне на български ТВ сериал"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379198-%D0%BD%D0%B0-5-%D0%BC%D0%B0%D1%80%D1%82-%D0%B4%D0%BF%D1%81-%D1%80%D0%B5%D1%88%D0%B0%D0%B2%D0%B0-%D1%81%D0%B2%D0%B0%D0%BB%D1%8F-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B8%D0%BB%D0%B8-%D1%81%D0%B4%D0%B5%D0%BB%D0%BA%D0%B0-%D1%81-%D0%B1%D0%BE%D1%80%D0%B8%D1%81%D0%BE%D0%B2", "text": "Скандалът с ЧЕЗ може да се окаже преувеличен, ако в следващите дни стане ясно, че институциите са си свършили работата. Но ако не са – скандалът може да предизвика големи трусове в управлението. Това заявил пред актива на ДПС почетният лидер Ахмед Доган.     Спешното заседание, което бе свикано в хотела, който обитава Доган в кв. Бояна продължило 4 часа.   Според източници от ДПС Доган е искал да се изясни дали Делян Пеевски е замесен в скандала. Депутатът олигарх отричал да има пръст в развихрилата се буря около сделката по продажата на ЧЕЗ и появата на никому неизвестната Гинка от Пазарджик като главен купувач.   Лидерът на ДПС Карадайъ пък е убеден, че скандалът с продажбата на енерго разпределителното дружество няма да завърши само с оставката на министър Теменужка Петкова.   Според депесарите може и да не е време за оставка на правителството в този момент, но при подобни трусове или трябва да се извършат радикални промени в кабинета или да се върви към предсрочни избори.   Доган дал срок до 6 март да му се докладва какви са настроенията в структурите. Тогава ще се проведе ново заседание и ще се вземе окончателно решение дали ДПС ще сваля правителството и ще направи заявка за участие в управлението.", "date": "2018.03.01", "title": "На 5 март ДПС решава: сваля кабинета или сделка с Борисов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379199-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BD%D0%B5-%D1%81%D0%B0-%D0%BF%D1%80%D0%BE%D1%81%D0%BF%D0%B0%D0%BB%D0%B8-%D0%B3%D0%B8%D0%BD%D0%BA%D0%B0-%D0%B8-%D1%87%D0%B5%D0%B7,-%D1%82%D0%B0%D0%BA%D0%B0-%D0%B5-%D0%B1%D0%B8%D0%BB%D0%BE-%D0%BD%D0%B0%D1%80%D0%B5%D0%B4%D0%B5%D0%BD%D0%BE", "text": "  Българските служби не са проспали сделката за ЧЕЗ. На тях им е било разпоредено да не си пъхат носа и да проучат кандидатите за придобиване на компанията. Премиерът Борисов е наясно с казуса, но не може да се противопостави. Това заявиха пред Фрог нюз източници от ДАНС.      Става дума за негови близки партньори, които са част от задкулисието. Те са автори на целия сценарий по реализация на сделката. Те са и в топли връзки с Москва, откъдето се появява грузинският милионер Паата Гамгоинешвили. Именно той, според чешкия сайт  Lidovsky.cz, се оказа свързан със сделката за енергоразпределителното дружество ЧЕЗ. За да се случи това, значи има дадено разрешение от Кремъл и руските тайни служби. Такива сделки в Русия не стават без височайше съгласие.     Може пък рускте служби да са решили чрез Гамгоинешвили да поздравят българския народ и правителството за 3 март, когато честваме 140 години от Освобождението. Тази пиперлива шега вече се разнасяла из коридорите на ДАНС. Служители в агенцията дори допускат, че Борисов може да жертва някой от шефовете, като го набеди че е проспана Гинка и нейното овладяване на ЧЕЗ.     „ \", каза лидерът на ГЕРБ Борисов вчера. Той допълни, че във фейсбук виждал, че хората се настройват срещу него, защото вярвали, че правителството е направило \" \". \" \", неособено свързано обясни премиерът. Той разказа какви неприятности и арбитражни дела имал с енергоразпределителните дружества.   Сигурно е едно: чехите искат да напуснат България отдавна, защото става все по-трудно за бизнеса им у нас. Не ги интересува Гинка или руснаци дават парите. Важното е да ги получат и да приключат с българската сага, коментира експерт по енергетика пред Фрог нюз. Според него трудностите тепърва щели да започнат, тъй като част от специалистите в ЧЕЗ – България ще напуснат и Гинка Върбакова ще трябва да намери кой да ги замести, а това е почти невъзможно.   Всъщност задачата на Борисов е не да разкрие истината за мръсната сделка с ЧЕЗ, а как да прикрие връзките си с тези, които искат да го свалят, както са направили това през 2013 г. С което признава, че знае кои са го принудили да хвърли оставка тогава, както и че са му известни сегашните играчи.", "date": "2018.03.01", "title": "Българските служби не са проспали Гинка и ЧЕЗ, така е било наредено"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/379200-%D0%B4%D0%BE%D0%BB%D0%B0%D1%80%D1%8A%D1%82-%D0%B8%D0%B7%D0%BF%D1%80%D0%B0%D1%82%D0%B8-%D1%84%D0%B5%D0%B2%D1%80%D1%83%D0%B0%D1%80%D0%B8-%D0%BF%D0%BE%D1%81%D0%BA%D1%8A%D0%BF%D0%BD%D0%B0%D0%BB-%D0%BA%D1%8A%D0%BC-%D0%B5%D0%B2%D1%80%D0%BE%D1%82%D0%BE-%D0%B8-%D0%BF%D0%B0%D1%83%D0%BD%D0%B4%D0%B0", "text": "Дoлapът зaвъpши фeвpyapи cъc cъщecтвeн pъcт cпpямo eвpoтo и фyнтa cтepлинг и oтнocитeлнo cтaбилeн ĸъм дpyгитe ocнoвни вaлyти.   B чeтвъpт cyтpинтa oбщaтa вaлyтa ce тъpгyвa пo $1,2191 в cpaвнeниe c $1,2194 пpи зaĸpивaнe нa пpeдишнaтa cecия. Kypcът нa бpитaнcĸия пayнд днec cyтpинтa e $1,3757 cпpямo пpoтив $1,3760 дeн пo-paнo.     Зa цeлия пpeдишeн мeceц aмepиĸaнcĸaтa вaлyтa пocĸъпнa пo oтнoшeниe нa eвpoтo c 1,7% и cпpямo фyнтът cтepлинг c цeли 3%.     Зa eднo eвpo днec нa вaлyтния пaзap дaвaт 130,18 йeни пpи ĸypc 130,08 йeни в ĸpaя нa тъpгoвиятa в cpядa.   Япoнcĸaтa вaлyтa, пocĸъпнaлa пpeз фeвpyapи пo oтнoшeниe нa aмepиĸaнcĸaтa c 2,3%, cлaбo пoeвтинявa в пъpвия дeн нa мapт. Дoлapът днec cyтpинтa ĸaчвa ĸypca cи дo 106,78 йeни oт 106,68 йeни вчepa.     Дoлapoвият индeĸc ІСЕ, oтpaзявaщ динaмиĸaтa нa aмepиĸaнcĸaтa вaлyтa cпpямo ĸoшницa oт 6 ocнoвни cвeтoвни вaлyти, днec ce пoĸaчвa c 0,1%. Πpeз фeвpyapи пoĸaзaтeлят yвeличи cтoйнocттa cи c 1,7%, ĸoeтo e нeгoвoтo пъpвo пoĸaчвaнe oт oĸтoмвpи и нeгoв нaй-знaчитeлeн pъcт тo минaлия фeвpyapи нacaм.   Bнимaниeтo нa тpeйдъpитe днec e нacoчeнo ĸъм изĸaзвaнeтo нa нoвия шeф нa Фeдepaлния peзepв пpeд бaнĸoвaтa ĸoмиcия нa Ceнaтa. Kaзaнoтo oт Джepoм Πayъл във втopниĸ пpeд ĸoмитeтa пo финaнcитe в дoлнaтa ĸaмapa нa aмepиĸaнcĸия Koнгpec бяxa възпpиeти oт инвecтитopитe ĸaтo cигнaл зa пo-aгpecивнa мoнeтapнa пoлитиĸa. Toвa пpoвoĸиpa cпaд нa фoндoвитe пaзapи и yĸpeпвaнe нa дoлapa.", "date": "2018.03.01", "title": "Доларът изпрати февруари поскъпнал към еврото и паунда"}
{"url": "http://www.classa.bg/%D1%81%D0%BF%D0%BE%D1%80%D1%82/item/379190-%D1%83%D0%B5%D1%84%D0%B0-%D0%B2%D1%8A%D1%80%D0%BD%D0%B0-%D1%86%D1%81%D0%BA%D0%B0-%D0%B2-%D0%B5%D0%B2%D1%80%D0%BE%D0%BF%D0%B0", "text": "Отборът на ЦСКА ще играе в европейските клубни турнири през следващия сезон, ако се класира по спортен път за тях. Това става ясно от писмо, изпратено от Централата до БФС и до самия футболен клуб. Първи новината съобщи официалния сайт на \"червения\" клуб. В момента ЦСКА се намира на място в класирането, което им дава право на участие. Те са втори, с три точки пасив зад лидера Лудогорец, а освен това са на полуфинал за Купата.", "date": "2018.03.01", "title": "УЕФА върна ЦСКА в Европа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379191-1-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "86 пр.н.е. г. - Битка при Херонея (86 пр.н.е.): Римляните съумяват да превземат Атина.    317 г. - Константин I провъзгласява сина си Крисп за цезар в Сердика и го изпраща като префект на Галия.    1331 г. - Османският владетел Орхан Гази превзема Никея.    1462 г. - Френската благородничка Шарлот дьо Валоа, дъщеря на крал Шарл VII и неговата метреса Агнес Сорел, сключва брак с граф Жак дьо Брезе.    1555 г. - Нострадамус публикува книгата „Столетия\", съдържаща предсказания за събития от европейската история.    1562 г. - Във френския град Васи католици-екстремисти избиват над 1000 хугеноти, което е начало на Религиозната война в тази държава.    1565 г. - В Бразилия е основана колонията Рио де Жанейро.    1700 г. - В Швеция е въведен нов календар, известен като Шведски календар.    1803 г. - Охайо става 17-я щат на САЩ.    1841 г. - Атанас Иванов открива в Стара Загора взаимно училище, с днешно име СОУ „Иван Вазов\".    1845 г. - Президентът на САЩ Джон Тайлър приема законопроект с който САЩ анексира Република Тексас.    1848 г. - Германска революция 1848/49: Започва Мартенската революция в Баден с окупирането на сградата на баденския парламент в Карлсруе.    1859 г. - Експедицията на английския полярен изследовател Френсис Макклинток достига северния магнитен полюс.    1872 г. - В САЩ е открит Йелоустоун - първият национален парк в света.    1873 г. - Фирмата „E. Remington & Sons\" започва производство на първите пишещи машини за масова употреба.    1878 г. - Направено е първото зимно изкачване на връх Ането - най-високият връх в Пиренеите от Роже дьо Монт, Б. Куреж и Б. и В. Паже.    1879 г. - Положен е основният камък на Мавзолея-костница на руските войни в Разград от княз Александър Дондуков-Корсаков.    1881 г. (стар стил) - Убийството от първомартовци на руският цар и император Александър II.    1896 г. - Анри Бекерел открива радиоактивността.    1912 г. - Създадена е Военната академия „Георги Раковски\"    1912 г. - Американецът Албърт Бери извършва първият парашутен скок от самолет.    1921 г. - Съюзниците влизат в Германия, за да я принудят да плаща репарации след Първата световна война.    1932 г. - Основан е уругвайският футболен отбор Данубио от българските имигранти Мигел и Хуан Лазароф.    1932 г. - Създадена е марионетна държава Манджоу-Го от Япония в китайската област Манджурия, която просъществува до 15 август 1945 г.    1934 г. - Крайцерът Аякс е спуснат на вода.    1936 г. - Излиза първият брой на вестник Дневен Труд в София.    1936 г. - Излиза първият брой на списанието Боен подвиг, издавано от Обществото на кавалерите на ордена за храброст.    1941 г. - Втората световна война: Министър-председателят Богдан Филов подписва договора за присъединяване към Тристранния пакт, с което се слага край на политиката на неутралитет и Царство България става съюзник на Нацистка Германия.    1941 г. - В Нашвил (щата Тенеси) започва да излъчва първата УКВ радиостанция.    1943 г. - Подписана е Доломитската декларация.    1945 г. - Саудитска Арабия влиза във Втората световна война на страната на Съюзниците.    1946 г. - Английската централна банка е национализирана заради операция Бернхард.    1947 г. - Започва работа Международният валутен фонд.    1948 г. - Излиза първият брой на списанието Нова македонка.    1950 г. - Студената война: Клаус Фукс е обвинен в шпионаж в полза на Съветския съюз, който се състои в предаване на строго секретни планове на атомната бомба.    1954 г. - САЩ извършват опит с 15-мегатонна водородна бомба на атол Бикини в Тихия океан.    1954 г. - Националисти от Пуерто Рико атакуват сградата на Конгреса във Вашингтон, ранявайки петима членове на парламента.    1961 г. - Президентът на САЩ Джон Кенеди учредява Корпуса на мира.    1966 г. - Съветската космическа сонда Венера 3 се разбива на повърхността на Венера, ставайки първият обект с човешки произход достигнал повърхността на друга планета.    1966 г. - Основан е Централният институт по изчислителна техника.    1973 г. - Състои се премиерата на анимационния филм Паяжината на Шарлот.    1978 г. - Ковчегът с тялото на Чарли Чаплин е откраднат от швейцарско гробище, с цел да бъде искан откуп за него.    1980 г. - Открит е естествения спътник на Сатурн - Елена.    1982 г. - Спускаемият модул на съветския космически апарат Венера 13 достига повърхността на Венера.    1986 г. - Открит е естественият спътник на Уран - Жулиета - на снимки, заснети от апарата Вояджър 2.    1990 г. - Мамили е обявен за национален парк.    1991 г. - Състои се премиерата на американския филм „Дъ Дорс\"    1992 г. - Босна и Херцеговина провежда референдум за отделяне от Социалистическа федеративна република Югославия.    1996 г. - Изстреляна е космическата станция Фрийдъм.    1999 г. - Влиза в сила Отавската конвенция, която забранява използването, складирането, производството и трансфера на противопехотни мини и предвижда тяхното унищожаване.    2001 г. - Започва официално преброяване на населението в България.    2002 г. - В Испания излиза от обращение националната дотогава валута песета, която е заменена с евро.    2003 г. - Международният наказателен съд встъпва в длъжност в Хага.    2003 г. - Създадена е Комисията за финансов надзор на Република България.    2003 г. - Създадена е Службата за гражданство и имиграция на САЩ.    2007 г. - Закрита е Агенцията за чуждестранна помощ.    2007 г. - Балеарските острови получават автономен статут.    2008 г. - Образуван е Забайкалски край като субект на Руската федерация, след сливането на Читинска област и Агински-Бурятския автономен окръг.    2009 г. - Официално е открито Радио Видин - най-новият проект на Българското национално радио.  ", "date": "2018.03.01", "title": "1 март, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/379184-%D0%BA%D0%B0%D0%BA-%D1%82%D0%B5%D0%BB%D0%B5%D0%BF%D0%B0%D1%82%D0%B8%D1%87%D0%BD%D0%BE-%D0%B4%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D0%B8%D0%BC-%D0%BA%D1%8A%D0%B4%D0%B5-%D1%81%D0%B5-%D0%BD%D0%B0%D0%BC%D0%B8%D1%80%D0%B0-%D0%B8-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D0%B8-%D0%B4%D0%B0%D0%B4%D0%B5%D0%BD-%D1%87%D0%BE%D0%B2%D0%B5%D0%BA-%D0%B2-%D0%BC%D0%BE%D0%BC%D0%B5%D0%BD%D1%82%D0%B0", "text": "В живота има моменти, когато ни трябва да определим  с какво се занимава даден човек, къде е и с кого говори. С помощта на телепатията това е възможно , благодарение на описаната по-долу технология. Този метод може да се прилага и в по-широки аспекти. Дали  и защо това ви трябва,  решете сами. Това умение може да помогне в личния ви живот, в търсенето на изчезнали хора, в криминологията и просто за  забавление …     За да се определи това, което прави един човек в даден момент и да се разбере къде е,  трябва да се научите първо да се настройвате на излъчването или на вълните на този човек, и след това да се  потопите в тях достатъчно дълбоко, така че информацията и видението да бъдат по-точни. Тази дейност изисква време и евентуално дългогодишна практика. Но е известно, че ако човек е  решителен, непременно ще успее!     Започнете да се упражнявате с един или повече хора едновременно. Вземете например един от най-близките си приятели, защото така  ще бъде по-лесно да започнете да усещате личната вибрация на човека. Научете се да се чувствате присъствието му от  разстояние.     Като цяло, това изглежда така: когато се срещнете с някой човек, вие започвате да усещате  присъствието му. Тоест вие чувствате вътрешно  този човек,  чувствате неговите  вибрации,  усещате това, което се  излъчва от него.   Когато се срещнете с някой, винаги  чувствате фините му вибрации. Запомнете  това усещане за човека, запомнете го много ясно и дълбоко. Мислете така, сякаш този човек сега е близо до вас. Припомнете си аромата му, изражението на лицето, неговите мимики, глас, външен вид, лицето, очите, маниерите, и така нататък.. Като цяло настройте се на неговата вълна,  на фините му вибрации.     След това трябва да навлизате в това усещане все  по-дълбоко и по-дълбоко и ясно и отчетливо да  чувствате присъствието му. Така се обучавайте сами отново и отново, ден след ден, практикувайки това умение редовно.   Тренирайте, докато не достигнете до много отчетливо усещане за присъствието на този човек. Това е добър навик и той също така може да ви помогне да променяте самия човек и неговите мисли,  ще ви помогне да се научите на  телепатично внушение от разстояние. А това  винаги е ценно постижение и дава редица преимущества .     Сега, след като сте се научили да „улавяте“ вълната на човека (точно както настройвате  радиото си на дадена станция) или неговата вибрация, опитайте се да я задържите в ума си – съзнанието,  за 10 -15 минути.   Опитайте се да не се разсейвате с  нещо друго, не мислете, а просто задържайте самото усещане за човека. Това се нарича концентрация на съзнанието върху избрания обект. В йога  тази стъпка се нарича Дхарана или концентрация на съзнанието. Дхарана по същия начин води до интуитивно познание за същността на нещата. С този метод  можете да постигнете голямо и малко, живо и неживо. Всичко става постижимо благодарение на  тази безценна практика.     Задържайте, концентрирайте се  върху тази вибрация на човека,  потопете се в нея, но нищо не анализирайте, не фантазирайте, и не се опитвайте  да разберете нещата логично, а  просто чувствайте  и навлизайте в усещането още по-дълбоко и по-дълбоко. Просто влезте в този вибрационно- информационен канал, в това усещане. Постепенно ще започнете да забелязвате,  че във вашия разум спонтанно и неочаквано ще се появяват  мисли за това, къде точно сега е човекът, с кого  говори и т.н.       Учени  направиха сериозна стъпка към разкриване тайната на телепатията. С помощта на съвременно оборудване те  декодират мозъчните вълни на хора, а  след това   ги превръщат в истински думи.     С помощта на импланти и компютърна програма, изследователите от Университета на Калифорния    обработили сложните електрически сигнали от различни части на мозъка, след това ги  превръщали в подобие на език и после превеждали в думи. Резултатите от това проучване дават надежда, че пациентите с мозъчни травми или увреждания на речта може някой ден да са в състояние да „говорят“ чрез собствените си мисли.   Преди това експерти в областта на невропсихологията от Пасадена изучили „езика“, използван от мозъка на всеки човек, изпращайки вълни. Те използвали снимки на Мерилин Монро, Анджелина Джоли и Хилъри Клинтън и уникална компютърна програма.   Учените сравнявали импулсите, възникващи като отговор на изображения, звуци и миризми в 12-те участници в изследването и установили почти перфектни съвпадения.   „Подобните мисли заставят едни и същи клетки в главите ни да работят“ – казва авторът на изследването д-р Моран Сърф.     Освен това, експертите са започнали да съставят един вид карта, която показва всички части на мозъка, групите от неврони, отговорни за възбуждане при определени стимули. Тази схема, обработена чрез специална програма в близко бъдеще ще даде  възможност за визуализиране на мислите ни. В идеалния случай, те просто ще бъдат показани на екрана на компютъра.   В по-ранните експерименти с интерфейса „мозък-машина“, учените са постигнали значителен напредък в областта на практическата телепатия. Със силата на мисълта хората в експеримента управлявали  виртуални обекти на екрана на компютъра и дори заставяли роботизирана ръка да извършва прости движения.     Освен това с помощта на мониторинг на мозъка, учените са се научили да предвиждат действията на човека в продължение на няколко минути. Например, те обясняват, че за полицията ще бъде много полезно да  знае, какво планира да предприеме престъпник по време на въоръжена конфронтация.   Изследователите установили, че при анализа на сигнали, идващи от различни области на мозъка  могат да се предскажат намеренията на даден човек с достатъчно голяма точност.  Вярно е, че сигналите могат да се отчитат само секунда преди действието, но, например, в   битка и такива показатели могат да бъдат полезни.", "date": "2018.03.01", "title": "Как телепатично да определим къде се намира и какво прави даден човек в момента?"}
{"url": "http://www.classa.bg/%D1%81%D0%B2%D1%8F%D1%82/item/379183-%D0%BC%D0%BE%D1%81%D0%BA%D0%B2%D0%B0-%D0%BD%D0%B5-%D1%81%D0%BC%D0%B5-%D1%81%D0%B8%D0%B3%D1%83%D1%80%D0%BD%D0%B8,-%D1%87%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BF%D0%BE%D0%B4%D0%BE%D0%B1%D1%80%D0%B8%D0%BC-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81%D1%8A%D1%81-%D1%81%D0%B0%D1%89,-%D0%BE%D1%82-%D0%B4%D1%8A%D0%BB%D0%B3%D0%BE-%D0%B2%D1%80%D0%B5%D0%BC%D0%B5", "text": "\"Заплахите за нови санкции срещу Русия отразяват безсилието, неспособността на Вашингтон да започне да подобрява отношенията си с Москва\", заяви руският заместник-външен министър Сергей Рябков. Рябков посочи, че властите на САЩ са \"паднали в капана на едностранните, примитивни и неуспешни подходи\". И това се отнася не само до Русия, обясни той, а до различни области на дипломацията. Вашингтон няма оптимизъм за евентуално подобрение на отношенията с Русия, припомни заместник-министърът. \"Ние отдавна не сме сигурни за възможността за подобряване на отношенията със САЩ, но поне придружаваме тази констатация с повтарящи се потвърждения на нашата способност да работим по конструктивен начин, да предложим положителен дневен ред \", каза той. Отговорът на Русия на възможни нови санкции може да бъде даден по различни начини, предупреди той. Няма да има \"автоматизъм\" при избора на подходяща реакция. Много изявления на Вашингтон показват \"влошаването на външната политика\" на Съединените щати, каза дипломатът. Обвиняването на Дамаск или Москва за хуманитарната ситуация в Източна Гута е \"типично за онези, които разделят света на свои и останалите\", според руския заместник-министър Зад проблемите, които не позволяват да се даде приоритет на създаването на паузи и хуманитарни коридори, са не само бойците, но и сили в чужбина, които подкрепят антиправителствената опозиция в Сирия\". Посланикът на САЩ в Москва, Джон Хънтсман, заяви, че проблеми в отношенията между Москва и Вашингтон, винаги ще съществуват, а \"ние трябва постепенно да ги решаваме, без да изоставяме напредъка, постигнат в търговията, инвестициите и хуманитарните контакти\". Дипломатът изрази надежда, че отношенията между Москва и Вашингтон ще се подобрят през тази година.", "date": "2018.03.01", "title": "Москва: \"Не сме сигурни, че можем да подобрим отношенията си със САЩ, от дълго време\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379187-%D1%80%D0%B0%D0%B1%D0%BE%D1%82%D0%BD%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D0%B8%D0%B7%D0%BC%D0%B5%D0%BD%D0%B5%D0%BD%D0%B8%D1%8F-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BC%D0%B5%D0%B4%D0%B8%D0%B8%D1%82%D0%B5", "text": "Създава се работна група, която да изготви промени в действащото законодателство относно собствеността и финансирането на медиите в страната и тяхното разпространение, решиха министрите. Работната група трябва да предложи ясен механизъм за разкриване на крайния собственик на доставчика на съответната медийна услуга и източниците му на финансиране, отговорния държавен орган, който ще прилага механизма, както и размера на санкциите, в случай на неизпълнение на задълженията на адресатите на законопроекта. Тя трябва да предложи също законово допустим начин за сезиране от компетентен държавен орган на Комисията за защита на конкуренцията и да регламентира задължение на КЗК за периодично изготвяне на секторни анализи на медийния пазар в страната, обхващащи всички медии. В случай, че Комисията установи, че конкуренцията на медийния пазар е ограничена или нарушена, да бъде създаден механизъм за нейното възстановяване. В работната група по изготвянето на законодателните промени ще бъдат включени министрите на икономиката, на финансите и на културата и определени от тях експерти. На работната група се възлага в 14-дневен срок от приемането на това решение обосновано и мотивирано да сезира КЗК за извършване на секторен анализ на медийния пазар в страната, при който да се изследват неговите характеристики и структура, участниците, степента на пазарна концентрация, динамиката в сектора, нормативната уредба, саморегулациите и да бъдат направени изводи за състоянието на конкурентната среда.", "date": "2018.03.01", "title": "Работна група за изменения в закона за медиите"}
{"url": "http://www.classa.bg/%D1%81%D0%B2%D1%8F%D1%82/item/379185-%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B5%D0%BA%D0%B7%D0%B8%D1%82-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D0%B5%D1%81-%D1%81%D1%82%D0%B0%D0%B2%D0%B0%D1%82-%D0%BF%D0%BE%D0%B4%D0%B0%D0%BD%D0%B8%D1%86%D0%B8-%D0%BD%D0%B0-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0", "text": "Под звуците на “Бийтълс” чисто новите британски поданици се готвят да положат клетва за вярност към кралица Елизабет Втора и да се влеят в редиците на гражданите от Европейския съюз, надяващи се така да гарантират бъдещето си в Обединеното кралство след Брекзита.   В кметството в Излингтън (Северен Лондон) група хора, събрала се пред британското знаме “Юниън Джак” и портрет на кралицата, разговарят за крикет (един високо ценен в страната спорт) - признак за привързаността им към новата родина.     “Преди референдума (за ЕС от 23 юни 2016 г.) никога не бях мислила да взема британско гражданство”, обяснява 43-годишната испанка Алмудена Лара, служителка в благотворителна организация.   “Като европейска гражданка се чувствах у дома тук. Сега обаче, при цялата тази несигурност. . . Предвид това, че имам право на гражданство, беше по-сигурно да го направя”, допълва жената - майка на две деца, която живее във Великобритания от 19 години. Пред декември миналата година Лондон и Брюксел сключиха предварително споразумение, за да гарантират правата на около три милиона европейски граждани, живеещи в Обединеното кралство, и един милион британци, емигрирали в ЕС. Мнозина обаче не вярват на обещания и през 2017 г. 38 528 граждани на ЕС получиха британско гражданство - при едва 15 460 през 2016 г.   “Рано или късно вероятно щях да го направя”, казва при получаването на новия си паспорт 33-годишната датчанка Юлие Кверндруп, учителка по музика.   “Референдумът обаче ускори решението ми. Запитах се какво ще стане след пет, след десет години”, допълни тя.   Узаконяването на полученото британско гражданство става на церемония в районното кметство, на която кандидатът полага клетва за вярност към кралицата и обещава да спазва законите и да уважава демократичните ценности на страната.   Служителят по гражданското състояние в Излингтън Дион Гонсалвеш е решил да добави малко атмосфера, като пуска хитове на “Бийтълс”.   Работата му се състои главно в това да следи натурализираните лица да произнесат правилно клетвата.   Когато стига до обясняването на новите им права, той заговаря за множащите се призиви за второ допитване за Брекзит, отбелязвайки, че сега те ще могат да участват “в съвсем нов референдум”.   Гонсалвеш, южноафриканец с родители португалци, ръководи тези церемонии от 2005 г., макар самият той да е придобил гражданство през 2013 г.   Какво е спечелил от това? Възможността да носи чорапи със сандали!, шегува се той преди да добави по-сериозно: “Това означава, че тук имам своето място”.   Повечето молби идват от Индийския субконтинент и Тропическа Африка. Някои граждани на тези страни, но и от ЕС, са дошли във Великобритания, бягайки от родината си.   “Аз съм гей и израснах в страна, където не се чувствах в безопасност”, подчертава 36-годишният кипърски артист Георгиос. “Днес се чувствам в безопасност. Въпросът не е просто да съм британец, а да имам дом, където ме приемат”, казва той.   По правило, за да получат британски паспорт, кандидатите трябва да са живели в Обединеното кралство поне пет години. Самата процедура може да се окаже продължителна и скъпа (над 1300 лири, което прави около 1500 евро). Кандидатите трябва да положат също изпит под формата на тест по британска култура, което включва история, политика, спортове и дори британска кухня.   Андрей Мизарка, 26-годишен румънски компютърен инженер, току-що е получил гражданството си на церемония в Илинг, Западен Лондон. Той обаче не очаква особени промени от това, като се изключат облекченията за пътуване.   Младият мъж, живеещ във Великобритания вече повече от седем години, казва, че след референдума за Брекзита и бил обзет от “чувство за спешност”.   “Сега вече се чувствам като част от (британското) общество. Въпреки че така и не разбрах правилата на крикета…”, отбелязва той.", "date": "2018.03.01", "title": "Заради Брекзит: Граждани на ЕС стават поданици на кралицата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379186-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B0-%D0%BC%D1%8A%D1%87%D0%B5%D0%BD%D0%B8%D1%86%D0%B0-%D0%B5%D0%B2%D0%B4%D0%BE%D0%BA%D0%B8%D1%8F", "text": "Веднъж един монах на име Герман, връщайки се в своя манастир от поклонение, спрял да нощува в сирийския град Илиопол. Познат християнин го приел и му дал една малка стая, в която монахът прекарал нощта. Преди да легне, той дълго се молил. След това, като си починал малко, той отново почнал с глас да се моли и да чете Св. Писание. Той чел за страшния съд Господен, за вечния радостен живот, който ще бъде награда за праведниците, за вечните мъки, очакващи грешниците, и често прекъсвал четенето си с въздишки, сълзи и молитва.     До стаята, където се молел монахът, само през една стена, живеела една жена, известна в целия град със своята красота, голямо богатство и грешен, лекомислен живот. Тя се именувала Евдокия. С бляскавата си красота тя пленявала младите момци, получавала от тях богати дарове и живеела в грях, разкош и веселие, без да се грижи за душата си, мислейки само за радостите на временния живот.   Като се събудила през нощта, тя чула четенето и молитвата на Герман. Думите му за страшния съд и за вечните мъки дълбоко я развълнували и изпълнили душата й с безпокойство и страх. Тя вече не могла да заспи и сутринта рано повикала при себе си инока.   - Моля те - казала му тя, - разкрий ми цялата истина! Тая нощ аз чух твоето четене и душата ми е пълна със скръб. Ако е истина, че вечни мъки са определени за грешниците, то кой може да се спаси? - Нима ти никога не си чула за Христа и за страшния съд Господен? - запитал я Герман. - Ти от каква вяра си?   - Аз съм самарянка и по род и по вяра - отговорила тя - и това, което чух тая нощ, е съвършено ново за мене. Аз съм много богата; и това още повече усилва чоето безпокойство, защото в твоята книга е казано, че е трудно богатите да влязат в Царството небесно. Какво да правя тогава? Аз охотно бих дала съкровищата си, за да получа вечен живот. Но кажи ми, защо Бог тъй се отвращава от богатите?   Герман обяснил на Евдокия, че Господ не се отвращава от богатите, но че богатите, като се привързват с цялото си сърце към своите съкровища, често забравят Бога и се отвръщат от Него и че това именно осъжда Господ: \"Който честно е придобил богатство - прибавил той - и го употребява добре, като помни Бога и ближния, той не заслужава укор. Но който е придобил богаство чрез измама, кражба, грешни дела, несправедливост, и го употребява само за да угоди на себе си, такъв строго ще бъде осъден.\"   Тук Евдокия разказала на инока целия си живот и го молела да я научи, как да получи от Бога милост и живот вечен. \"Аз доброволно бих дала всичкото си богатство, за да се изкупя от вечните мъки - повторила тя. - А ти, отче светий, моли своя Бог да приеме моето богаство, а на мене да даде вечен живот!\"   - На Бога не е нужно твоето богатство - възразил инокът - и ти не можеш чрез него да се изкупиш. Раздай твоите съкровища на бедните. Това е угодно Богу! Но за де получиш милост от Него, ти трябва да се разкаеш за греховете си, да повярваш от все сърце, да измениш живота си и да се обновиш чрез светото кръщение.   Евдокия слушала с внимание думите на Германа. Той много й говорил за Божието милосърдие, за силата на покаянието, и я убедил да прати да извикат християнски свещеник, за да бъде покръстена от него. Учудил се свещеникът, когато видял кой иска това, понеже знаел, че Евдокия е голяма грешница. Тя паднала пред нозете му: \"Направи ме християнка, защото се убедих, че ако не стана християнка, ще бъда предадена на вечни мъчения. Но кажи ми, отче светий, наистина ли небесните радости са по-големи от земните? Нали на земята има много прекрасни работи, много злато и скъпоценни камъни, различни радости и наслади. Нима на небето още повече ги има?\"   - Докато ти не отвърнеш своя ум от съблазните на тоя свят - казал й свещеникът, - ти не можеш да помислиш за вечни блага. Забрави гордостта и веселието на земния живот, мисли за греховете си, моли Господа за прощение!   - Но, отче светий - казала грешницата, - ако аз се откажа от богатството и радостите на света, а небесни блага не получа, то положението ми няма ли да бъде най-окаяно? Мога ли да бъде уверена, че Бог ще ме приеме?   Свещеникът като видял, че в сърцето на Евдокия няма още вяра и любов към Бога, че то е само изпълнено със страх и земни помисли, не се съгласил да извърши св. Кръщение над нея, а я посъветвал да прекара седем дни в усамотение, пост и молитва. Той й обяснил главните истини на християнската вяра, говорил й за безграничното милосърдие на Бога, Който винаги е готов да приеме искрено каещите се.   - Постарай се да забравиш света - казвал й той, - не давай на ума ти да се разсейва, отгони страха и съмнението, за да не те отвърнат те от доброто начало. Насочи към Бога всичките си мисли и чувства и ти ще се убедиш в неизказаната милост Господня, защото в смирената молитва душата се примирява с Господа и божествената светлина й се явява. Снеми от себе си скъпоценните украшения, облечи се в прости дрехи; спомняй си за греховете си, моли Бога да ти помогне да се разкаеш и да започнеш нов живот и твърдо се уповавай на Него. Той е милосърден и благ; Той Сам отива да посрещне оня, който искрено желае да Го намери; Той се радава на покаянието на грешника.   Свещеникът си отишъл. Евдокия, като останала насаме с Герман, още много го разпитвала за живота на християните и за иночеството. След това и Герман си отишъл, като обещал на Евдокия да се моли за нея и да я посети пак след една седмица. Евдокия заповядала на слугите си да не пускат при нея никого през това време и се затворила в стаята си.   След седем дни Герман, съгласно обещанието си, дошъл при Евдокия. Тя била отслабнала и се изменила поради бдение и постоянна молитва. Но небесна радост сияела на бледото й лице и сърцето й било пълно с любов и упование. Господ Бог по своята неизказана благост укрепил нейната вяра чрез чудно видение, за което тя разказала на Герман.   - Мене изведнъж като че ли ме огря чудна светлина - казала тя - и ангел светъл и прекрасен, като ме взе за ръката, издигна ме от земята в небесния рай. Там хоровете на светите души ме посрещнаха радостно, като ме наричаха сестра. Но изведнъж страшният образ на дявола се показа във въздуха. Яростно скърцаше зъби и като се устреми към мене, стараеше се да ме изтръгне из ръцете на ангела. \"Тая ли душа искаш да въведеш ти в небесните чертози? - викаше той. Тя е прекарала животе си в грях; тя е служила и угаждала на мене, тя е моя!\"    Ангелът ме защищаваше и веднага чух от небето думи: \"На милосърдния Бог е угодно да дарува спасение на каещи се грешници. Нека тая душа извърши своя подвиг и Аз ще бъда с нея през всички дни на живота й.\" При тия думи дяволът изчезна и ангелът ме върна у дома и каза: \"Голяма радост е на небесата, когато грешник се покайва, защото милосърдният небесен Отец не желае да загине човешката душа, създадена с пречистите Му ръце по Негов образ. И ангелите се радват, когато видят човешка душа, украсена с правда и добродетел\". Като каза това, ангелът ме прекръсти и си отиде на небето.   Това чудесно видение изпълнило душата на Евдокия с пълна надежда в безпределната Божия милост. Всички нейни съмнения и колебания изчезнали и, изпълнена с пламенна любов към Бога, тя решила да посвети целия си живот на служене Богу. Тя приела св. Кръщение.    След това по нейна заповед събрали и поставили пред нея всичкото й имущество: злато и сребро, скъпоценни съдове, дрехи, украсени със злато и драгоценни камъни, бисери и разкошни накити. Тя помолила християнския свещеник да употреби всички тия съкровища за полза на църквата и за подпомагане на бедните. Като свикала робите си, тя ги наградила с богати дарове, пуснала ги на свобода и им казала: \"Аз ви освобождавам сега от кратковременното робство, а вие сами се постарайте да се освободите от вечното робство на дявола, като се обърнете към Господа. Той ще ви освободи съвършено, като ви направи Свои деца.\"   Като решила да започне нов живот според закона Господен, Евдокия помолила Герман да я отведе в една обител, където благочестиви жени служели Богу чрез непрестанна молитва, пост и трудове. Тя се поселила при тях и се молела дене и ноще, като оплаквала греховете си. Когато след известно време игуменката на манастира се поминала, Евдокия по общо желание на монахините била избрана на нейно място, защото със строгия си живот тя спечелила уважението на всички.   Между това в Илиопол твърде много жалеели за заминаването на Евдокия и скоро започнали преследване против нея. Те донесли, че всичкото богатство, събрано от нея в техния град, тя раздала на християните, които били считани за врагове на държавата. Повикали на съд Евдокия, но Бог й помогнал като й дал сила да прави чудеса, които убедили самия управител на страната, неговото семейство и множество народ в истината на християнската вяра.   Същото се случило, когато след няколко години новия управител я повикал на съд като християнка. През нощта срещу тоя ден Евдокия чула в съня си гласа на Господа: \"Стой твърдо във вярата, Евдокия! Дошло е времето да изповядаш Моето име. Не бой се, Аз ще бъда с тебе във всички твои страдания!\" Евдокия без страх изповядала вярата си пред управителя и била предадена на страшни мъчения. Тя ги понесла с непоколебима твърдост и след туй извършила чудеса, които обърнали управителя към Бога! Той паднал пред нозете на Евдокия, като се провикнал: \"Направи и мене християнин, защото велик е Бог, Когото изповядваш!\"   Оттогава Евдокия живеела спокойно в своята обител, обръщала мнозина в пътя на истинската вяра и достигнала дълбока старост. Когато римският император Адриан (117-138 г.) предприел гонение против християните, Евдокия била осъдена на смърт като разпространителка на християнската вяра. Тя била посечена с меч в 126 година.", "date": "2018.03.01", "title": "Св. преподобна мъченица Евдокия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379188-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%84%D0%B8%D1%86%D0%BE-%D0%BF%D1%80%D0%B5%D0%B7%D0%BB%D0%BE%D0%B6%D0%B8-1-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82", "text": "Словашкият премиер Роберт Фицо предложи награда от един милион евро за всеки, който разполага с информация за убийството на разследващия журналист Ян Кучяк, което шокира страната и бе осъдено от ЕС и САЩ, предаде BBC, цитирана от информационните агенции у нас. Това обяви премиерът на пресконференция. Кучяк и неговата партньорка Мартина бяха застреляни в дома им, намиращ се на 65 километра източно от столицата Братислава. Телата им бяха открити в неделя. Последната статия на Ян Кучяк от 9 февруари разследва подозрения за данъчни измами, свързани с луксозен апартаментен комплекс в Братислава, както и връзки с италианската мафия. Случаят около апартаментния комплекс доведоха и до протести през миналата година, с искане за оставка на министъра на вътрешните работи Роберт Калинак, заради негови бизнес отношения с предприемача Ладислав Бастернак, разследван за възможни данъчни измами. И двамата отричат каквото и да е престъпление. Словашката икономика процъфтява и жизнените й стандарти се повишиха рязко след присъединяването й към ЕС през 2004 г., но много словаци твърдят, че страната им все още не е в състояние да защитава върховенството на закона.", "date": "2018.03.01", "title": "Премиерът Фицо презложи 1 милион за информация за убийството на журналист"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/379189-%D0%B5%D1%81-%D1%89%D0%B5-%D1%80%D0%B5%D0%B3%D1%83%D0%BB%D0%B8%D1%80%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D1%81-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8", "text": "Заместник-председателят на Европейската комисия Валдис Домбровскис заяви, че институцията търси възможности да регулира търговията с криптовалути. Той допълни, че Европа трябва да живее в настоящето, но и да обръща внимание на произтичащите рискове, пише The Brussels Times. Криптовалутите, като известния биткойн стават все по-популярни сред инвеститорите и обикновения човек. Въпреки това употребата им в международната търговия крие рискове - стойността им не е гарантирана, което може да създаде спекулация. Също така е възможно да се използват по-лесно за пране на пари и други нелегални дейности. В тази връзка ЕК организира конференция, събирайки представители на сектора и експерти, за да обсъдят бъдещето на виртуалните валути. Домбровскис заяви, че те имат своите предимства и подчерта, че е важно Европа да приема иновациите, за да остане конкурентоспособна. „Въпреки това, рисковете не трябва да бъдат неглижирани. Европа представлява малка част от международния пазар за криптовалути. Трябва да работим със своите партньори от Г-20, за да защитим своите потребители\", коментира Домбровскис.", "date": "2018.03.01", "title": "ЕС ще регулира търговията с криптовалути"}
{"url": "http://www.classa.bg/%D1%81%D0%B2%D1%8F%D1%82/item/379182-%D1%81%D0%B4%D0%B5%D0%BB%D0%BA%D0%B8-%D0%B7%D0%B0-3-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0-%D0%B8-171,000-%D0%BE%D1%84%D0%B5%D1%80%D1%82%D0%B8-%D0%B7%D0%B0-%D0%BF%D0%BE%D0%BA%D1%83%D0%BF%D0%BA%D0%B0-%D0%BD%D0%B0-%D0%BF%D0%B5%D1%82%D1%80%D0%BE", "text": "На 20 февруари започна представянето на венецуелската криптовалута, Петро. До момента сделките за продажби, свързани с тази валута достигнаха повече от 3 милиарда долара, заяви президентът на Републиката, Николас Мадуро, цитиран от венецуелския вестник El Mundo.   Той разкри и други подробности, които позволяват да се види как се развива Петро - първата криптовалута в историята, подкрепена от природните резерви на една страна:   Валутата е получила общо 171,015 оферти за сертифицирани покупки (40.8% в долари, 6.5% в евро, 18.4% в ethereum, 33.8% в bitcoines и 0.2% в юани). Офертите са направени от 87 284 потребители (3,523 фирми и 83 761 лица). 127 държави участваха в предварителната продажба на Петро.   Освен това вестникът съобщава, че основната финансова агенция на Китай нарича Петро \"гениално и историческо творение\". \"Петро прекъсва с липсата на кредитни котви в цифровите валути и подкрепя кредитирането с нефт, природен газ и злато\", заяви Международната група за кредитен рейтинг на Китай Dagong. Агенцията също така прецени, че Петро може да бъде \"положителен прецедент и пример за това как да се коригират съществуващите недостатъци на международната парична система\".   Южноамериканската страна прибегна до иновацията, за да преодолее трудната икономическа ситуация, пред която е изправена, поради финансовото задушаване, чрез налагането на санкции от САЩ от 2015 г. За тази цел венецуелското правителство създаде криптовалута, подкрепена от петролните запаси на страната.", "date": "2018.03.01", "title": "Сделки за 3 милиарда долара  и 171,000 оферти за покупка на Петро"}
{"url": "http://www.classa.bg/%D1%81%D0%B2%D1%8F%D1%82/item/379179-%E2%80%9E%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BC%D0%B5-%D0%B3%D0%B8-%D0%BE%D1%82-%D0%B3%D0%BE%D0%B4%D0%B8%D0%BD%D0%B8%E2%80%9C", "text": "Докато Източна Гута е сцена на въоръжени сблъсъци от началото на гражданската война в Сирия, през последните седмици това предградие на Дамаск се превърна в основен фокус на международната общност, поради сериозно влошаване на хуманитарната ситуация в тази област, контролирана от терористи и обсадена от правителствените сили.   Два дни след приемането на резолюция 2401 на Съвета за сигурност на ООН, бе обявено хуманитарно примирие в Източна Гута. Всеки ден от 9:00 до 14:00 часа се открива хуманитарен коридор, за да могат цивилните граждани да напуснат района. Терористите, от своя страна, побързаха да се опитат да осуетят примирието, като започнаха атаки на този път, за да се опитат да предотвратят евакуацията.   Докато се опитва да облекчи бедствената ситуация на цивилните в анклава, в медийното пространство все още изобилстват обвинения срещу Дамаск и Москва, основаващи се на невярна информация, а от другата страна на конфликта, истинските виновници за трагедията, дори не се споменават в коментарите.   На 20 февруари терористите започнаха мащабна атака срещу предградията на Дамаск, предизвиквайки отговор от правителството на Ал Асад. От същия ден в западните медии започнаха да се разпространяват фантастични данни за цивилните жертви на Гута.   \"Колкото по-неспокойно се чувстват джихадистите, толкова по-голяма е ескалацията на истерията. Същият пропаганден сценарий, който съпътстваше операцията на сирийските правителствени войски в Халеб, се повтаря,\" заключават специалистите.   Според анализаторите, в тази област работят членове на Белите каски, които си сътрудничат с терористите и служат като източник на \"добре платена дезинформация\". Според тях \"в Източна Гута има само болници, срещу които сирийското правителство стреля\", докато присъствието на \"няколко хиляди непримирими милиции\" се премълчава. В същото време, друг елемент на ситуацията в Източна Гута, който \"не трябва да се обсъжда, споменава, или дори признава\" от западните медии, е наличието на '' бунтовници \"/\" терористи \"/\" ислямисти \"/\" въоръжена опозиция \"\". И това, въпреки че борците на Джабхат ан-Нусра в района, са част от оригиналното движение на Ал Кайда, извършили престъпления срещу човечеството в САЩ през 2001 г. и винаги готови да си сътрудничат с ислямската държава в Сирия \".   \"Тези въоръжени групи са любопитно отсъстващи, когато изразяваме възмущението си от кръвопролитията в Гута\", обяснява Робърт Фиск, специален кореспондент в Близкия изток.   Няма западни журналисти, които да ги интервюират \"защото тези защитници на Гута щяха да ни отрежат главите, ако опитахме или посмеехме да влезем в обсаденото предградие. А в изображенията, които получаваме не може да се види нито един въоръжен мъж.\"   \"Снимките от Гута, не съдържат нито един кадър за съществуването на тези въоръжени мъже. Те не се споменават в коментарите за страданията на цивилни, с изключение на термина \"контролиран от бунтовниците\".   \"Кой уби в последните 24 часа шест цивилни, оставяйки още 28 ранени, в центъра на Дамаск, контролирани от правителството? Може би призраците\", пита британският журналист, който осъжда лицемерието на западната позиция пред тази трагедия.   \"Как можем да обвиняваме, когато не се занимаваме с въоръжената ислямистка опозиция срещу Ал Асад (в този момент не говоря за ИД), нито се опитваме да договорим собствено прекратяване на огъня, дори с помощта на Русия? В края на краищата ние сме въоръжавали тези хора в продължение на години!\" - припомня Фиск.", "date": "2018.03.01", "title": "„Въоръжаваме ги от години“"}
{"url": "http://www.classa.bg/%D1%81%D0%B2%D1%8F%D1%82/item/379180-%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0,-%D1%80%D0%B0%D0%B7%D0%B1%D0%B8%D0%BB%D0%B0-%D0%BC%D1%80%D0%B5%D0%B6%D0%B0%D1%82%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BA%D0%BE%D0%BA%D0%B0%D0%B8%D0%BD", "text": "Посланикът на Русия в Буенос Айрес Виктор Коронели разказа за съвместната операция между руските и аржентинските разузнавателни служби, която завърши с разбиването на мрежа за внасяне на наркотици в Европа.   Посланикът каза, че \"разследването все още продължава\" и подчерта, че мястото, където са намерени наркотиците, \"не е седалището на посолството, а пристройка, друга сграда, собственост на посолството\".   Дипломатът каза, че през 2016 г. посолството е получило информация, че в пристройката \"има или могат да бъдат намерени някои предмети, принадлежащи на трети страни, които не са от посолството\". Коронели припомни, че след като получил тази информация, дал инструкции да се проверят всички помещения на сградата.   \"В резултат на прегледа, намерихме тези 12 куфара, които изглеждаха подозрителни и когато отворихме един от куфарите, открихме подозрително вещество\", каза той. \"Тогава, когато намерихме куфарите, преди да ги отворим, не говорихме за наркотици, нямахме представа какво има вътре\", добави Коронели.   Посланикът поясни, че когато станало ясно, че веществото е кокаин, той се е свързал с неговите началници в Москва и е било взето решение \"да докладва това заключение на Министерството на сигурността на Аржентина за провеждане на разследване и съвместна операция\".   Руският посланик обясни, че \"за да се избегнат евентуални изтичания\" той лично се е обадил на аржентинския министър на сигурността Патрисия Булрич и се е срещнал с нея същия ден.   Според Коронели на тази среща - на която присъствали и представители на руската Федерална служба за сигурност - бе решено да продължи операцията, за да се пресече \"коридора за доставка\" на западноевропейските пазари. \"Беше взето решение не само за конфискация и елиминиране на този наркотик, този товар, а за разкриване и разбиване на цялата мрежа от трафиканти \", обясни посланикът. \"Ето защо операцията беше много съвместна, много затворена, защото ако имаше някаква изтичане, това би могло да разруши всичко\", добави той.   Дипломатът подчерта, че е бил \"в постоянен контакт\" с аржентинския министър на сигурността и че благодарение на тезисъвместни усилия плановете на трафикантите са провалени.   Коронели подчерта високото доверие, което съществува между Москва и Буенос Айрес, \"защото без това би било невъзможно да се осъществи това сътрудничество между специалните служби на нашите държави\". В същия смисъл, Булрич каза, че доверието, създадено между Аржентина и Русия по време на операцията за разбиване на канала за доставка на кокаин, \"позволи да се разбие престъпната организация. Това доверие предлага много големи възможности за работа с Русия\".", "date": "2018.03.01", "title": "Руският посланик в Аржентина с подробности за операцията, разбила мрежата за трафик на кокаин"}
{"url": "http://www.classa.bg/%D1%81%D0%B2%D1%8F%D1%82/item/379172-%D0%BC%D0%BB%D0%B0%D0%B4%D0%B8%D1%82%D0%B5-%D1%81%D0%B0%D1%83%D0%B4%D0%B8%D1%82%D1%86%D0%B8,-%D0%BF%D1%80%D0%B8%D0%BD%D1%86%D1%8A%D1%82-%D0%B8-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0", "text": "            \"Добре дошли в Лас Вегас!\", написа един потребител в Туитър след като беше обявено, че кралството ще се сдобие със собствен, национален турнир по покер. Победителят ще получи награда от 270 хиляди долара.   Идеята предизвика смесени реакции в социалните мрежи - едни я смятат за абсурдна, други са загрижени за упадъка на религиозните нрави. \"Значи стигнахме дотам, да легализираме една игра, която дори и без паричните залози е забранена. Бог да ни пази\", четем в един от коментарите. Други пък гледат по-прагматично и дори се интересуват от условията на турнира.     Саудитска Арабия се модернизира и в културно отношение. Престолонаследникът Мохамед бин Салман има големи планове, за което той загатна още през миналата година: организираните в цялата страна над 2 хиляди културни прояви привлякоха 8 милиона посетители. Програмата за тази година е още по-амбициозна: предвидени са 5 хиляди културни мероприятия, а в столицата Рияд започва строителството на голяма опера.     В Саудитска Арабия се извършва истинска културна революция. Жените в кралството се радват на нови придобивки: вече имат право да гледат футболни мачове на стадионите и дори да шофират. В началото на годината пък за първи път от 35 години насам в Рияд имаше прожекция в киносалон. Друг е въпросът, че беше показан безобиден анимационен филм за деца. Това може би е знак за връщането на едно отдавна забравено удоволствие, и най-вече за това, че наложените след съдбовната 1979 г. строги ограничения в културата вече вървят към своя край.   Три големи събития през 1979 година белязаха идеологическото и политическо развитие на региона: в Иран аятолах Хомейни свали шаха и поведе ислямската революция; Съветският съюз нахлу в Афганистан и така предизвика появата на силна джихадистка съпротива; в Саудитска Арабия пък ислямистки бунтовници, целящи свалянето на управляващата династия, щурмуваха Голямата джамия в Мека и взеха много заложници, след което кралското семейство разбра, че в бъдеще ще трябва да се съобразява с религиозните хардлайнери и да им прави отстъпки.   Реклама за проекта \"Визия 2030\" на принц Мохамед бин Салман   Престолонаследникът знае, че трябва да осигури повече културни развлечения на младите хора в страната. Все пак 60 процента от саудитското население са хора под 30 години. \"Съзнаваме, че сегашният културен живот не отговаря нито на нарасналите потребности на саудитските граждани, нито на проспериращата ни икономика\", пише Мохамед бин Салман в проекта си за културно развитие, наречен \"Визия 2030\". Той предвижда през следващите 10 години да бъдат заделени 65 милиарда долара за култура, което ще създаде 22 хиляди нови работни места. Особено важно е това на фона на нарастващия риск от безработица сред младите хора в страната.     Туризмът също ще бъде насърчен: през следващите години саудитското кралство иска да привлече 50 милиона туристи в страната, без да се броят поклонниците в Мека. През октомври миналата година Бин Салман покани американски инвеститори на разговори в Рияд, вкл. шефа на компанията William Moris Endeavor Ари Емануел. След срещите той заяви, че в Саудитска Арабия ще бъдат организирани голям брой културни и музикални събития, кулинарни фестивали и изложби. По думите му, най-хубавото на проекта \"Визия 2030\" е, че той си поставя дългосрочни цели.     Зад решетките: лирикът Ашраф Фаяд   Живеещата в Берлин саудитска правозащитничка Холуд Бариадах смята, че с амбициозната си културна програма саудитското правителство всъщност иска да подобри имиджа на страната на Запад. \"Ако тези 65 милиарда долара бъдат дадени за развитие на културата, това ще бъде добре за гражданите на Саудитска Арабия. Как обаче правителството смята да убеди уахабитите, които са против всякакво религиозно обновление?\", пита тя в интервю за ДВ и заключава, че двете страни няма да постигнат компромис.   Другата страна на въпроса са човешките права. Хората в Саудитска Арабия, и най-вече жените, страдат от това, че са с орязани права. Още повече това важи за творците. Много от тях, които не залагат на развлечението, а държат на просвещението и критиката, са в затворите.    Такъв е например случаят с блогъра Раиф Бадауи, който критикува много предпазливо (според западните представи) господството на уахабитите. Или пък с поета Ашраф Фаяд, син на палестински бежанци, който заради критични спрямо исляма стихове първоначално беше осъден на смърт, а после присъдата беше променена на 8 години затвор.", "date": "2018.03.01", "title": "Младите саудитци, принцът и културата"}
{"url": "http://www.classa.bg/%D1%81%D0%B2%D1%8F%D1%82/item/379173-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8,-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B8-%D0%BC%D0%B0%D1%84%D0%B8%D1%8F%D1%82%D0%B0", "text": "            Пазарът Баларо в Палермо на остров Сицилия предлага всичко, което човек би могъл да очаква в един южноиталиански крайбрежен град: прясна риба, плодове и зеленчуци. Тук обаче не всичко е италианско: около щандовете има африкански фризьорски салони и арабски ресторанти, както и забрадени жени, които продават ориенталски подправки. Католическият пастор Енцо Волпе познава почти всички хора на пазара - както местните, така и мигрантите.      Берлускони иска да екстрадира 600 000 мигранти   Преди 30 години неговата църква „Св. Киара\" първа в Италия отвори вратите си за чужденците и техните деца. По онова време в Сицилия пристигаха предимно сезонни работници от Бангладеш. Днес на острова идват най-вече млади мъже от африканските държави, разположени южно от Сахара.   \"Тонът в предизборната кампания за парламентарните избори на 4 март е твърде суров\", казва пастор Волпе. \"Притеснява ме това, че както левите, така и десните инструментализират миграцията, за да печелят гласове\", казва той. Според него, политиците би трябвало да възприемат мигрантите като ресурс вместо като заплаха. \"След насилието, което преживяхме в Мачерата, рискуваме да се концентрираме твърде много над проблемите, свързани с интеграцията и расизма, и да забравим онова, което ни свързва, да забравим съвместния живот с тези хора.\" Пасторът има предвид нападението срещу група тъмнокожи отпреди три седмици, извършено от десен екстремист в италианското градче Мачерата. Шестима мигранти бяха тежко ранени.   Пастор Волпе иска да опази мултинационалния характер на Палермо   Силвио Берлускони, медиен магнат и вече четири пъти премиер на Италия, няма право да се кандидатира за изборите - тъй като е съден заради укриване на данъци. Въпреки това той остана председател на основаната от него партия \"Форца Италия\", която той рекламира усилено през последните седмици. След стрелбата в Мачерата той се появи в една от своите телевизии и нарече нелегално пристигналите мигранти в Италия \"социална бомба със закъснител, която може да избухне по всяко време\". Освен това обеща на зрителите да бъдат екстрадирани 600 000 мигранти, в случай че неговият алианс, в който освен \"Форца Италия\" („Напред Италия\") влизат още \"Братя италианци\" (Fratelli d'Italia) и крайнодясната \"Северна лига\"( Lega Nord\"), успее да спечели властта. Малко след телевизионната изява на Берлускони допитванията отчетоха леко повишаване на преднината на алианса.   \"Ако човек следи предизборната битка по телевизиите, ще си помисли, че Италия няма други проблеми, освен чужденците\", казва Сюлейман Бангура. 25-годишният мъж от Гвинея е пристигнал в Палермо през август 2017. В момента учи италиански език в едно езиково училище, създадено от доброволци. \"Някои кандидати злоупотребяват с темата \"миграция\", за да печелят гласове. Това ме тревожи\", казва Бангура.   Ада Теренги застава твърдо зад миграционната политика на Силвио Берлускони. Тя участва за първи път в битката за място в италианския парламент и иска да спечели своя избирателен окръг - град Палермо - за „Форца Италия\". \"Не водим кампания срещу мигрантите, точно обратното!\", казва Теренги. Според нея, повечето нелегални мигранти всъщност се чувствали нещастни в Италия и искали да се върнат по родните си места. Затова било правилно да се залага на екстрадиране и силен граничен контрол.   Според Ада Теренги, завръщането на Берлускони на италианската политическа сцена се дължи на неговия успех като бизнесмен. „Политиката на строги икономии, водена от сегашното лявоцентристко правителство, силно засегна много италианци без да доведе до очаквания успех. Въпреки дългия период на лишения държавният бюджет все още не е саниран\", твърди кандидат-депутатката. \"В миналото Берлускони многократно е доказвал своите умения. Ние в Сицилия, а и в другите краища на страната, залагаме на него заради целеустремеността му и страстта, с която се отдава на политиката\", допълва тя.   Ада Теренги се надява на успех на Берлускони   Дясноцентристкият алианс на Берлускони вече спечели местните избори в Сицилия през ноември 2017. Те бяха смятани за тест преди парламентарните избори, които ще се проведат на 4 март.   „Многобройните афери на Берлускони също се дължат на неговия успех като бизнесмен\", твърди кандидатката от неговата партия. Преди години предполагаемата връзка на Берлускони с малолетна проститутка го изпрати на съд. \"Жените търсят близост с него, тъй като той разполага с голяма власт. Неговият успех е просто впечатляващ, а със своите умения той може да направи още много неща за Италия \", казва Теренги.   Обратно към пазара Баларо в Палермо. В късните часове на деня, когато търговците на риба и зеленчуци вече са прибрали стоките си, пазарният площад се превръща в сцена на нелегални сделки. Тук се продават наркотици, фалшификати на маркови продукти и контрабандна стока. Твърди се, че в това е замесена и сицилианската мафия. \"Преди 40 години Палермо беше световната столица на мафията\", казва кметът на града Леолука Орландо. Неговото работно място е само на две пресечки от пазара. „Мафията още я има, но тя загуби много от предишното си влияние\", казва той.   Леолука Орландо: \"Берлускони е удобен за мафията\"   Орландо, който управлява града с малки прекъсвания от 1985 насам, цял живот се е борил срещу организираната престъпност. \"Не казвам, че Берлускони е мафиот, но неговият политически стил на 42119003практика обслужва мафията.\" Според кмета, криминалните групировки извличат ползи от поведението на Берлускони – от склонността му за бързи сделки и незачитането на традиционните държавни структури.   Силвио Берлускони обаче е популярен сред търговците на пазара Баларо. \"Когато Силвио управляваше, всичко беше по-добре. При него имаше повече работа\", казва един от тях. \"Берлускони може да ни спаси. Със сигурност ще гласувам за него. Който има достатъчно, краде по-малко, ако разбирате какво имам предвид\", казва друг. Онези от търговците, които са обзети от разочарование, се броят на пръсти. \"Няма значение за коя партия ще гласуваме. Нищо няма да се промени\", казва един от тях.   Без значение какъв ще е изходът от тези парламентарни избори: пастор Енцо Волпе ще продължи да защитава мултинационалния характер на своя квартал. \"Нашите християнски ценности не ни позволяват да дискриминираме и изключваме хората. Призовавам политиците да дадат шанс на всички хора тук.\"", "date": "2018.03.01", "title": "Берлускони, мигрантите и мафията"}
{"url": "http://www.classa.bg/%D1%81%D0%B2%D1%8F%D1%82/item/379176-%D0%B5%D0%BA%D0%B8%D0%BF%D0%B0%D0%B6-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%BE%D1%81%D0%BB%D0%B5%D0%BF%D1%8F-%D0%B8-%D0%B8%D0%B7%D0%BC%D1%80%D1%8A%D0%B7%D0%BD%D0%B0%E2%80%9C-%D0%BD%D0%B0-7-000-%D0%BC-%D0%B2%D0%B8%D1%81%D0%BE%D1%87%D0%B8%D0%BD%D0%B0", "text": "Екипажът на двуместния американски самолет Boeing EA-18G Growler претърпя сериозни наранявания, дължащи се на замръзване на самолета по време на полета, когато системата за контрол на температурата в кабината се провали, съобщава Defense News.   Наскоро съобщеният инцидент настъпил на 29 януари, когато военният самолет бил на височина от 7 600 метра и на 100 километра южно от град Сиатъл, САЩ. Самолетът е летял от Военновъздушната база на остров Уидби (Вашингтон) към Военновъздушната база на Китайското езеро (Калифорния).   По време на полета температурата вътре в кабината изведнъж спаднала до -30 градуса и в нея се формирала мъгла. Инструментите и прозорците се покрили със слой лед, оставяйки екипажа почти напълно \"сляп\", според източници, запознати с инцидента.   Тези условия принудили пилота и офицера по електронна война, който го придружавал, да използват скалата на Гармин, за да проследят курса и височината си, а контролите на въздушното движение предавали инструкции на екипажа.   Накрая, военните успяли да доведат самолета обратно на остров Уидби, въпреки че изчерпали резервите от авариен кислород в края на полета. Членовете на екипажа са получили тежки мехури и изгаряния по ръцете си, според вътрешния доклад на флота. Един от тях е приет в болница. Военноморските сили се опитват да определят причината за инцидента.", "date": "2018.03.01", "title": "Екипаж на американски военен самолет \"ослепя и измръзна“ на 7 000 м височина"}
{"url": "http://www.classa.bg/%D1%81%D0%B2%D1%8F%D1%82/item/379174-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%86%D0%B0%D1%80-%D0%BC%D1%8A%D1%87%D0%B5%D0%BD%D0%B8%D0%BA-%D0%BD%D0%B8%D0%BA%D0%BE%D0%BB%D0%B0%D0%B9-ii,-%D0%BE%D1%82-2002-%D0%B3-,-%D0%B7%D0%B0-%D0%BD%D0%B5%D1%80%D0%B0%D0%B4%D0%BE%D1%81%D1%82%D0%BD%D0%BE%D1%82%D0%BE-%D0%B1%D1%8A%D0%B4%D0%B5%D1%89%D0%B5", "text": "През последните години сред православните се разпространи убеждението, че нашата пазена от Бога Русия е застрахована от предстоящите, или поне от крупни, сътресения. Че по някакъв свръхестествен начин у нас ще настане демокрация и либерализация, ще се яви православен господар, ще се утвърди дългоочакваната монархия, и всички ние ще избегнем бедите и катастрофите, които са приготвени за останалия безбожен отстъпнически свят.  Че уж и нас, разбира се, ще ни поразтресе треската, но ще се разминем с минимални щети. А после, когато цялата планета ще трепери в обятията на антихриста, Русия ще отвоюва свободата си, ще се утвърди, като православна империя и благополучно ще дочака Второто Пришествие на Спасителя.     Православният цар е първообраз на яздещия на бял кон: “Погледнах, и ето, бял кон, и на него ездач с лък, и даде му се венец; и излезе той, като победоносец, за да победи” (Откровение 6; 2 ). Така, ние се надяваме, заобикаляйки страданията и болките, безболезнено да се издигнем в царството Небесно, и да приемем вечните, напълно заслужени венци.    Но, изглежда, Господ ни е приготвил, преди очакваната радост, не малко очистителни сътресения, защото все още сме далече от това, да сме достойни за очакваните венци. Нас ни очаква малко по-друг сценарий за развитие на събитията, различен от очакванията, в които на всички нас, така ни се иска да вярваме. И аз, като автор, навярно, не бих рискувал да напиша това, за да не навлека на себе си и на моите събеседници, упреци в прелест, ако не го правех, като послушание към самия Цар – Мъченик.      Защото именно той задължи всички, които ще имат отношение към разпространението на тази информация, изцяло да изпълнят своя дълг. И аз, като вярно чадо на нашата майка – църквата, и поданик на Императора, не се осмелявам да не се подчиня на царя – Мъченик, за да не си навлека Божия гняв. Да ми прощават братята и сестрите, ако поколебая вярата им в скорошното безболезнено избавление от мъките на близкото бъдеще.    През нощта, от 28 февруари, до 01 март, 2002 г. на Андрей Евстигнеев Анатолиевич, по време на лек сън, му се явил самият Мъченик и му показал, какво ни очаква пред прага ни. И изпълнявайки разпореждането на Царя, да оповести на вярващите видяното, той разказал всичко на своя духовен йерей Андрей Коврижни от Рязанската епархия, а той привлече мене, като журналист, за подготвянето на материала. Но преди дословно да възпроизведем откровението, ще кажем няколко думи на самия Андрей и за немаловажните събития, предшествали това явление.   Евстатиев е на 45 години и има 5 деца. Работи като главен художник в една полиграфическа фирма, която държи под наем офис в издателство “Московская правда”, занимаваща се с издаване на литература, в т.ч. и православна. Между другите, били издадени и произведения, като “Размишления за Божествената литургия на Н. В. Гогол” и “Руската идеология и новото хилядолетие”, а също и няколко книги за последния Цар. Андрей е църковен човек, по благословението на Рязанския Митрополит Симон Касимовски, и периодично олтарничи в селската енория в село Сабурово, Касимовски район, където настоятел е о. Андрей Коврижни, комуто помага при извършването на требите. Още повече, че както твърди самият художник, предвид много високото си образование и многото си безсъдържателни, до тогава, знания, дълго не възприемал мъченика Николай, за светец, като все се колебаел и съмнявал. И Господ, проявявайки особена милост, го вразумил с удивителни събития.   Първото станало на 13 декември 2001 г. в деня на паметта на Апостол Андрей. Тогава Андрей, силен и напълно здрав човек, бивш десантчик, участвал в боеве с китайците и афганските душмани, внезапно отпаднал. Влязъл в кабинета на началника, за да поиска домашна отпуска, седнал на стола пред бюрото му, привел се и… умрял.   – Пред мен се появи сребрист кръг, който започна стремително да се стеснява, – спомня си художникът. – Появи се сребристо-синкав коридор, през който ме понесе нагоре. Аз ясно осъзнах, че съм умрял. Не беше ме страх, само ми беше жал за семейството ми. Там, в яркото и златисто-синкаво-зеленеещо се, лазурно пространство, с цвят, приличащ на редките старинни икони, ме посрещнаха шестима светозарни същности – с прекрасни лица и ръце-крила. Те ги отпуснаха, протегнаха ги към мен и приеха душата ми.    Аз почувствах неземно блаженство и радост от неизразимата любов, която изхождаше от тези същества. Всичките ми страхове, отчаяния и изживявания за земното, мигновено изгубиха значение, като безсмислени и нищожни. Цялата ни земна любов, не е любов, а по скоро – самолюбие, в сравнение с небесната. При което всичко беше абсолютно реално. След това чух глас: “Ти си нужен на земята, твоят път не е завършил. Иди и изпълнявай своя дълг”. И след миг – продължи Андрей – се оказах в кабинета на началника, откъдето и започнах пътешествието си.    Само че на тавана, от където видях потъмнялото си тяло, с отметната глава, което беше придобило сиво-зелен цвят. Около него, като опарени, кръжаха моите колеги; кой звънеше в Бърза помощ, кой просто изживяваше случващото се. Всички, освен мене, бяха много уплашени. А аз се чувствах нормално, доколкото това бе възможно в моето положение. И категорично не исках да се връщам в това чуждо и гадновато тяло, към което изпитвах крайно отвращение, особено към усмивката, която стоеше на лицето ми. Еди сътрудник, отпускайки ръката ми, произнесе: “Андрей умря, не диша, и сърцето не бие”.  Де да знаеха, че съм по-жив, отколкото преди! Но така или иначе, пропуснах мига, когато съм влязъл в тялото си, все едно съм гол, в мръсно, чуждо палто. И веднага почувствах, как от него се отдели доста много воняща слуз, по цялата кожа. И ми стана крайно срамно и противно за поведението ми, през целия ми предишен живот. Полетът напълно ме промени, за един миг. Аз се “приземих” съвсем друг човек.   Смъртта продължила само минута и нещо, и си отишла, без последствия за здравето. На другия ден Андрей отишъл на работа, като че нищо не е било, физически абсолютно нормален. Но съвършено променен духовно. Преминал през толкова благодатния опит, той напълно се изменил, променяйки жизнените си ориентири и ценности. Сега въобще не се бои от смъртта, от загуба на средства, не се стреми към печалба, нито към светските “радости от живота”, и води по-задълбочен и по-внимателен живот. Той знае, че тукашният живот, съвсем не е животът, за който трябва да губи отпуснатото му време.   Не много преди откровението, Андрей, заедно със споменатия вече свещеник, прекарал няколко напрегнати дни. Той служел с отец Андрей в Сабурово, после участвал във вграждането на камък във фундамент на храма, строен в Рязан, в памет на Царя-мъченик, вече втори в тази епархия. А после в Москва помагал за устройването сина на отеца в детска клиника. И в същата нощ се стоварил на леглото, буквално като без крака, устремен към неведомото. А сега да му дадем пак думата:   Ето каква е удивителната и благодатна история, която разбира се не ще е по душата на повечето хора… Тя въобще не противоречи на нашите очаквания за възстановяване в Русия на православната монархия. Но трябва да разберем, че това е възможно, само след описаните изпитания, когато според обещанията на преподобния Серафим Саровски всичко ще завърши с възцаряването на антихриста над всички страни в света, освен Русия, която ще се слее в едно цяло с другите славянски страни и ще състави грамаден океан, пред който ще са в страх другите земни племена. И това е толкова вярно, както две и две са четири…    Но в началото ни предстои да преживеем катастрофа. И сега трябва да не се отпускаме, предвкусвайки възстановяването на монархията, а да се готвим за тежките изпитания. Как? За това каза Царят: да идем в глухата провинция, да създаваме общини, да събираме съмишленици, да се запасяваме с провизии, гориво и лекарства… За което остава съвсем малко време, почти хич.   Трудно е да се каже, кой именно град е бил във видението на Андрей – Питер или Москва. Но така или иначе, и двата града, според пророчествата, ги очаква незавидна съдба. Първия, както твърдят, ще загине без следа, и на негово място ще се разлее море, а столицата, казват, ще се провали в земята.   Още през ноември 2000-та година йеросхимонах Рафаил (Берестов) в лична беседа ми каза, че възстановяването на Русия ще стане, само след гонения на православните християни и последната световна касапница. Царят ще се появи, като “противовес на антихриста”, който в това време ще се възцари в света. Как именно ще стане това, описва прислужникът на преподобния Серафим Саровски, Н. Л. Мотовилов, в писмо до Господаря Император Николай II: “…но когато Земята Руска се раздели, и едната страна явно остане с бунтовниците, а другата явно застане зад Господаря и Отечеството, и Святата ни Църква, А Господаря и цялата Царска Фамилия, Господ опази с невидимата Си десница, и даде пълна победа на грабналите оръжие за Него, за Църквата, за благото и неразделността на Страната Руска, – тогава няма толкова кръв да се пролее, колкото, когато правата, зад Господаря застанала страна, победи и излови изменниците, и ги предаде в ръцете на Правосъдието, тогава никого няма да изпратят в Сибир, а всички ще накажат, и ето тогава ще се пролее още повече кръв, но тази кръв ще е последна, очистителна кръв, защото след това Господ ще благослови “люди Своя” с мир и ще превъзнесе рог на Своя Помазанник Давид, “раба Своего”, Мъжа по сърцето Му…”   Царят дълго ще удържа Русия – самата тази пустиня, от антихриста, където ще се крие жената от врага: “И бяха дадени на жената две крила от голям орел, за да отлети в пустинята, в своето място, за да се скрие от лицето на змея, и там се хранеше в продължение на време, времена и половин време” (Откр. 12, 14).    Напомняме, че сега герб на Русия е именно Византийският орел, който трябва да пази жената. А жената е самата Филаделфийска (Православна) църква, за която е писано: “И както ти запази словото с Моето търпение, така и Аз ще те запазя от години на изкушения, които ще дойдат за цялата вселена, за да изпита живеещите на земята” (Откр. 3; 10). То ест, ще огради Господ нашата църква от гнета на антихриста, ще я направи непристъпен стан: “И излязоха на широката земя и обкръжиха стана на светиите и града възлюбен. И се спусна огън от небето, от Бога, и ги погълна” (Откр. 20: 8, 9).   Тук е важно да разберем, че под църква, съгласно ученията на отците, трябва да разбираме, не задължително, цялата съвкупност от йерарси, клирици и миряни, а тези, които няма да приемат духа на антихриста, в никакъв вид, било екуменизмът, “религиозната толерантност” или глобализма, с всичките му прелести, ЕГН-то, пластмасовите карти, щрих кодовете, чиповете и другите идентификатори. А повредените православни християни, според пророчества на гръцки старци – монаси, ще станат жертва на последната световна война, която ще е самият този пламък, в който ще изгорят изсъхналите безплодни клони.   Кога ще се разрази световният пожар, само на масоните е известно      Датата навярно е посочена в техните документи и протоколи. Но лично в мен, след прочитането на емоционалния разказ на Андрей, остана убеждението, че това ще се случи много скоро, много по-скоро, отколкото мислех, планирайки да доживея без война, поне до края на текущата година.   Прикрито говореше за това и монахинята Алипия (Голосеевска), която предсказа Чернобилската катастрофа, но в отговор получи насмешки. Нашето най-близко бъдеще тя описваше така: “Това ще е, не война, а наказание на народите за гнилото им състояние. Планини мъртви тела ще лежат, но никой няма да се заеме да ги погребва. Планините и хълмовете ще се разпаднат , ще се изравнят със земята. Хората ще бягат, от място, на място. Щ има много безкръвни мъченици, които ще пострадат за Православната Вяра. Войната ще започне на празника на апостолите Петър и Павел. Ще лежите: там ръка, а там крак. Това ще се случи, когато изнесат трупа (на Ленин) от мавзолея”.   Въпросът с трупа, разбира се, рано или късно ще се реши. Но празникът на Петър и Павел е на 29 юни, а майката монахиня твърдеше, че ще е през ноември. Това дълго предизвикваше недоумение, докато 2000-та година не бе прославен ликът на новомъчениците. И действително, на 2 ноември ние отбелязваме ден в памет на свещеномъченика Петър и дякона Павел, убити 1937 г….  (Наистина, годината не е посочена) Остава само да се молим и да се надяваме, че бедата няма да се разрази над нас още през близките месеци.   Завършвайки материала, съм длъжен да добавя и за знаковите събития, случили се след беседата с Андрей. Заедно с отеца, в същия ден, те заедно излезли с кола в Касимов. И по пътя тяхната кола по чудо не била разбита от насрещен Камаз, който идвал на таран. Колата им излетяла от пътя и се приземила в полето, но Господ ги запазил – и двамата се отървали само с леки удари и с повреден ауспух. Така дяволът мъстял за разгласяването на плановете му. В къщи ги чакала голяма радост и утешение. Свещеникът Андрей “случайно” открил сборника номер 16 “Сербский крест” и там, на последната страница за първи път видял иконата с Царското семейство, в бели одежди. – Те бяха точно такива! – възкликнал той.   А под иконата пишело, че при рисуването на тази икона, художничката Татяна чула мъжки глас: “Кажи за Апокалипсиса”! Ще отбележим, че същото това изображение, пред което атонският йеромонах Нифонт получил изцеление от тежък астматичен пристъп, също “случайно” се намира в Рязанската Свето-Николаевска богоработилница, където се строи храм на Светите Царствени Мъченици.  ", "date": "2018.03.01", "title": "Предупреждение на руския Цар-мъченик Николай II, от 2002 г., за нерадостното бъдеще"}
{"url": "http://www.classa.bg/%D1%81%D0%B2%D1%8F%D1%82/item/379175-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%E2%80%9C%D1%87%D0%BE%D0%B2%D0%B5%D1%88%D0%BA%D0%B8-%D0%BF%D1%80%D0%B0%D0%B2%D0%B0%E2%80%9D-%D0%B2-%D0%BA%D0%B0%D0%BD%D0%B0%D0%B4%D0%B0", "text": "        Когато Джордан Питърсън, професор от университета в Торонто, публикува вече известния си видеоклип в YouTube, в който подробно обясни отказа си да използва полово неутрални местоимения, активистите се възмутиха. Полово неутралните лица имат право да бъдат приемани и зачитани, заявяват протестърите, и Питърсън трябва да използва език, съобразяващ се с тези права. Тези протести онагледяват това, което малко активисти или политици открито ще признаят: „Човешките права“ вече са игра с нулев резултат. Предоставянето на права на някои хора означава отнемането им от други.   Сенатът прие Законопроект C-16 – един проект на правителството на либералите, с който към основанията за дискриминация в канадския закон за правата на човека се добавят „полова идентичност или израз“. Законопроект C-16 отчасти бе поводът за видеото на Питърсън. Законът се прилага по отношение на субекти на федералното законодателство (включително летища, банки, военни и федерално регулирани отрасли на промишлеността), докато еквивалентните провинциални кодекси се прилагат към останалите области на лични и търговски дейности (включително повечето работни места, училища, университети, болници и т.н.). Повечето провинции наскоро добавиха същите или подобни термини към своите разпоредби за дискриминация.   Малко канадци осъзнават колко сериозно тези закони нарушават свободата на словото. Комисията по правата на човека на Онтарио заяви в контекста на еквивалентни разпоредби в Кодекса за правата на човека на Онтарио, че „отказът да се назоват транс хора с избраното от тях име и лично местоимение, които съответстват на тяхната полова идентичност … може да бъде дискриминация, когато се осъществява в социалното пространство, защитено от закона, включително заетост, жилищно настаняване и услуги като образование“.   С други думи, ако не използвате избраното от дадено лице местоимение – „ze“ ( , „zir“ ( , „they” („те“) или някое от множеството други потенциално възможни думи, ще имате проблем с комисията. Това, от своя страна, може да доведе до заповеди за поправителен труд, извинение, „превъзпитание“ по маниера на Съветския съюз, глоби и затвор поради неуважение към съда в случай, че продължавате да не спазвате това. Тази опасност е точно това, за което Питърсън предупреди в своето видео и за което го подиграваха, че само внася паника.   Правата на човека бяха замислени като избавление. Те защитаваха хората от потисническата държава. Целта им бе да предотвратят произволните арести и задържания, изтезанията и цензурите, поставяйки ограничения на правителството. Капацитетът на държавата да приеме тези „отрицателни права“ бе неограничен, тъй като те изискваха само хората да бъдат оставени на мира.   Но свободата от намеса е толкова демоде. Модерните права на човека овластяват. Ние се намираме насред една културна война, в която човешките права се превърнаха в оръжие за нормализиране на ценностите на социалната справедливост и за делигитимизиране на конкурентните вярвания. Тези права се прилагат срещу други хора, за да се ограничат техните свободи.   Свободата на изразяване е традиционно, негативно човешко право. Направлявайки изразяването, държавата създава заплаха от контрол върху нашите мисли. Принудителното слово е най-крайното нарушение на свободата на словото. То слага думи в устата на гражданите под заплахата от наказание, ако те не се съобразят с него. Когато словото е просто ограничено, поне можете да запазите мислите си за себе си. Принудителното слово заставя хората да казват неща, с които не са съгласни.   Законопроект C-16, подобно на провинциалните кодекси за човешките права, не споменава конкретно словото. Поддръжниците на Законопроект С-16 в Сената се втурнаха бързо да отрекат, че законодателството ще упражни принуда върху езика. В изказването си пред комисията по правни и конституционни въпроси на Сената министърът на правосъдието Джоди Уилсън-Рейбоулд категорично отрече, че законопроектът би наложил употребата на полово неутрални местоимения. Има причини да се съмняваме в нейната искреност.    Първо, комисиите по правата на човека казват друго. Заедно с трибуналите по правата на човека те упражняват първичен контрол върху смисъла и прилагането на разпоредбите на кодексите – нещо, което министърът на правосъдието трябва да знае. Комисиите по правата на човека не са неутрални разследващи органи, а застъпници и представители с експанзивни програми. За разлика от съдилищата и правителствата, които имат незначителна роля при тълкуването на тези разпоредби.   Второ, сенаторът Доналд Плет предложи изменение на законопроекта, което щеше да разясни, че целта на законопроекта не е налагане на употребата на конкретни местоимения. Министърът категорично отхвърли това, както и либералите и най-„независимите“ сенатори. Всъщност, подобно на провинциалните си аналози, Законопроект С-16 ще предостави на трансполовите и полово неутралните лица възможността да диктуват начина, по който останалите хора се изразяват.   Някои сенатори изразиха мнението, че принудителната употреба на полово неутрални местоимения била приемлива, защото обръщението към лица с предпочитаното от тях местоимение е основателно. Тази позиция отразява дълбокото неразбиране за ролята на словото в едно свободното общество. Въпросът е не дали изисквания начин на изразяване е „основателен“. Ако даден закон принуждава хората да казват „здравей“, „моля“ и „благодаря“, този закон би бил тираничен, не защото „здравей“, „моля“ и „благодаря“ не са приемливи неща, а защото държавата е продиктувала съдържанието на частния разговор.   Традиционните отрицателни човешки права дават на хората свобода да се представят така, както желаят, без да се страхуват от насилие или възмездие от другите. Всеки може да упражнява тези права, без да ограничава правата на другите. Не е точно така при новите човешки права. Вие очаквахте ли да решите какви ще бъдат вашите собствени думи и нагласи? Ако е така, то правата на човека не са на ваша страна.   Бел. ред. – Негативните човешки права изискват въздържане от действие. Абсолютните отрицателни права ползват всички и са противоставими на всеки и държавата не само трябва да се въздържа от действия,които ги накърняват ,но и е длъжна да възпре всеки да извърши подобни действия.   В Канада има федерално законодателство, което се прилага в цялата държава и закони на отделните провинции, които могат да се различават от федералните.    ", "date": "2018.03.01", "title": "За новите “човешки права” в Канада"}
{"url": "http://www.classa.bg/%D1%81%D0%B2%D1%8F%D1%82/item/379177-%D0%B2-%D1%81%D0%B0%D1%89-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%BD%D0%BE%D0%B2%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%B2%D0%BE%D0%B9%D0%BD%D0%B0", "text": "Решението на Путин «да издаде заповед за провеждането на тайна кампания за дестабилизацията на президентските избори в САЩ» на Запад се възприема като «рисковано, дори чудато», пише Гидеон Рахман за Financial Times.   Както твърди той, ако се погледне върху ситуацията «през призмата на руската история», то мисълта, че политическата система на противника може да се разруши с помощта на операция на разузнавателните служби съвсем няма да се стори странна — «в СССР, на когото някога с вяра е служил господин Путин, са се извършвали точно такива операции».     Както припомня журналистът, по време на Първата световна война немските власти са помогнали за връщането на болшевишкия лидер Владимир Ленин от емиграция в родината му, защото са знаели, че той е бил за мир между Германия и Русия, надявали са се «да дестабилизират царския режим и да извадят Русия от войната, което и се случило».   От онова време изминало столетие, но Путин, решавайки да подкрепи Тръмп на изборите, се е ръководил от същите мотиви, както и немците в миналото: на руския лидер не му харесваха санкциите, наложени над Русия във връзка с «анексията» на Крим през 2014 година, пише авторът, а курсът към подобни мерки той свърза със съперницата на Тръмп Хилъри Клинтън, при това знаеше, че Тръмп е за сближаване с Русия, разсъждава Рахман.   Според журналиста, руският президент трябвало да извлече още един, по-глобален урок от историята, но не като се обръща за пореден път към СССР, а към неговата гибел.   «По време на студената война Съветският блок и Западът се подготвяли за военен сблъсък — към някакво кулминационно танково сражение в равнините на Централна Европа, а може би дори и към катастрофален взаимен удар с ядрено оръжие, — пояснява журналистът. — Но в крайна сметка победителите и победените били определени практически без нито един изстрел.   Съветската система се разпаднала отвътре, пише авторът.   Главното условие за победата в този случай била не военната сила на която и да е от страните, а нейната вътрешна издръжливост».   Според Рахман, в сраженията за влияние и власт между САЩ и Русия, а също между Китай и ЕС през 21 век определящ фактор ще бъде не «външната сила», а вътрешната издръжливост.   Но, макар до неотдавна да изглеждало, че в подобно съперничество САЩ могат спокойно да разчитат на победа — защото «основното преимущество на Запада е в пораждането на демокрацията, законността и стабилността, а също в превъзхождащите икономически показатели», — в епохата на Тръмп мисълта за това, че САЩ са по-стабилни, отколкото противниците му, вече не важи, убеден е журналистът.      ", "date": "2018.03.01", "title": "В САЩ е възможна нова гражданска война"}
{"url": "http://www.classa.bg/%D1%81%D0%B2%D1%8F%D1%82/item/379178-%D1%81%D0%B5%D0%B2%D0%B5%D1%80%D0%BD%D0%B8%D1%8F%D1%82-%D0%BF%D0%BE%D0%BB%D1%8E%D1%81-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-%D0%B0%D0%BD%D0%BE%D0%BC%D0%B0%D0%BB%D0%B8%D1%8F%D1%82%D0%B0-%D0%BD%D0%B0-%D0%B0%D0%BD%D0%BE%D0%BC%D0%B0%D0%BB%D0%B8%D0%B8%D1%82%D0%B5", "text": "Докато Европа е засегната от студена вълна, арктическата зона записва непрекъснати температури над нула градуса, което според експертите е безпрецедентна аномалия.   Притокът на топъл въздух към Северния полюс и съседните райони докара температури с 35 градуса над нормата този месец. Гренландия тази година, вече е отчела 61 часа положителни температури, което е три пъти повече от обичайното, съобщава The Guardian.   Тези температури в Гренландия са по-характерни за май, отколкото за февруари. Най-северната точка на острова, нос Морис Джесуп, регистрира температура 6,1 градуса по Целзий над нулата миналата неделя, а средната температура за февруари е -20.   Най-голямата грижа на природозащитниците е, че глобалното затопляне ерозира полярния вихър, мощните ветрове, които преди това изолираха ледения север.   Статистиките за този месец са описани от метеоролозите като \"шокиращи\", \"странни\" и \"луди\".   \"Това е аномалия на аномалиите\", казва Майкъл Ман, директор на Научния център на Държавния университет в Пенсилвания (САЩ).   Изследователят подчерта, че Арктика \"изпраща ясно послание\", тъй като това е референтна точка за порочния кръг, причинен от човешкото влияние върху климата.", "date": "2018.03.01", "title": "Северният полюс отбелязва \"аномалията на аномалиите\""}
{"url": "http://www.classa.bg/%D1%81%D0%B2%D1%8F%D1%82/item/379181-%D0%BC%D0%B0%D1%80%D0%BA%D1%81-%D0%BF%D1%80%D0%BE%D0%B3%D0%BD%D0%BE%D0%B7%D0%B8-%D0%B7%D0%B0-21-%D0%B2%D0%B5%D0%BA", "text": "     Мнозинството от нас някога са чували, че този радикален икономист предсказва неизбежната смяна на капитализма с комунизма, но ние често не разбираме защо Маркс е смятал, че това неизбежно ще се случи. В произведенията на Карл Маркс (много от които той написал още преди Гражданската война в САЩ), се съдържат описания на някои аспекти от съвременния капитализъм – от великата рецесия, започнала през 2008 г., до iPhone 5S , намиращ се в джоба ни. По-долу, предоставяме няколко факти от живота през 2014., които са предсказани от Маркс, преди повече от век, при анализа на капитализма.     Ключовият аспект в учението на Маркс е тъкмо хаотичната, склонна към кризи, природа на капитализма. Маркс твърди, че неограниченият стремеж към печалба, рано или късно, ще застави компаниите да автоматизират работните места и да започнат все по-голямо и по-голямо производство на стоки, като едновременно с това занижават работната заплата, докато, в края на краищата, работниците няма да са в състояние да закупят продукта на труда си. Без всякакво съмнение, в нашата съвременната история, от Великата рецесия, до икономическия балон на интернет-компаниите, можем да открием признаци на това, което Маркс нарича „фиктивен капитализъм”, т.е. такива финансови инструменти като облигациите или сделки с кредитни неустойки. Ние произвеждаме ли произвеждаме, докато не остане никой, който да може да купи продукцията ни.      Развитието на този цикъл наблюдаваме и до момента: Простичко казано – именно това и стана причина за краха на пазара на недвижимостта през 2008 г. Нарастващото през десетилетията неравенство доведе до съкращаване на доходите, което застави много от бедните американци още по-дълбоко да потънат в дългове. Когато същите тези ипотечни длъжници масово престанаха да погасяват задълженията си по изплащане на кредитите, фасадата на двореца рухна както и предсказваше Маркс.     Маркс предупреждаваше за склонността на капиталистите да внушават, че стоките, които хората следва да закупят, са особено ценни, въпреки че това могат да са по същество ненужни стоки и услуги, така че с времето ще се стигне до следното: потребителят ще стане „изобретателен и пресметлив роб на нечовешки, изтънчени, неестествени и измислени желания”. Това е твърде язвителна, но точна характеристика на съвременните американци, които се наслаждават на невероятен разкош и постояно изпитват потребност да придобиват нови и нови вещи. Да вземем, например, iPhone 5S, който си купихте.    Нима той е наистина по-добър от iPhone 5, който си купихте миналата година, или iPhone 4S, който си купихте по-миналата година? Помислете над това, каква е тази ваша потребност – истинска или мнима ? В същото време, докато много китайци се разболяват от рак, заради електронните отпадъци, глобалните корпорации разгръщат мащабни рекламни кампании, призоваващи ни към унищожаване на напълно годните за употреба стоки, без каквито и да са причини. Ако Маркс би видял всичко това, със сигурност би кимнал снизходително с глава и би се подсмихнал.     Размислите на Маркс за свръхпроизводството, го довеждат до предсказване на явлението, което сега наричаме глобализация , т.е. разпространение на капитализма по целия свят в търсене на нови пазари. „Постоянната потребност към разширяване на пазара, за да се продаде продукцията, принуждава буржоазита да плъзне по цялото земно кълбо.” – пише Маркс. – „Навсякъде тя е длъжна да се внедри, навсякъде се разполага, навсякъде прави връзки помежду си.” Макар днес тези идеи да изглеждат очевидна истина, Маркс ги изрича още през 1848 г., т.е. 100 години преди началото на глобализацията. Той не само точно предсказва това, което ще се случи през 20 век, но обяснява също и причините за явлението: непрестанното търсене на нови пазари и евтина работна сила, а също и постоянната потребност за придобиване на нови ресурси – това са чудовищата, който трябва непрекъснато да бъдат хранени.     Класическата икономическа теория твърди, че конкуренцията е естествена и способна на самозапазващо се съществуване. Но Маркс предсказва, че цялата икономическа власт, в края на краищата се стреми да се съсредоточи в ръцете на малък брой корпорации-монополи, които са готови да се бият помежду си. Това, вероятно, е звучало твърде странно в края на 19 век.    Както пише историкът Ричард Хофщадтер, „тогава американците смятаха за естествено имуществото да се разпредели между всички, а политическата власт да се децентрализира”. Но вече през 20 век, посочената от Маркс тенденция започна стремително да се засилва и да се утвърждава. Семейните магазинчета започнаха да се изтласкват от хипермаркетите-монополисти, (такива като Walmart), на мястото на местните малки банки дойдоха световните банки, – такива като J.P. Morgan Chase, а малките фермерски стопанства изчезнаха под натиска на селскостопански корпорации като Archer Daniels Midland.   Техническият свят също се превръщаше все повече и повече в един централизиран свят: големите компании поглъщаха малките фирми толкова бързо, че свят да ти се завие. Политиците вече твърдят, че са останали само трохи от малкия бизнес. Някои от политиците продължават да приемат твърди антимонополни закони. Но всички разбираме, че големият бизнес ще остане редом до нас, при това – по всяка вероятност завинаги.     Маркс твърди, че работната заплата ще бъде държана ниска от „резервната армия на труда”, което се обяснява от класическите икономически закони: капиталистът винаги ще иска да плаща за труд колкото се може по-малко, което е най-лесно да се направи, когато има твърде много незаети работници. Тогава, според анализа на Маркс, може да се каже, че при рецесия, високото равнище на безработица няма да позволи нарастване на заплатите, независимо от резкия ръст на печалбите: хората ще бъдат толкова притеснени от безработицата, че просто няма да искат да напуснат работата си, колкото и да са ужасни условията на труд.    Дори авторитетният Wall Street Journal предупреждава: „В последно време, в американската икономика се промъкват някои марксистки идеи. Корпоративната печалба стремително се увеличава, ръстът на производителността позволява на компаниите да укрепват, но това не помага по никакъв начин за намаляване на гигантската армия от безработни”. Явлението се обяснява с факта, че работниците се страхуват да изгубят работните си места и затова не могат да диктуват условията си пред работодателите-капиталисти. Без съмнение, най-подходящото време за справедлив ръст би настъпил само когато имаме „пълна заетост” , т.е. безработицата да падне толкова, че работниците да могат да заплашват работодателите с напускане на работното място и намиране на нова работа.     Маркс не е бил прав за много неща. Но повечето от творчеството му се фокусира върху критика на капитализма, а не върху предложение за това с какво да го замени, което го остави отворено за неправилно тълкуване от безумци като Сталин през 20-ти век. Но трудовете му все още обясняват нашия свят по адекватен начин. Когато Карл Маркс в „Манифест на Комунистическата партия” призовава за прогресивно подоходно облагане, в света няма все още нито една държава, която би могла да направи това. Сега, в света, практически не останаха държави, в които да не се прилага прогресивно подоходно облагане.    То се превърна в един от инструментите, с които САЩ се борят срещу неравенството на доходите. Така Маркс и неговата критика на моралните принципи на капитализма, а също и ярките прозрения за последствията от капитализма в исторически контекст, са достатъчно актуални и днес, за да се върнем отново към него, или за да решим най-накрая да го прочетем.   Както пише Робърт Хайлброунър: „Ние се обръщаме към Маркс не защото той е непогрешим, а защото е неизбежен”. Днес в света има главозамайващо богатство и безнадеждна нищета. В ръцете на 85-те най-богати хора на земята има повече пари, отколкото в ръцете на 3-милиардната армия от бедняци.      ", "date": "2018.03.01", "title": "Маркс: прогнози за 21 век"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379170-%D0%BD%D0%B5-%D0%B5-%D1%81%D0%B0%D0%BC%D0%BE-%D0%B3%D0%B8%D0%BD%D0%BA%D0%B0", "text": "              Има едни такива сайънс фикшън сюжети, където около теб се разхождат досущ реални хора, само че някои от тях се оказват роботи. За да ги различиш, трябва да откриеш примерно миниатюрен контакт за зареждане на тила. По-опитният зрител се усъмнява още от прекалено безпогрешното им поведение, овладения тон, липсата на всякакви по-дълбоки емоции извън зададената програма.     Всъщност основното занимание на медийните анализатори е такова: наблюдавайки поредния \"сериал\", да коментират в реално време: \"Този май не е истински, зад него стои онзи, а зад онзи пък - еди-кой си\". Публичният живот се слива с конспиративните сюжети: нищо не е каквото изглежда и дори най-незначителните факти са част от голямата логическа верига. Разбирате защо публиката загуби вкус към собствено политическата проблематика, защо скандалите се оттичат в медийната канализация и вече няма ляво, няма дясно; просто разконспирирането на маските стана толкова интересно, че другото бледнее.     Забележителното е, че тук не става дума просто за някаква национална параноя; самата реалност е построена така, че да ни държи в непрекъснато състояние на подозрителност. Вземете пресния случай с г-жа Гинка Върбакова. Тя каза, че притежава 100 милиона лева, около 120 милиона би следвало да извади от джоба си утре, за да привлече заеми за финансиране на проект за 600 милиона (20%), което значи че притежава още повече.    Това за България е сериозно богатство - оказва се обаче, че ние не знаем нищо за нея. Тя не е в класациите на някакъв български \"Форбс\", не я интервюират иначе жадните за разкошен живот жълти медии. Върбакова се оказва един анонимен мултимилионер - малко като Корейко от \"Златния телец\", който води живот на скромен съветски труженик.   Можем само да гадаем кой стои зад сделката за ЧЕЗ - дали Христо Ковачки,  руско-грузинска офшорка, самият Бойко Борисов... Съвсем скоро национал-популистите прокараха безумния си закон за бурките с аргумента, че хората у нас трябвало да ходят с открито лице. Съгласен! Не ги смущава обаче това, че не 20 обидени жени от Пазарджик, а най-богатите българи крият лицата си.   Подобен номер ни бе изигран с ТЕЦ Варна, преди това с Булгартабак; не разбрахме и кой точно стои зад ликвидацията на неудобната за властта телевизия BiT. Професионално лице под наем на име Георгиус от Кипър ще застроява Пирин - ако рече да съсипва природата, ще хванем на босия опинците, както вече сме правили. Самият премиер заяви, че зад него вероятно стои Цеко Минев, въпросният бизнесмен обаче отрече - и юридическият съспенс беше отложен за следващата серия.   Най-вбесяващото във всичко това е твърдението, че всичко е законно - например законно е някакви хора да крият лицата си зад офшорки. С ушите си чух как г-н Симеонов (приватизирал патриотичната идея) каза, че в тях няма нищо лошо, това се правело \"за да се икономисат данъци\".    Дали го пише в тефтерчето на Левски, не помня. Офшорната идея обаче не просто удря в сърцето на националния ни интерес - тя превръща в маскарад самото ни публично пространство. А кой знае защо кръстоносците от похода срещу либерализма днес обичат да пропускат тази най-уродлива негова рожба. Е да, по-лесно е да громиш бежанци или пък интерсексуални хора, отколкото могъщи бизнес интереси, които монополизират държавата.   Самата тайна, с която е обвеяно богатството през последните десетилетия, подкопава същината на демокрацията. Защо трябва да се знае, че аз съм явен собственик на апартамента си и професията ми да е ясна за всички, а онзи, от когото зависят хиляди българи, да се крие? Разбирам полицията да пази в тайна какъв откуп са платили родителите за отвлечено дете, но какво има за криене в една голяма сделка, в това коя точно банка ще я финансира или откъде си спечелил парите си?    В чужбина непрекъснато чета за това колко пари са платили за каква компания, в гордата ни татковина обаче все опираме до търговска тайна, преминаваща в омерта. Обяснението, че бизнесменът се страхува от лоши хора, които ще научат колко е богат и ще го шантажират, ни взима за балъци. Защото престъпниците едва ли чакат да се информират от телевизията.     Работата е в това, че онези, които всъщност ни управляват, са емигрирали от света ни. Парите им - заровени по острови на съкровищата, децата - в Швейцария, телата - в затворени комплекси. С нас взаимодействат сурогатите, направлявани дистанционно. И това - на фона на една симулирана от медиите действителност, в която сякаш се водят дебати по важни теми, например колко часа да се учи Вазов в 11 клас. Неслучайно въпросът #КОЙ не слиза от социалните мрежи вече пет години: зад него се крие ужасът от внезапното усещане за загуба на реалност.   Класическият капиталист е в центъра на публичността - с каретата си, с цилиндъра, с благотворителните балове. Пак го мразят, но поне е там, част от общността, която експлоатира, част е от нея. Новата технология на господство се състои в това, че повелителите на капитала все по-често просто отсъстват.    Събират се някъде в тесни кръгове, управляват дистанционно, замитат следите си. Нали си го представяте: вместо да протестират за по-големи заплати, работниците първо трябва да се помъчат да разберат кой точно трябва да им плати тези заплати. И всичко е законно, защото тъкмо такива закони сме позволили да се приемат. Ако пък кажете: дай да променим тия пусти закони и да забраним офшорките, ще кажат - да ама това ще съсипе бизнеса, защото ще ни отнеме конкурентно предимство. Молчать, не рассуждать!       Лично мен ме е страх, че ако не намерим разумно решение, за да върнем физически управниците с открити лица между нас, нещата ще се променят по катастрофален начин. Но поне ще се съгласите, че моделът на \"офшорната бурка\" неусетно се разпространи върху цялата ни публичност. Кой ще ти повярва днес, че един журналист може да говори неща, които не му диктуват в слушалката? Че НПО-активистът може да се ангажира с каузи, не защото му плащат? Всички са под подозрение до второ нареждане - и онези, които заграбват държавата, и онези които ги разобличават.   Ако се замислите, ще разберете защо вече десетилетия не правим нищо, за да открием лицата. Ако повярваме, че светът по определение е един голям заговор, няма да ни идва на ум да им пречим. Дето се казва, те дори имат интерес да ни пробутват от време на време един сюжет тип \"Гинка\", за да ни припомнят, че от матрицата няма изход.    ", "date": "2018.03.01", "title": "Не е само \"Гинка\""}
{"url": "http://www.classa.bg/%D1%81%D0%B2%D1%8F%D1%82/item/379171-%D0%B2%D1%81%D0%B5%D0%BA%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%BE%D0%B2%D0%B5%D1%80%D0%B8-%D0%B4%D0%B0%D0%BB%D0%B8-%D0%B5-%D1%87%D0%B8%D1%81%D1%82-%D1%82%D1%83%D1%80%D1%87%D0%B8%D0%BD-%D0%B8%D0%BB%D0%B8-%D0%BD%D0%B5", "text": "            Юмют Б. се радва, че вече има електронен регистър, в който всеки може да събере сведения за своето родословие. \"В семейството ми се говореше, че прабаба ми е била българка, но никой не знаеше нищо по-конкретно. Сега вече имам и официалното потвърждение за това\", казва той. Юмют Б. който не иска да назове цялото си име, се надява сега да получи втори паспорт - от България, който би му отворил вратата за пътувания из Шенгенското пространство.     Треската за установяване на собствения произход е овладяла много турци в тези дни, отбелязва германската католическа агенция КНА. От 8 февруари насам родословният регистър е достъпен за всички в интернет. Някои от данните в него са още от 19-и век - от времето на Османската империя. Сайтът, на който могат да се подават запитванията за родословния произход, тези дни временно се срина, поради огромния интерес към него. Над осем милиона турци са ползвали досега безплатната услуга, за да разгледат своето родословно дърво.     Не са малко и турците като Юмют, които се надяват по този начин да се доберат до втори паспорт, който би им дал различни привилегии. Генералните консулства и посолствата на Балканските държави очакват през следващите седмици истинска вълна от запитвания на турски граждани, проучващи възможностите за получаване на второ гражданство. Някои в Турция обаче предупреждават за непредвидени проблеми, свързани с електронния регистър. Вестник \"Джумхуриет\" например написа: \"Представете си, че се смятате за стопроцентов турчин и изведнъж разберете, че в действителност сте арменец\". Някои пък се опасяват от евентуална дискриминация и нападения срещу турци с арменски или гръцки произход.     Фактът, че тази тема е твърде болезнена за Турция, показа случаят с убития през 2007 година Хрант Динк. Журналистът от арменски произход беше разбунил духовете в Турция с една статия, в която твърдеше, че Сабиха Гьокчен (1913- 2001), осиновена дъщеря на основателя на турската република Кемал Ататюрк, е била от арменски произход.   Списание \"Агос\", за което пишеше и Динк, през 2013 година публикува информация, че с помощта на цифрови кодове правителството тайно регистрира кои граждани са от арменски, гръцки или еврейски произход. Мнозина тогава бяха истински шокирани – най-вече, защото се опасяваха, че въпросните информации могат да бъдат използвани срещу тях. В крайна сметка историята на Турция показва, че в страната редовно са били извършвани нападения и погроми срещу различни малцинства. Електронният регистър за потеклото обаче показа и нещо, които никак няма да се хареса на местните националисти: това, че изобщо не е лесно да се установи кой е „истински турчин\", и кой – не.   Много деца, чиито родители са загинали по времето на геноцида над арменците през 1915 година, са били осиновени от турски семейства. Други пък са приели исляма и са прикривали истинския си произход. При основаването на републиката през 1923 година, всеки, който е живеел на територията на Турция, е можел да се регистрира като турчин. Обявявайки всички за турци, правителството се е надявало да неутрализира различни малцинствени конфликти. В действителност обаче Турция е многонационална държава.    По време на Османската империя турците са титулярната нация, но на територията на днешна Турция са живеели още гърци, евреи, кюрди, арменци, грузинци, араби и други етноси. След Балканските войни, Първата световна война и последвалите етнически чистки, към тях се присъединяват албанци, сърби, българи и босненци. След погрома от 1955 година обаче, почти всички гърци напускат страната.   В днешна Турция малцинствени права имат само евреите, гърците и арменците. Затова пък най-голямото кюрдско малцинство, което съставлява 15 процента от населението на страната, не е признато за такова. В течение на десетилетия кюрдският език бе забранен, а наличието на кюрдски етнос бе отричано. Едва при правителството на Ердоган настъпи известно подобрение. Но след края на мирния процес през 2015 година тези отношения отново бяха помрачени.     Не е ясно защо родословният регистър в Турция се появява тъкмо сега. Критиците смятат, че времето за това е грешно подбрано, тъй като атмосферата в страната, според тях, е станала \"параноична\" след несполучливия опит за преврат през юли 2016 година. Други пък предполагат, че инициативата в интернет представлява опит на управляващите да събудят патриотичните чувства на турците в сегашните размирни времена.  ", "date": "2018.03.01", "title": "Всеки може да провери дали е чист турчин или не"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379167-%D0%BB%D1%83%D0%B8%D0%B7%D0%B0-%D0%B8%D0%BC%D0%B0-80-%D0%B6%D0%B5%D0%BD%D0%B5%D0%BD%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8", "text": "43-годишната Луиза Дер Велд твърди, че живее всеки един ден, сякаш е последен, признавайки, че има любовни афери с огромен брой любовници. Вдовицата и майка на две деца, Луиза, признава, че след смъртта на мъжа й, има връзка с 80 женени мъже. Луиза, която иначе работи като секс терапевт, твърди, че жените на нейните любовници знаят за техните изневери, но си затварят очите, тъй като не се интересуват от секс.      \"Със съпруга ми имахме отворена връзка през последните години от нашия брак. После продължих така и след неговата смърт, това ме научи, че всеки ден трябва да се изживява като че е последен,\" казва Луиза, чийто мъж изненадващо починал само на 34 години.      Те имат две деца, едното на 12, другото на 17 години. \"Традиционният брак често не успява, тъй като е основан на модел, който не е променян 150 години. Голям брой жени може да обвинява само себе си заради изневерите на мъжете им.      Те обикновено губят желанието за секс и напускат спалнята. Посвещават се изцяло на децата и домакинството и престават да мислят за своя брак и съпруг. Не се учудвам никак защо мъжете им изневеряват. Очевидно е и, че някои мъже също могат да живеят без секс, и тогава също така не обвинявам жените, които изневеряват,\" твърди Луиза.      \"Хората не трябва да ме осъждат, а да се посветят на секса. Животът е прекалено кратък, за да имаме секс само с един човек,\" казва вдовицата. Когато става въпрос за идеален партньор, тя категорично казва, че иска до себе си човек, който разсъждава като нея. \"Искам мъже, които искат секс както аз,\" обяснява тя.      \"Около 60 процента от двойките в един момент доживяват до изневяра. Ако са повече отворени към секса, това би се случвало по-малко.\" Луиза води семинари, на които участниците могат да правят секс помежду си. Компанията й се нарича \"Future Love\". Според нея хората изневеряват най-често на Коледа и Деня на влюбените.      \"Празниците изострят рефлекторите върху това, което куца във връзката. Хората тогава разбират, че в живота има още какво да се случи, нещо повече от досаден секс с един и същ партньор.\"", "date": "2018.03.01", "title": "Луиза има 80 женени любовници"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379168-%D0%B1%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D1%84%D0%BE%D1%80%D0%BC%D0%B8-%D0%BD%D0%B0-%D0%BE%D0%BB%D0%B8%D0%B2", "text": "  \r\n     Макар и само наполовина, във вените ѝ тече българска кръв, пише edna.bg Родена в Париж с майка българка и баща сърбин, Олив е гражданин на света. Говори перфектно майчиния и бащиния си езици, но предпочита да ползва английски заради приятелите си.  \r\n   \r\n   В България е живяла само четири години, завършила е средното си образование в Белгия, а в момента живее в Лондон. Започва да прави видеа, за да помага на хората да повярват в себе си и въпреки че много харесва това, което прави, мечтата ѝ си остава да бъде актриса.  \r\n   \r\n   От дете пътува с родителите си и препоръчва на всички да инвестират в пътуване. Любимата ѝ дестинация в Азия. От време на време се прибира у нас, за да си хапне любимата българска баница.  \r\n   \r\n   Олив поддържа много популярен канал в Youtube, който има близо 100 000 абонати, а в Инстаграм се радва на 25 000 последователи. Горещите й снимки плакнат окото на хиляди мъже в мрежата.  \r\n     Насладате се на перфектните и форми: \r\n     \r\n              ", "date": "2018.03.01", "title": "Божествените форми на Олив"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379169-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-1-%D0%BC%D0%B0%D1%80%D1%82", "text": "Очаква ви не само страст и романтика в любовта, но и горчиви разочарования. Ако се страхувате, че ще изглеждате смешно в някоя ситуация, по-добре планирате действията си предварително. В работата, се съсредоточете върху минали проекти, а в ежедневието решете проблемите, които отдавна ви тревожат. Вечерта, ще намерите практично приложение на творческите си фантазии. Може да избегнете проблеми и капризи, от страна на партньора си, ако сте по-меки в комуникацията. Не се огорчавайте, ако в работата нещо не стане, така както сте планирали. След обед, може да бъдете изпратени в командировка или да ви дадат нови задачи. Вечерта ще се насладите на приятно събитие, свързано със семейство или приятелите. Възможно е бързо решение на дългогодишен личен проблем. Ще получите необичайна оферта или подарък от човек, на който симпатизирате. По-добре е да се въздържате от грандиозни покупки, особено ако трябва да спестявате всеки лев. От любимия човек, не искайте невъзможното, ако не искате да останете сами. Ще трябва да направите някои компромис, по-отношение на роднини и приятели. Но точно така, ще може да разрешите всички въпроси, които ви пречат на мирното съжителство с околните. Пред фалит ще се окажат тези, който не знят мярка при покупки, изкушения и собствени илюзии. Бъдете по-внимателни на пътя. Не се препоръчва да влизате в конфликти, за да поддържате спокойна среда в семейството и екипа. Вие сте твърде агресивно настроени, дори и към тези, които са ви верни. Ценна информация за новото работно място, ще ви отвори очите за много неща. Грешките в любовта ще ви струват скъпо, така че е по-добре да отмените назначената среща. Трябва да запазите недоволството си от възникващите ситуации за себе си. В противен случай всичко това, ще доведе до кавги не само с близки хора, но и до вътрешни конфликти. При финансови затруднения, може да разчитате на приятели и да не влизате в дългове. От дълго пътуване със собствен транспорт, се откажете - има вероятност от аварии. Препоръчително е, да преодолеете недоверието и раздразнителността, ако се налага да изяснявате отношенията си с роднини. Дори всичко да се обърка и да не става както искате, съдбата не може да излъжете. Изчакайте за точния момент. В любовната сфера, не трябва да разчитате на меркантилни интереси, а на искрени чувства.   Животът около вас, ще ври и кипи с най-непредсказуеми събития. Обаче ако бързате и насилвате нещата, всички проблеми и мечти, ще бъдат напразни. В работата, ще ви пречи самоувереността. Може да влезете в спор с колега, от който изцяло зависи изхода от ситуацията. Вземете това в предвид.   Днес, трябва да слушате интуицията си, ако ситуацията с близките влезе в задънена улица. Толкова ревниво се захващате с проблемите в дома, че пропускате много важни аспекти. Финансовата ситуация, ще е доста благоприятна, ако гледате на нея оптимистично. Вечерта, може да ви върнат пари или да ви платят прилична сума за по-рано свършена работа. Трябва да се вглъбите в себе си, за да разкриете причината за честите кавги с любимия човек. Не преследвайте онова, което е недостъпно. В противен случай, ще загубите повече, отколкото може да понесете. Енергийният ви баланс е намален, така че любовните увлечения, оставете за друго време. Вечерта е подходяща за културен отдих. Денят е по-благоприятен за справяне с домашните задължения, отколкото с активна работа. Ще имате шанс, да срещнете човек, който ще стане ваш спътник в живота. Само не започвайте веднага с интимни отношения, в противен случай това ще доведе до раздяла. За да съхраните здравето си, трябва да преразгледате начина си на хранене. Днес, всичко ще бъде на мястото си, така че не се очакват грешки в работата. Възможни са интересни срещи, романтични запознанства и приятелски срещи. По отношение на парите, денят е труден, но за да преодолеете неприятностите, ще ви помогне интуицията. Не е нужно да вземате заем, ако решите да променяте мястото си на работа.", "date": "2018.03.01", "title": "Дневен хороскоп 1 март"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379165-%D1%80%D0%B5%D0%BD%D0%B8-%D1%81%D0%B5-%D0%B8%D0%B7%D1%82%D0%B8%D0%BF%D0%BE%D1%81%D0%B0%D0%BF%D0%BE-%D1%86%D0%B8%D1%86%D0%B8-%D1%81%D0%BD%D0%B8%D0%BC%D0%BA%D0%B0-18", "text": "Фолк изпълнителката Рени лудна по Snapchat – приложение, което е хит сред тийнейджърите. Певицата качи няколко фотоса, на които позира с цветя или сърчица, разбира се част от зададения ефект. Последователите й се натъкнаха на няколко пикантни снимки, публикувани в Instagram, на които Рени прикрива зърната си с мини сърца, снимайки се гола във ваната.      Оказа се, че кадърът бил романтичен и качен с определена цел и послание – хората да се обичат, пише в. \"Телеграф\". 41-годишната певица определено привлече вниманието на феновете, които заключиха, че изглежда зашеметяващо за възрастта си, а детинските приложения отключват една малка и наистина красива нейна страна.  ", "date": "2018.03.01", "title": "Рени се изтипосапо цици (СНИМКА 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379166-%D1%80%D1%83%D1%81%D0%BA%D0%B0%D1%82%D0%B0-%D0%BF%D0%B5%D0%BF%D0%B5%D0%BB%D1%8F%D1%88%D0%BA%D0%B0", "text": "Днес Наталия Водянова става на 36 години. Зад гърба си има два брака, раждане на пет деца и успешна кариера на модел. Но пътят към успеха на звездата съвсем не е бил постлан с рози. \"Руската Пепеляшка\" Наталия Водянова има наистина интересна история. Тя е имала многомилионни договори с най-известните и успешни дизайнери, сред които Gucci, Chanel, Louis Vuitton, Christian Dior.    Снимките й са се появявали на кориците на Vogue, ELLE и много други списания. Но пътят й към славата далеч не е бил безоблачен. Наталия е родена в Нижни Новгород в много бедно семейство. Майка й неведнъж е признавала, че дъщерята е помагала в семейството и отглеждането на двета си малки сестрички, едната от които е била с аутизъм. \"Мисля, че Оксана беше вдигната на крака именно от Наташа. Представете си 6-годишно дете, които по цели дни се грижи за бебета. Аз отидох веднага да си търся работа и трябваше да оставям бебето си на годинка на 6-годишната му сестра.      Тя умееше да изпере пелените, да ги изглади, да свари каша за бебето. За да помогне допълнително на майка си, Водянова работела и като продавачка на плодове на пазара. Вече на 15 години Наталия се изнесла от майка си, наемайки квартира със своя приятел, а вече на 16 попада за първи път в модна агенция. Там е забелязана от представител на модна агенция Viva Model Management, който я кани в Париж. Наталия въобще не приличала на Пепеляшка, която се превръща в принцеса. Например след преместването й във Франция, трябвало с нея да се занимава психолог. Той я учил да се усмихва и как да се държи не само на подиума, но и в обикновения живот.      През 2001 година е наречена сензацията на модния бизнес, пише Cosmopolitan. Жан Пол Готие обръща внимание на изгряващата звезда и я избира да участва в негово ревю на Американската седмица на модата. И как може Пепеляшка да остане без принц? Със своя принц, или по-точно лорд, Наталия се запознава скоро след преместването си във Франция. Манекенката седяла на маса в ресторант заедно с приятелки и познати. В един момент на съседната маса започнали да се карат двама мъже. Единият от тях станал и седнал до Наталия.      Тя отблъснала тогава опитите му да се запознаят, но все пак накрая той победил. През ноември 2001 година Наталия става съпруга на лорд Джъстин Портман. От този брак се раждат три деца - синът Лукас Александър, дъщерята Нева и синът Виктор. Наталия не слизала от кориците на списанията, световно известни марки подписвали договори с нея за рекордни суми, единият от тях е Calvin Klein и така Наталия става най-скъпо платения модел в историята на марката. Лордът винаги съпровождал красивата си съпруга по време на пътуванията, децата им винаги били доволни.      На всички им се струвало, че това е красива приказка. Но през 2011 година става ясно, че двойката се разделя. По-късно излизат на бял свят скандални разкрития. Оказва се, че освен титлата си лордът не е имал нищо друго и Наталия сама издържала семейството. Разводът им протича грозно. Лордът иска 10 млн. долара от Наталия, за да й даде право да отглежда децата си. Става ясно и друго - че той дълги години се бори с алкохолизма.      Слуховете, че майката на три деца е изневерявала, тръгват още от 2009 година, но те не се потвърждават. И все пак, когато за развода само се говори в английските кулоари, се появява информацията, че Водянова се е събрала с руския режисьор Андрей Болтенко. Оказва се, че романът им продължава от 2006 година. Както пишат медиите, заради Водянова режисьорът се разделя с красивата актриса Марина Александрова. Неочаквано за всички през август 2011 година се оказва, че избраникът на Водянова съвсем не е режисьорът, а генералният директор на Berluti, Антоан Арно.    Папараците заснемат двойката, която без никакво притеснение почива заедно с децата си. Оказва се, че Арно вижда Водянова още през 2008 година, когато е ръководител в направление комуникации на Louis Vuitton. Двамата често се засичали по работа, водели светски беседи на различни мероприятия. Но Антоан се решава на първа крачка едва, когато разбира за развода на Водянова. Те се решили на среща, която не могла да се състои няколко месеца. Накрая се срещат - в квартирата му в Париж. След това той й идва на гости в Лондон.    Двамата поддържали така отношения, прелитайки над държавите, докато той не й предложил да се премести при него. Да, с децата. През май 2014 година им се ражда първото общо дете - синът Максим, а след две години се появява и Роман. Независимо от това, че живеят много години, не бързат да узаконят отношенията си. Наталия непрекъснато опровергава слуховете за годеж и твърди, че не иска просто ей така да се разписва, но и няма време за някаква супер пищна сватба.    През 2015 година сестрата на Наталия - Оксана се оказва замесена в доста грозна история. Заедно с детегледачката си тя влязла в кафе, за да пие вода, но трябвало да излязат, така и не дочаквайки поръчката си. Както става ясно тогава, собственикът на заведението ги кара да напуснат. Работниците на кафенето заявили, че Оксана демонстрирала неадекватно поведение - седнала на пода и не искала да стане.", "date": "2018.03.01", "title": "\"Руската Пепеляшка\""}
